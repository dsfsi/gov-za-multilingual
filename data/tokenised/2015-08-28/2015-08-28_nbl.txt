1.
Iindaba zanje.
IKhabinethi yemukele ukuthoma kokusebenza ngokuzeleko kwe-Unit 6 yesiTetjhi seGezi i-Medupi eLephalale, eLimpopo nokunikela kwayo ngamamegawathi wegezi (ama-MW) ama-800 kusiphehligezi selizwe.
IPhrojekthi ye-Medupi Power Station iliziko lokuphelhla igezi elivumelana nokutlhogonyelwa kweBhoduluko elinamayunithi asithandathu elinekghono lokuphehla amamegawathi alinganiselwa kwazii-4 764 MUMengameli u-Jacob Zuma uzakuhloma iyunithi le mhla ama- 30 kuRhoboyi 2015.Ukwakhiwa kwe- Medupi Power Station kwathoma ngoMrhayili wee-2007 kanti kulindelwe kobana amayunithi la asithandathu asebenze engcenyeni yokuthoma enyakeni wee- 2019.
Nasele izikweli liphelile ukwakhiwa lizakuba ngelesine kamakhulu nelingelikhulu kapholiswa umtjhiso ngomoya ephasini.
Isitetjhi lesi singaphila iminyaka ema-50.I-Unit 6 yalungelelaniswa kokuthoma kusiphehligezi senarha mhla amabili kuNtaka enyakeni lo begodu beyisokhu ifakela igezi kusiphehligezi selizwe nofana kunini lokha nagade silungiselwa ukuhlolelwa ukusebenza ngokuzeleko.
Ngesikhatheso i-Unit-6 ikghonile ukuphungula ubudisi obuthwelwe lithungelelwano legezi ngelizweni, nokusiza ukukhandela ukwabiwa kwegezi okulinganisiweko nanyana kunciphise umthelela omkhulu wokwabelana ngegezi.
Ukusebenza ngokuzeleko kweyunithi le kufikelelwe ngesikhathi esibekiweko seenyanga ezisithandathu ngemva kokulungelelaniswa kokuthoma.
Ukusebenza ngokuzeleko kwe-Unit 6 yesitetjhi seGezi i-Medupi kuyipumelelo etlhogekako emizameni yethu yokwakha ikghono elitjha lokuphehla igezi.
IKhabinethi ibuye yatjheja iinqabo inarha eqalene nazo ekusatjalalisweni kwegezi.
Nofana ukwabelana ngegezi kungasibujamo obukarisako, i-Eskom izibophelele ukutjheja ukuphogola okungapheliko kweentetjhi zethu ngaphandle kokuphazamisa khulu ukunikelwa kwegezi.
NgoMvulo weveke ezako, (mhla ama-31 kuRhoboyi), i-Unit 2 ye-Koeberg Power Station ngeTjhingalanga Kapa izokuvalelwa ukutjhejwa okuhleliweko.
Kulindeleke kobana iyunithi le ithome ukusebenza ngemva kweenyanga ezintathu.
Ukuvalwa okuhleliweko lokhu kwe-Koeberg Unit 2 kuyingcenye yehlelo elijayelekileko le-Eskom lokutjheja iintetjhi zayo zegezi.
Qobe eenyangeni ezili-16 ukuya kezili-18, iyunithi eyodwa kamabili la e-Koeberg iyavalwa kobana ifakelwe amafutha, ukuhlolwa nokutjhejwa.
Ukuvalwa lokhu okuhlala kwenziwa kuhlelwa ngendlela yokukhandela kobana amayunithi la angajanyiswa ngasikhathi sinye ukubalekela iinyanga zobusika qobe nyaka.
Nofana sineragelophambili ekuthuthukiseni ukuphehlwa kwegezi, iKhabinethi ikhombela amaSewula Afrika ukuraga nokonga igezi.
Umhlangano weenHloko zemiBuso noRhulumende.
IKhabinethi yemukele imiphumela ebuya emHlanganweni oJayelekileko weenHloko zemiBuso noRhulumende wehlandla lama-35 weHlangano yokuThuthukisa imiPhakathi ese-Afrika engeSewula, lapho uMengameli u-Zuma gade adosa phambili isiqhema esijamele iSewula Afrika.
Umhlangano wemukele iHlelo elibuyelelweko leQhinga leTuthuko yesiFunda se-SADC lika-2015 ukuya ku-2020.
Umhlangano ubuye watlikitla iimvumelwanokambiso ezintathu ezizakukghonakalisa isifunda se-SADC ukuqalana neentjhijilo eziqakathekileko zokutlhayela kwemisebenzi nokupheliswa komtlhago ngendlela eneragelophambili.
Isivumelwano esikhibelela iKambiso yezePolitiki, itjhebiswano lezokuVikela nokuPhepha (ikambiso) nesiVumelwano esikhibelela isiVumelwano se-SADC (isivumelwano).
Iimvumelwano lezi zizakuvumela iKomiti yezokuVikela nokuPhepha eHlanganisa imiBuso yePhiko lezePolitiki ukusebenza njengeforamu yokuhlanganisa abaPhathi bamaziko wokuBuyiswa kweemilo nemaJele we-Afrika engeSewula.
Isimemezelo sokuThuthukiswa kweLutjha nokulinikela amandla sitjengisa ukuqakatheka nokurhabeka kwetjhejo lokuthuthukisa ilutjha nokulinikela amandla ngokusebenzisa itjhebiswano leemfunda ze-SADC, ukuhlanganyela, ituthuko, ukuthula nokuphepha esifundeni se-SADC.
Ikambiso mayelana nemiSebenzi yokuRhwebelana ngomnqopho wokukhulula ukurhwebelana kwamazwe we-SADC ngomnqopho wokuvula imakethe eyodwa eqalene nemisebenzi yesifunda se-SADUkwamukelwa kweQhinga eliBuyekeziweko leTuthuko yesiFunda se-SADC lee-2015 ukuya ku-2020 kwaba yipumelelo eqakathekileko emzameni we-SADC wokuphumelelisa ukurhwebelana kwamazwe wesifunda se-SADC.
IKhabinethi ibuye yemukela isiqunto somhlangano we -Double Troika ye-SADC ogade ubanjwe ngeqadi lokha kunomhlangano we-SADC okhanjelwe liSekela likaMengameli nomKghonakalisi we-SADC u-Cyril Ramaphosa, ukuqinisekisa amaphuzusebenzelo weKomitjhini ye-SADC ngomBuso weLesotho.
Ivakatjho leSekela likaMengameli e-Japan.
IKhabinethi yemukele ivakatjho elibeyipumelelo leSekela likaMengameli uRamaphosa e-Japan.
Bekaphekelelwa bujameli obuphezulu babongqongqotjhe nabosomabubulo ukuyokukhangisa ngeSewula Afrika njengelizwe ekungasiswa kilo imali.
ISekela likaMengameli liqinisekise abatjalimali be-Japan kobana iSewula Afrika ivule izandla begodu wabahlathululela ngobujamo nokunzinza kezomnotho welizwe nekghonakalo yobujamo obuvumela itjalomali, khulukhulu amabubulo layo avula imisebenzi.
ISekela likaMengameli u-Ramaphosa lasebenzisa ivakatjhweli ukufumana iimbopho zeJapan ukusebenzisana neSewula Afrika emzameni wayo wokukhandela umraro woMbulalasihlangu oBangela iNtumbantonga (i-HIV) neNtumbantonga (i-AIDS), ubuLwelwe besiFuba (i-TB) neMalariya.
IinQunto zeKhabinethi eziQakathekileko.
IKhabinethi ivumele umzamo weSewula Afrika neDorobha ye-Durban wokuba bonomnyanya wemiDlalo ye-Commonwealth yee-2022.
Kungokokuthoma kobana i-Afrika inikelwe ithuba lokwamukela imiDlalo ye-Commonwealth begodu lokhu kuzakubeka iSewula Afrika ebujameni obuhle bokuqalwa njengelizwe lezamavakatjho wezemidlalo kunvulele nesiQhema seSewula Afrika amathuba.
Ukubamba imidlalo le kuzakusiza ngkusebenzisa umthangalasisekelo wamagugu weBhegere yePhasi ye-FIFA ka-2010™.ImiDlalo yeCommonwealth yee-2022 ilindelwe ukufukula umnotho ngamabhiliyoni ama-R20 okuzakungezelela ukukhula kwePahla ePheleleko yangeKhaya (i-GDP) ngamabhiliyoni ali-IKhabinethi ivumele ukukhutjhelwa emphakathini komBiko wesihlanu wesikhathi esibekiweko weSewula Afrika (wee-2009 ukuya kewee-2014) ngokuPhunyeleliswa kwesiVumelwano sokuPheliswa kwemiHlobo yoke yokuBandlululwa kwaboMma kuGazede kaRhulumende.
Umbiko lo unikela ihlathululo efitjhazana ukusebenza ngamandla kwemithetho ehlukileko, imithethomgomo namahlelo aphunyeleliswa ngeSewula Afrika begodu iveza ipumelelo efikelelwe lilizwe ekunikelelni abomma amandla nokulingana ngobulili.
Umbiko lo utshwaya iintjhijilo neenqabo ezingapheliko ekulwisaneni nokungalingani nebandlululo ngelizweni.
IKhabinethi ivumele iSewula Afrika ukuba yingcenye yeSentha yeenLuleko zomThetho eHlanganweni yeRhwebo yePhasi Loke (i-WTO) e-Geneva.
Ihlangano le yeentjhabatjhaba inikela ukululeka ngezomthetho emthethweni we-WTO, isekele i-WTO nakunokurarana ngamatleyimu nokubandula amazwe asathuthukako nagakathuthuki ngomthetho we-WTO.
Njengelunga iSewula Afrika izakukghona ukukhombela iseluleko ngokukhambelana kweenqunto zokurhwebelana ezisetjenziswa ngamanye amazwe eziba nomthelela epahleni yeSewula Afrika ethunyelwa emazweni wangaphandle namagadango iSewula Afrika efuna ukuwethula.
Isentha le ingasiza iSewula Afrika emilandwini yamatleyimu athinta i-WTIKhabinethi ihlathululelwe ngoNgqongqotjhe weeMali, uNom.
Nhlanhla Nene, nakathatha isikhundla sokuba nguMengameli womKhandlu wesiQhema saboNgqongqotjhe bePumalanga ne-Afrika engeSewula esiLwisana nokuKhukhuthiswa kweeMali, okusikhundla azosibamba isikhathi sonyaka.
Ngebangelo uNgqongqotjhe uzakuba ngusomnyanya womhlangano waqobe nyaka womkhandlu enyakeni wee-2015.Ihlangano le yesifunda eyihlanganyela yaborhulumende iphumelelisa ukusetjenziswa ngokufananako kwamagadango akhandela ukukhukhuthiswa kweemali nokusekelwa ngeemali amavukelambuso epumalanga nesewula ye-AfrikaUmnqopho wobulunga beSewula Afrika kukuqinisa amagadango ngesifundeni se-Afrika ekulwisaneni nokukhukhuthiswa kweemali ezisekela amavukelambuso nokuthuthukisa ukuphepha kwelizwe ngaphakathi nesifundeni se-Afrika.
IKhabinethi iyaraga nokunyefula ukubulawa kwamapholisa ngelunya.
IKhabinethi yenza ibizelo emphakathini ukusebenzisana nesipholisa ekubotjhweni kweenlelesi.
Ama-ejensi wezomthetho asebenza ubusuku nemini ukuqinisekisa kobana iinlelesezi ziyabotjhwa.
IKhabinethi ithokoza umphakathi osizileko ekubotjhweni kwabantu abathathu abathinteka ekubulaweni kwamapholisa.
ImiThethomlingwa.
IKhabinethi ivumele ukuthunyelwa ngePalamende umThethomlingwa wemiSebenzi yezangaPhandle wee- 2015.UmThethomlingwa lo uvumela ukusetjenziswa kwehlelo linye lemiSebenzi yezangaPhandle begodu uvulela umthethomtlamo lapho imiSebenzi yangaPhandle yagadesi izakuphathwa ilawulwe mNyango wezeTjhebiswano leenTjhaba.
UmThethomlingwa uzakusetjenziswa ngokomThethomlingwa, imithetho esetjenziswako esebenza neminyangweni karhulumende begodu ikhambisana nokuqiniswa kokulethwa kwezenzelo ukuya ngokwe-NDP.
Lokhu kuzakuqinisa ukusebenza ngepumelelo, ukuziphendulela nokonga ngokusebenzisa amathuba ngaphetjheya ukuthuthukisa umthethomgomo weSewula Afrika wezangaphandle ne-ajenda yezetuthuko.
IKhabinethi ivumele ukwendlalwa ngePalamende komThethomlingwa wamaSiko noburholi bamaKhoisan wee- 2015.
UmThethomlingwa lo usiza khulu emnqopheni omkhulu we-NDP wokunabisa ukwakhisana ngezehlalakuhle nobunye begodu kulungiswe iintjhijilo zokungalingani zangaphambilini imiphakathi yamaKhoisan nabarholi bayo ngokomthetho.
Utjhukumisa ukutlanywa kweKomiti yeenLuleko eendabeni zamaKhoisan ezakusiza urhulumende ngomsebenzi lo wokwamukela nokuhlonipha imiphakathi yamaKhoisan nabarholi bayo.
UmThethomlingwa lo uqinisa umthetho woburholi belizwe loke wobuRholi beNdabuko neTlhatlha lokuBusa, umThethoholi bendabuko osele ukhona ozakusiza ukusula umThetho wobuRholi beNdabuko weLizwe Loke wee-2009, (umThetho wama-22 wee-2009) noMthetho woburholi beNdabuko neTlhatlha lokuBusa wee-2003, (umThetho wama-41 wee-2003)6.
Iminyanya Ezako.
UMengameli uZuma uzakuhloma ePort Elizabeth mhla ama-28 kuRhoboyi enyakeni lo wee-2015 iprojekthi yePi elwisana nokuVuza kwaManzi, eyamenyezelwa eKulumeni yakhe yobuJamo beNarha enyakeni lo, njengengcenye yehlelo likarhulumende lokuqalana nokulahlekelwa mamanzi ngonobangela wokuvuza kwawo.
Iphrojekthi le izakubandula abantu abatjha abazii-15 000 bathwasele umsebenzi wezandla namaplamara balungise iimpompi ezivuzako emiphakathini yabo Lokhu kuzabanikela amakghonofundwa wokuthoma amabhizinisi wabo nanyana bafumane imisebenzi enqophileko.
Sekuthonyiwe ngokuqatjha Isiqhema samathomo esizii-3 000 enyakeni wona lo weemali.
Ukuvuza kwamanzi kungunobangela wokumotjheka kwamanzi ama-40% begodu ilizwe lilahlekelwa mabhiliyoni alikhomba ngonyaka.
UMengameli uZuma uzakukhambela umnyanya wama-70 wokuPheliswa kokuSahlelwa kweChina nePi yesiBili yePhasi ngeChina mhla ama-2 ukuya nakama-4 kuKhukhulamungu enyakeni lo wee-2015, begodu uzakubamba imikhulumiswano noMengameli u-Xi Jinping.
Itjhebiswano leSewula Afrika nChina lisezingeni lamaQhinga weTjhebiswano elisekelwe siVumelwano se-Beijing ngokuTlanywa kweTjhebiswano leQhinga eliHlangeneko, elifaka hlangana loke itjhebiswano hlangana namazwe amabili la.
IKhabinethi yenza ibizelo kiwo woke amaSewula Afrika ukugidinga umlando wethu namasiko ahlukileko ngengalokha ilizwe lizabe lithoma iNyanga yamaGugu ingoKhukhulamungu ngaphasi kwesihloko esithi: “Ilwazi lethu ngesikhethu, amagugu wethu: Ukutshwaya, ukuphumelelisa nokongiwa kwamagugu weSewula Afrika”.Ukugidinga konyaka lo kuzakufaka imakethe yemikhangiso yesikhethu begodu imiphakathi iyakhuthazwa ukusebenzisa amagugu wabo njengokudla, ubukghwari bezandla, ukugida nombhino ukukhangisa ukwahlukana ngokwamasiko, amalungelo wobuntu, ukwakha isitjhaba nokuthuthukisa zomnotho.
ISewula Afrika izakugidinga iNyanga yezeVakatjho ngoKhukhulamungu okusikhathi esihle semindeni kobana ivakatjhele iindawo zamagugu ngelizweni bakwazi ukuzikhumbuza ngokwakade.
NgeNyanga yamaGugu, umNyango wezamaSiko nobuKghwari uzakubamba umnyanya wokuphendula isoyi eCabazini leenKutani zeLizwe Loke ngePitori ukuqinisekisa ukuthoma kokwakhiwa kwesikhumbuzo esizakutjengisa isikhathi sangaphambilini kokubuswa mbuso webandlululo, umzabalazo wekululeko neenkutani ezihlukileko ezalwela ituthuko yezehlalakuhle.
ILanga lokuGidinga imiSebenzi yesiPholisa seSewula Afrika (i-SAPS) laqobe nyaka mhla asiThandathu kuKhukhulamungu enyakeni wee-2015 e-Union Buildings ePitori lizakugidinga isibindi nokuzinikela kwamapholisa ahlongakalela emsebenzini lokha nakavikela umphakathi.
Ngehlelo le-SAPS lokuqatjha kuzakungezelelwa amalunga azii-6 252 enyakeni weemali wee-2015/16 ukuqinisa imisebenzi yabasetjhi, isipholisa somphakathi, zobuhloli bobulelesi ukuqinisa imisebenzi yabasetjhi, zeforensikhi, ukufaka hlangana zokuphepa nokuvikela.
IKhabinethi yenza ibizelo ebantwini abatjha ukukhetha ibizelo le-SAPS elinikela amathuba amanengi.
Ungafumana ilwazi elinabileko ku: WEBTOKEINyanga yemiNyango kaRhulumende izakubanjwa emiNyagweni kaRhulumende yoke ngoKhukhulamungu ngaphasi kwesihloko esithi “Ukuragela iSewula Afrika Phambili: UkuLetha ImiNyango kaRhulumende ebantwini”.Inyanga le izakutshwaya imisebenzi karhulumende, ukuzinikela, ukuzibophelela nepumelelo yokulethwa kwezenzelo emphakathini.
Kuzakunikelwa umbiko ngeragelophambili ngemva kwemihlangano yonyaka wee-2014 ngeminyango yombuso nemikhulumiswano nabasebenzi bombuso mayelana nokuvuselela indlela yokusebenza kwabasebenzi bakarhulumende.
Umnyango karhulumende osebenza ngepumelelo usidingo esiqakathekileko sokuphumelelisa i-NDP begodu iKhabinethi yenza ibizelo kubasebenzi bombuso ukuzibophelela kabutjha ngemigomo ye-Batho Pele ngokunikela isizo lezinga eliphezulu, elongako neliphumelelako kiwo woke amaSewula Afrika.
IKhabinethi ihlathululelwe ngokubanjwa komHlangano we-XIV wezamaHlathi wePhasi mayelana neHlangano yezokuDla nezeLimo ozokubanjwa ukusukela nakaliKhomba ukufikela nakali-11 kuKhukhulamungu enyakeni wee-2015 e-Inkosi Albert Luthuli Convention Centre, KwaZulu-Natal.
Isihloko “AmaHlathi nabaNtu: Ukusisa ekuSaseni eliNzinzileko” sikhuluma ngamahlathi anzinze ebantwini, indima yamahlathi etuthukweni yezehlalakuhle nezomnotho, amathuba wezokusisa ngeemali, nendima yamahlathi etuthukweni yezomnotho.
Lokhu kunqophana namaqaloqangi karhulumende mayelana nokupheliswa komtlhago, ukuthuthukiswa kweendawo zemakhaya nokuvula imisebenzi.
Umhlangano lo uzakutjheja ukutlhayela kwamanzi nokutjhuguluka kobujamo bezulu.
Lo kumHlangano wezamaHlathi wePhasi wokuthoma ukubanjelwa nge-Afrika begodu unikela ithuba lokuqalisisa ikhonthinenti ezingeni lamahlathi ephasini loke.
Kuzakuba nehlelo eliya ebantwini ukwazisa umphakathi, nabantu abatlhagako ngekghonakalo lokuzibandakanya.
Umhlangano lo uzakulandela iVeke yokuTjala imithi yeLizwe Loke (mhla lili-1 ukufikela nakali-7 kuKhukhulamungu) ngaphasi kwesihloko “Sigidinga iHlathi elitjha” kukhonjelwa amaSewula Afrika ukutjala okungenani umuthi owodwa namhlanjesi nokusiza ukusisa ekusaseni elinzinzileko.
Umlayezo wokuthokozisa.
IKhabinethi ifisela abagijimi beSewula Afrika ipumelelo ePhaliswaneni lePhasi Loke leHlandla le-15 labaGijimi elibanjelwe e-Beijing, e-China nalabo abakhambele iPhaliswano le-11 lemiDlalo ye-Afrika Yoke phakathi nakama-4 ukufikela nalaki-19 kuKhukhulamungu enyakeni wee-2015 e-Brazzaville, e-Congo.
IKhabinethi yenza ibizelo kumaSewula Afrika ukubumbana basekele abagijimi bekhethu nabaphakamisela phezulu igama leSewula Afrika begodu benza isitjhaba sekhethu sizikhakhazise.
IKhabinethi ivumelana noMengameli uZuma ekuthokoziseni iimbikindaba ze-SABC u-Dennis Tshetlhane no-Sam Msibi ngokuthumba eHlangothini likaMabonakude unongorwana we-SADC Media Awards, nomfundi wesikolo esiphakemeko u- Imbelani Matibe ngokuthumba i- SADC Essay School Category Competition.
IKhabinethi ithokoza woke amaSewula Afrika azibandakanya ekugidingeni iNyanga yaboMma.
Iminyanya eyabanjwa ziinhlangano ezihlukeneko norhulumende ezigidinge ipumelelo esiyenzileko ekuqalaneni nokungalingani ngokobulili emiphakathini yekhethu.
Inyanga le yasetjenziselwa ukutjhejisisa ngeentjhijilo esiqalene nazo mayelana nokuhlukunyezwa kwabomma nabentwana.
IKhabinethi ifisela uNgqongqotjhe wezamaPhilo u-Aaron Motswaledi ongene ngepelaveke le e-Steve Biko Academic Hospital ePitoria ukuphola msinyana.
Sele aphumile ngesibhedlela kanti uyalulama ekhaya.
UkuqatjhwaUkuqatjhwa koke kulawulwa kufakazeleka kweencwadi zefundo ezikhambisana nomsebenzi umuntu aqatjhelwe wona kunye nokuhlanjululwa kwegama lomuntu okufaneleko okwenziwa ziimphathimandla.
IBhodi yobuJamo beZulu:a) UMm uNtsoaki Mngomezulu – (ubuyiselwe esikhundleni sakhe sikaSihlalo)b) UDorh Nolulamo Nobambiswano (Lulu) Gwagwa – (ubuyiselwe esikhundleni sakhe seSekela likaSihlao)c) UNom Rowan Graham Nicholls – (ubuyiselwe esikhundleni sakhe)d) UNom Jonty Tshipa – (ubuyiselwe esikhundleni sakhe)e) UPhrof.
Elizabeth Mokotong – (ubuyiselwe esikhundleni sakhe)f) UMm uKea Modimoengg) U-Adv Derek Blockh) UMmu-Sowbakiam Mudly-Padayachiei) UMm uNandipha Daphne Madibaj) UDorh u-David Jasper Gilbert Reesk) UNom David Lefutsol) UMm U-Judy Beaumont –(umNqophisi Zombelele (i-DG) umjameli weeNdaba zeBhoduluko) nom) Dorh.
Linda Makuleni – (umPhathi oyiHloko wesiGungu (i-CEO)).
iBhodi yeSimangaliso:a) UNom U-Paul Ndukuzempi Buyani Zwane –( ubuyiselwe esikhundleni sakhe sikaSihlalo)b) UMm U-Barbara Schreiner – (iSekela likasiHlalo)c) UPhrof.
u- Antonia Thandi Nzama – (ubuyiselwe esikhundleni sakhe)d) UMm uPoppy Senelisiwe Dlamini – (ubuyiselwe esikhundleni sakhe)e) UNom uZwelenzima Thwalizwe Gumede – (ubuyiselwe esikhundleni sakhe)f) UMm uThobile Etherfrida Mhlongo – (ubuyiselwe esikhundleni sakhe )g) UMm.
uSibongile Daphne Neneh) UMm U-Satish Roopai) UMm uThumeka uSharon Ntloko – (i-DG emjameli weeNdaba zeBhoduluko)j) UNom u-Andrew Zaloumis – (i-CEO) kunye nok) Nom.
Bhekithemba Langalibalele – (umjameli womNyango wezokuVakatjha).
AmaLunga angasiseenkhundleni zokuphatha kuBhodi yeEjensi yeenThuthi zeNdlela emiKhawulweni:a) UMm uReitumetse Masemola kunye nob) Barend Christoffel Deysel.
Amalunga angasiseenkhundleni zokuphatha kubuLawuli bamaDoyelo:a) UNom uThaba Mufamadi – (Usihlalo)b) UMm U-Anjue Hirachunc) UNom Riad Khand) UNom uLindelwe Mabandlae) UMm.
U-Gerdileen Taylorf) U-Adv Gugulethu Abigail Thimaneg) UMm Patricia Ntombizodwa Mazibuko – (ubuyiselwe esikhundleni sakhe)h) UNom U-Aubrey Bongani Ngcobo – (ubuyiselwe esikhundleni sakhe)i) UMm uThato Abegail Tsautse – (ubuyiselwe esikhundleni sakhe) kunye noj) Nom.
uAndile Mahlalutye – (ubuyiselwe esikhundleni sakhe).
Amalunga angasiseenkhundleni zokuphatha kuBhodi yemiSebenzi eLawula ukuKhamba kweeMphaphamtjhini:a) UMm Phindile Riba – (Usihlao)b) UNom U-President Qiniso Dhlaminic) UDorh u-Bridget Ssamulad) UNom U-Bennet Phonthana Maleboe) UNom U-Isaac Nkamaf) UMm u-Shaila Harig) UNom Daniel Gray Mwanzah) U-Adv Edwin Matane Mphahlelei) UNom uSfiso Norbert Buthelezij) UMmuNwabisa Mtshalik) UNom U-Arthur James Bradshaw kunye nol) UMm.
uHlengiwe Thandeka Makhathini – (ubuyiselwe esikhundleni sakhe).
Amalunga angasiseenkhundleni zokuphatha kuBhodi ye-Ejensi yokuThuthukiswa kwamaBubulo amaNcani:a) UMm u-Anjue Hirachund kunye nob) UMm uZanele Monnakgotla.
Ibhodi yokuLawulwa kwe-Trans-Caledon Tunnel:a) UMm uMW Hlahla – (Usihlalo)b) UNom u-JRD Modise – (iSekela likaSihlalo)c) UNom u-SN Khondlod) UDorh u- MJ Ellmane) UMm u- ZP Manasef) UMm u-SFS Makhathinig) UMm u-M Nakene kunye noh) UNom u-S Roopa.
UNom u-Ian van Niekerk – UmPhathi weeMali oyiHloko ku-Broadband Infraco.
UNom uZukile Christopher Mvalo – ISekela likaNnqophisi Zombelele: UkuThuthukiswa kwamaKghono emNyangweni wezeFundo ePhakamileko nokuBandula.
UMm uXolelwa Mlumbi-Peter – ISekela likamNqophisi Zombelele: IRhwebelano leenTjhaba emNyangweni wezokuRhwebelana namaBubulo.
UNom uTshediso John Matona – UNobhala wokuHlela kweLizwe loke emNyangweni wokuHlela, ukuTjheja nokuHlunga.
Imibuzo inganqotjhiswa ku:Mma uPhumla Williams (UmJaphethe womKhulumeli weKhabinethi)Inomboro kaFunjathwako: 083 501 0139
