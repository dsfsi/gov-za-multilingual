1.
Ukuphunyeleliswa Kwamahlelo kahulumende Qakathekileko IKhabinethi ithokozele iSabelo seeMali somNyaka wee-2015 ekusona sizakutjhayela ihlelo lamaphuzu alithoba elethulwe nguMengameli nakethula iKulumo yobuJamo beNarha.
Lesisabelo seemali sinikela isiqiniseko, ukunzinza kunye nesandla sokuphatha iimali esihlakaniphileko nesiyelelako esifunekako, umnotho weSewula Afrika nawuzakuphumelela ukudlula kilobubudisi okibo njenganje.
IKhabinethi itjho iyabuyelela ukuthi ayafuneka amagadango wezomthelo ethulwe eSabelweni seeMali somNyaka wee-2015 ukusekela ihlelo leemali lomnyaka weemali ozokuthwasa lo.
AmaSewula Afrika akhuthazwa bona asebenzisane norhulumende ngomnqopho wokuthundubaza ubujamo bezomnotho obumbi esikibo njenganje, kobanyana umnotho uzokuhluma.2 IKhabinethi iyawubuka umsebenzi omuhle khulu owenziwe liSekela likaMengameli u-Cyril Ramaphosa ngokuphumelelisa kwakhe ikhetho elihle nelilungileko ebelibanjwe e-Lesotho, njengoba bekathunywe yiHlangano yokuThuthukisa imiPhakathi ye-Afrika engeSewula (i-SADC ) ukwenza loyo msebeniz nje.
IKhabinethi iyawubuka nomKhandlu oLuleka ngezeKhetho (i-EAC), neKomitjhini yezeKhetho ye-Lesotho (i-LEC), nebezokuPhepha kunye nabantu be-Lesotho ngokuraga kwabo ikhetho elinokuthula, elikhululekileko nelilungileko.
ISewula Afrika izokusebenzisana norhulumende we-Lesotho osandukukhethwa lo ngomnqopho wokuhlumisa umnotho wamazwe amabili la, newesiPhande esise-Afrika engeSewula kunye neKhonthinenthi yoke.3 IKhabinethi ikuthokozele ukuhlanganyela kweSewula Afrika ekuthokozeleni iLanga leeNyamazana zoMmango lePhasiloke mhlana ama-3 kuNtaka wee-2015.
Ngaphasi kwesandla sikaNgqongqotjhe u-Edna Molewa, iSewula Afrika iragela phambili ngokwakha nokusebenzisa amahlelo avikela ibhoduluko lelizwe newokulwa nomukghwa wokuzuma iimbandana ngaphandle kwemvumo.
Okuphambili kilokhu kubekwa kwe-Green Scorpions eDoyelweni leemPhaphamtjhini leenTjhabatjhaba i-OR Tambo.
Lokhu-ke kwenzelelwe ukuqinisekisa ukuthi iyahlonitjhwa, ilalelwe imithetho elawula ukuVikelwa kweMvelo.
Imithetho leyo-ke ngile elandelako: imiThetholawulo yeeMbandana eziseNgozini namkha eziVikelweko, umThethokambiso we-CITES, ukuzunywa kwezinto zemvelo, umThetholawulo wokuFikelela nokwAbelana ngeNzuzo kunye nomThetholawulo we-Alien and Invasive Species.
ISewula Afrika ibuye yalima nendima eqakathekileko ekukhulumisaneni ne-Interpol, khulu khulu ngeBhodi yezokweLuleka yeKomidi eyeLuse ukuHlonitjhwa kwemiThetho eLondoloza imVelo, neenqhemeni ezintathu ze-Interpol ezilwa nobulelesi: esiLwa nobuLelesi phezu kweMvelo, isiQhema esiLwa noBulelesi bokuThiywa kweeNhlambi kunye nesiQhema esiLwa noBulelesi bokuSilaphazwa kweBhoduluko.
IKhabinethi itjhejile ukuthi i-Durban izikhethele ukusingatha imiDlalo ye-Commonwealth yomNyaka wee-2022 isibawo sokusingatha imidlalo le senzelwe e-London mhlana ama-2 kuNtaka wee-2015.
Ukusingatha imidlalo le kungavula imisebenzi elinganiselwa ee-11 650, bese kuhlumisa umnotho welizwe lekhethweli ngemali elinganiselwa kumaBhiliyoni ama-Obunye ubuhle obuzakutjhiywa miDlalo le lihlelo lezokuthutha umphakathi elilungelelweko le-Durban, iplani yalo esele ivunyiwe kukunje.
IinQunto zeKhabinethi eziQakathekileko IKhabinethi ivumele umThethokambiso wokuTjhugulula iHlelo lokuRhatjha ngeThelevitjhini elisetjenziswa njenganje bona liyokuba ngelirhatjha ngokusebenzisa iinkhongozeli zamaza wommoya (ama-Set Top Box namkha ama-STB), elizakuhlathululwa nawugadangiswako bewumenyezelwa umthethokambiso lo.
Urhulumende uzokuphakisa ama-STB angaphezulu kweengidi ezihlanu emizini echakileko kodwana enabomabonisakude.
Imizi eyakhe emikhawulweni yelizweli ngiyo ezakuba maqalontanzi nakuphakiswa ama-STB namkha leziinkhongozelimaza.
Khona duze nje uNgqongqotjhe wezokuThintana uzokumemezela ilanga ekuzakuthoma ukusebenza ngalo ihlelo elitjha, nekuzakucinywa ngalo le-Analogo elingelidala.2 IKhabinethi ivumele umThethomgomo weQhinga lokuSebenza weminyaka emihlanu womTlamo weQhinga lezokuLima, zamaHlathi nezokuThiywa kweenHlambi.
UmTlamo lo uveza iintjhijilo eziphambili eziqalene namakoro amathathu la, bese uphakamisa iindlela zokulungisa iintjhijilwezo emakorweni amane iKoro yezokuLungisa nokuLinganisa ikoro yezokuhluma nokukhula ngokulingana, ngendlela elungileko neyokuphalisana kuhle, nekoro yokubambelela kwebhoduluko nokulawulwa kwalo.
Ihlelo lemisebenzeli lizakunande lifakelelwa okutjha qobe ngomnyaka.
Ihlelo lokwabiwa kwenarha ngobutjha ngelinye lamahlelo karhulumende aphakamise ikambiso yokwenza izinto ngokulingana nangendlela elungileko, kodwa bekube gadesi ebelingakabi nendima engako yokutjhugulula izinto.
Nanyana ihlelo lokwakha nokuvuselela lisithi owona mnqopho omkhulu wokwabiwa kwenarha ngobutjha kukutjhugulula isijamiso sezokuLima eSewula Afrika nje, ngakelinye ihlangothi linqophe nokusekela amakoro esikhulume ngawo ngehlapha kobanyana kuzokuhluma umnotho bekuvulwe nemisebenzi.3 IKhabinethi ivumele ukubanjwa kweKhongresi yaQobe mNyaka engeyama-40 yeHlangano yeemBhedlela zamaZwe ngamaZwe ezokubanjelwa e-Durban ngekupheleni komnyaka wee-2016.
UmKhandlu weemBhedlela weenTjhabatjhaba uyihlangano yeembhedlela nezamaphilo yamazwe ngamazwe ezijameleko, engasebenzeli inzuzo, nengasi yombuso.
IKhongresi yaqobe mnyaka le inikela bezamaphilo ithuba lokubonisana babelane ngeendlela eziphambili zokwenza imiphumela yokuqalelela zamaphilo bona zibe ngcono.
IKhabinethi ikhombela ababelethi ukuthi bazibandakanye emakhethweni wokukhethwa kwamalunga wemiKhandlu eLawula iinKolo (ama-SGB ) azokubanjwa kizo zoke iinkolo zombuso ukusukela mhlana asi-6 ukuya nama-28 kuNtaka wee-2015.
Ama-SGB aphumelelisa indima eqakathekileko eyenziwa mphakathi yokulawula iinkolo zekhethu.
Indlela iinkolo ezisebenza ngayo, sekubalwa nokuthi ziphumelela kangangani ngokuphasa kwabantwana eemfundweni zabo, ivame ukuba ngcono lokhuya ababelethi nababa nesandla abasifakako eendabeni zesikolo.
Angaphezulu kwee-250 000 amalunga wama-SGB akhethwa qobe ngeminyaka emithathu eenkolweni zekhethu kobanyana azokusebenzela umnqopho munye nofanako, ekungewokuphumelelisa ifundo kobanyana ibe yindaba ehlanganyelwe mphakathi ngokwawo.
ImiThethomlingwa IKhabinethi ivumele ukudluliselwa ePalamende kwemiThethomlingwa emibili, yomibili etjhugulula umThetho wezabaNtwana womNyaka wee-2005 ( UmThetho Nomboro 38 wee-2005) njengokutjhugululwa kwawo mThetho Nomboro 41 wee-2007.
Amatjhuguluko la alandelela izahlulelo zekhotho, zona ezithe iindinyana ezithileko zomThetho lo azikhambisani nomThethosisekelo.
UmThethomlingwa womNyaka wee-2015 oTjhugulula umThetho wezabaNtwana ( umThethomlingwa wesiGaba sama-75) Amatjhuguluko la amalungana nehlathululo “yemilandu yezomseme”, begodu athomanisa ihlathululo le nomThethomlingwa oTjhugulula umThetho wezobuLelesi(imilandu yezomseme neendaba ezikhambisana nalokho) umThetho Nomboro 32 wee-2007.
Amatjhuguluko la aphathelene nanokuvumela abantwana abalelesileko ukuthi babe nekulumo yokubakhulumela ngaphambi kobana amabizwabo afakwe kuRejista yezokuVikela yeliZweloke.
Amatjhuguluko aphakanyiswako la abuye godu akhanyise neemfuneko eziqakathekileko zokubeka umntwana ngaphasi kwesandla sokumelusa, abuye godu anikele namanye amakoro wabantwana abangathathwa bakhuliswe ngabanye abantu njengabantwana abambelekelweko.
UmThethomlingwana wesiBili oKhibelelako, womNyaka wee-2015 ( isiGaba sama-76) – unqophe ukuqinisekisa ukuthi boke abantwana bayabuthola ubuhle obunqophe ukuthi benzelwe bona, bakuthole nokuvikeleka kwabo, nokuthi bakhelwe ihlelo elihle lokuqalelela ihlalakuhle yabo emphakathini.
Linqophe godu nokubavulela ubujamo obuphephileko abantwana ekutholakala ukuthi badinge itjhejo nokuvikeleka.
UbuJamo beKhabinethi Ngeendaba Ezenzeka Esikhathi Sanje IKhabinethi ikusola ngamagama abukhali ukufahliswa kwemitlolo okungahle kufake ivikeleko lelizwe lekhethweli engozini.
Nanyana kuyikambiso yamazwe ngamazwe ukwabelana ngeendaba zobuhloli nje, hlangana nazo ekubalwa neendaba zamathuba womnotho naweendaba zokuvikeleka, kodwana kuphambene nomthetho ukufahliswa kwemitlolo okukhe kwabikwa ngakho okuveza imininingwana ye-Ejensi yeVikeleko lomBuso.
IKhabinethi ithokozela iphenyo elipheleleko le-Ejensi yeVikeleko lomBuso ngendaba le, begodu iqinisekisa amaSewula Afrika ngokuthi i-Ejensi yeVikeleko lomBuso le izasolo itjhotjholoza njalo ngomsebenzi ethunywe wona wokuvikela igama lelizwe lekhethu, izakhamuzi zalo kunye nomthangalasisekelo walo.
IKhabinethi iwutjho iyawubuyelela umlayezo kaNgqongqotjhe wezeVikeleko lomBuso u-David Mahlobo, othi isenzo esinjengalesi sikhisimeza ipumelelo yomsebenzi wokuvikela ilizwe lekhethu nemikhawulo yalo.
IKhabinethi ithokozela isimemezelo sakwa-Eskom esithi isiGaba sesi-6 sesiPhehligezi i-Medupi siphehle igezi yaso yokuthoma kileveke, ngaleyindlela-ke sabe sithungelelwe isigaba sokuthoma kezisithandathu kilesi siphehligezi.
Ukuthungelelwa kutjho ihlelo la igezi yejenereyidi yesiphehligezi ihlanganiswa khona nethungelelwano legezi lelizweloke.
Njengoba sisaragela phambili ngokusebenzela ukwandisa igezi yelizwe loke nje, iKhabinethi ikhombela umphakathi ukuthi uragele phambili ngokulandela iindlela zokunconcosela nokubabalela igezi.
Bonke abantu bakhuthazwa ukuthi basebenzise igezi ngokuyinconcosela, njengoba ngakelinye ihlangothi sisafunana neminye imithombo yegezi nje.
IKhabinethi ibuka isibindi, ukuzimisela, ukuzibophelela ngokuncama kunye nokukhuthala kwamadoda nabomma abasebenza bangadinwa ukusindisa ipilo yabantu nokuvikela ipahla ekoniweni, nekuvikeleni ifuyo nemvelo eligugu kithi ebekusahlelwe mililo yommango eKapa.
IKhabinethi izwakalisa ukuthokoza kwayo abantu ababe noBuntu, bahlanganyela nombuso ekwakheni iindawo zobuphephelo la kubalekiselwe khona abantu ngobunengi babo njengoba besele bangasenabuyo nje, babaleka umlilokazi obewuvutha uburhangurhangu.
Ube muhle khulu, bewuyakhuthaza ummoya otjengiswe babantu ebebasebenza ngokuzinikela basiza abantu ebebasahlelwe mlilo kileziindawo la bekutjha khona.4 IKhabinethi isaphatheke kumbi ngokusahlelwa nokukhahlunyezwa kwamaphandle, begodu iyelelisa ngokuthi bomthetho bazasolo bakhona beluse ngelihlo elibukhali eendaweni ezithintekileko, begodu nabaphehli benturhu nezephulamthetho nabo isandla somthetho sizakusebenza ngabo.
Indaba yenturhu phezu kwamaphandle kukhulunywa bekubonisanwa ngayo eenjamisweni zikaRhulumende ngokuhlukahluka kwazo.5 IKhabinethi ithokozisa isiQhema seBholo seliZwe, sabaDlali abangaPhasi kwemiNyaka eli-17, Amajimbos, ngokuphakamisa igama leSewula Afrika ngokuphumelela kwesiqhemesi ukuyokungena kumafayinali wePhaliswano leenKutana lomNyaka wee-2015 labaDlali be-Afrika abangaPhasi kwemiNyaka eli-17, eliyokudlalelwa e-Niamey, ese-Niger.
Ukudlala kuhle khulu kwesiqhema sekhethwesi kusenze salungela ukuyokungena emidlalweni yeBhigiri yePhasi yabadlali abangaphasi kweminyaka eli-17 e-Chile ngekukhambeni komnyaka lo.6 IKhabinethi ilila imbiko ngokubhubha komunye wabavumi abaphambili beSewula Arika u-Zayn Adam, obekamkhaleli esiqhemeni sakhe i-Pacific Express esaduma khulu ngeminyaka yabo-1970, kanti yena ngokwakhe ube mvumi iminyaka engaphezulu kwama-50.
Ubeyingcenye yomlando womvumo weKapa.
IKhabinethi iyathokoza ukuthi agcine abuyiswe woke amaSewula Afrika abhubhela ekugirikeni kwekumba yeemvakatjhi yomakho weSondo le-Nigeria, edorobheni le-Lagos, i-Syanagouge Church of All Nations (i-SCOAN) ngegadango lokulekelela ukubuyisa amaSewula Afrika abhubhela kosozizwe, urhulumende utjengisile ukuthi ungurhulumende onesisa noqalelelako.
Imikhumbulo yethu isese nemindeni eyabhujelwako kunye nalabo abalimalako kileso sehlakalo.
5 Iminyanya Ezako UMengameli u-Jacob Zuma ube nekulumo nabekuvulwa iNdlu yabaRholi beNdabuko yeliZweloke ePalamende mhlana ama-5 kuNtaka wee-2015.
Ubudlelwana hlangana kwakarhulumende nabarholi bendabuko buqakathekile, nasizakukghona ukwakha imiphakathi yemakhaya emajadu, nesebenza ngeendlela ezilungileko, ukwenzelela ukuthi imiphakathi yemakhaya le izokubambelela.
IKhabinethi ithokozela ukubuyiswa kwamathambo wamaqhawe womzabalazo, u-JB Marks no-Moses Kotane, abangcwatjwa e-Russia eminyakeni ema-42 eyadlulako.
Lababarholi abanezwelo lesizwe, abathathwa njengaboyise lomzabalazo wekululeko nabafaka itjisakalo yomzabalazo kubasekeli bomzabalazo abanjengo-Nelson Mandela, no-Oliver Tambo kunye no-Walter Sisulu, bazokungcwatjwa kwehlandla lesibili ngendlela ekhethekileko umbuso ongcwaba ngayo abantu abakhethekileko.
UMengameli u-Jacob Zuma selalayele ukuthi iflarha yesizwe yehliswe iphaphiselwe phasi ukusukela mhlana ali-9 ukuyokufika entambama yamhlana ama-22 kuNtaka wee-2015.
U-Moses Kotane uzakungcwatjwa kwehlandla lesibili e-Pella, eseTlhagwini Tjingalanga mhlana ali-14 kuNtaka wee-2015, bese kuthi u-JB Marks angcwatjwe e-Ventersdorp, khona eTlhagwini Tjingalanga mhlana ama-22 kuNtaka wee-2015.
Ukubuyiswa kwabo kuyingcenye yokuzimisela kwakarhulumende ukubuyisa woke amaqhawe angasekho abhubhela kosozizwe.
Nyakenye kubuyiswe amathambo wombikiindaba wedumo owayelwa nombuso webandlululo u-Nat Nakasa, owabhubhela wabe wangcwatjwa e-New York, e-Amerikha.
Yena-ke ungcwatjwe kwehlandla lesibili endaweni la kungcwatjwa khona amaqhawe, i-Heroes Acre, e-Chesterville, ese-Durban.
IKhabinethi ithokozela ijima elikhulu lokuhlolelwa isiFo sesiFuba (i-TB) elizokusikinyiswa liSekela likaMengameli u-Cyril Ramaphosa mhlana ama-24 kuNtaka wee-2015, mhlazana weLanga lesiFo sesiFuba ePhasini loke, elizokubanjelwa esiYingini i-Dr Kenneth Kaunda eTlhagwini Tjingalanga – ngaphasi kommongondaba othi: “ Siqeda isiFo sesiFuba Esele Sirhatjheke neSewula Afrika Yoke Le: Siwusikimelela Phezulu Umphakathi Wekhethu Oqakathekileko.”Lelijima elide, lizakusikimisa woke amaSewula Afrika, khulu khulu lawo ahlala emiphakathini ezonjelezwe ziimayini, iimbotjhwa ezisemajele, kunye namaziko weenkulisa ukuthi ahlolelwe isifo se-TEminyakeni emihlanu edlulileko le kukhanjwe indima ekulu ukuqinisa amaqhinga karhulumende wokulawula isifo se-TB ngokuphakamisa ihlelo lokuhlola ipilo yabantu, khulu khulu ngeJima lokwElulekwa nokuHlolelwa iNgogwana yeNtumbantonga kwesizwe.
Ukuhlolelwa amagulo kubuye kwaphakanyiswa kwaqiniswa nanga kufika kwendlela etja emsinya yokuhlolela i-TB neyokuhlolela umhlobo we-TB obhalela imitjhoga.4 IKhabinethi ibuka ukuncama nokuzibophelela kwabotitjhere bekhethu, ngaphandle kwabo ebesingeze siphumelele ukuphumelelisa iminqopho yethu eminengi yelizwe loke.
Ukwenyulwa kwamagama wabotitjhere abangathola AboNongorwana bokuFundisa BeliZweloke, kuyindlela yokuthokoza umsebenzi omuhle okubabazekako owenziwa botitjhere ekuthuthukisweni kwelizwe lekhethu abonongorwanaba bazokunikelwa mhlana ali-7 kuNtaka wee-2015 e-Gallagher Estate, e-Midrand.
UmNyango wezeFundo esiSekelo ngiwo ozokusingatha umnyanya waqobe mnyaka lo, njengendlela yokuthokoza nokuhlonipha abotitjhere abancamileko, nabazibopheleleko, nabakhutheleko, nabenza umsebenzabo ngendlela abantu abafundiselwe umsebenzi benza ngayo.
Mhlana ali-16 kuNtaka uNgqongqotjhe wezaManzi nokuKhanjiswa kweSila uNomvula Mokonyane uzokuvula ukutshwaywa kweVeke yaManzi yeliZweloke KwaDukuza KwaZulu-Natala, la kusahlele khona isomiso.
Ummongondaba weVeke yaManzi le uthi: “Akunalitho Elingajamiselela Amanzi.” IVeke yaManzi le iyokuvala ngeLanga laManzi lePhasiloke mhlana ama-22 kuNtaka wee-2015.
Ijimeli lizakufundisa amaSewula Afrika ngokuqakatheka kwamanzi nangesidingo sendlela ebambelelako yokulonda amanzi njengoba amthombo wepilo oyindlala nje.
IKhabinethi ikhumbuza woke amaSewula Afrika ukuthi sihlala elizweni elinendlala yamanzi, ngalokho-ke ikhuthaza woke umuntu ukuthi ababalele amanzi ngokuwasebenzisa ngokuwanconcosela, avale zoke iindawo lapho kuvuza khona amanzi, abe atjhugulukele nendleleni yepilo elonda amanzi.6 NgoSondo mhlana abu-8 kuNtaka liLanga laboMma leenTjhabatjhaba (i-IWD), ekulilanga elisetjenziswa qobe ngomnyaka ukuveza indima esele ikhanjiwe, nokukhuthazela itjhuguluko, nokuthokozela izenzo zesibindi nezokuncama kwabomma abenza litho likhulu emlandweni wemiphakathi yangemakhabo namazwe wemakhabo.
UmNyango wezaboMma ngiwo ozabe udosa phambili ekuthokozeleni iLanga laboMma leenTjhabatjhaba esiKolweni samaBanga aPhezulu iLanga esiseKapa, ngaphasi kommongondaba othi: “AmaLungelo WaboMma AmaLungelo WoBuntu: Sisoke siragela phambili iSewula Afrika enganaNturhu.” Ummongondaba lo ukhambisana nommongondaba weHlangano yeenTjhaba eziBumbeneko othi: “Ukulingana KwaboMma Kuyindima Yetuthuko Kibo Boke!”Ummongondaba lo-ke ubuye godu ukhambisane nesimemezelo soBunye be-Afrika okuthi umnyaka wee-2015 “Mnyaka WokuHlomisa AboMma NgaMandla NangeTuthuko YemiNqopho ye-Afrika yomNyaka wee-2063.” ILangeli lizakusetjenziselwa ukusikimisa ihlelo lokuKhulumisana ezingeni likaRhulumende weliZweloke nelokukhulumisana ezingeni laborhulumende beemFunda, elizokuthoma kiyo inyanga le, beliyokuphela ngenyanga kaMgwengweni.
Lokhu-ke kuzakuphendla indlela eya embikweni wobujamo babomma ozakwethulwa nguMengameli mhlana ali-9 kuRhoboyi.
IKhabinethi ikhombela iiMbikiindaba zeSewula Afrika ukuthi zingenele iphaliswano lika-2015 leeMbikiindaba zee-SADIlanga lokuvala ukungenela iphaliswaneli kumhlana ama-31 kuNtaka wee-2015, kanti-ke eminye imininingwana ngalokhu ungayithola kubunzinzolwazi bomNyango wezokuThintana, obuthi: www.
doc.
gov.
za.
AboNongorwanaba balungelelanisa iinjamiso ezihlelekileko zaborhulumende be-SADC, iinhlangano zomphakathi, amaziko wefundo ephakemeko, iinhlangano zeensebenzi kunye neembikiindaba.
Ngalokhu-ke kukhuthazeka ukulungelelana nokusebenzisana esifundeni se-SADC ngokukhuthaza iimbikiindaba ukuthi zirhatjhe iindaba zamazwe amalunga walesisiphande se-SADIphaliswaneli libuye libe nabonongorwana bezaManzi, bona abaqalelela iindaba ezikhuthaza ukuLawulwa kwaManzi okuLungelelweko esiphandeni se-SADC.6 Ukuqatjhwa Koke ukuqatjhwa kuzakulawulwa kufakazeleka kweencwadi zefundo ezikhambisana nomsebenzi umuntu aqatjhelwa wona kunye nokuhlanjululwa kwegama lomuntu okufaneleko.
UNom Mayihlome Tshwete esikhundleni sokuba liSekela likamNqophisi Zombelele : ZokuThintana emNyangweni wezangeKhaya.
UMm u-CM Mogotsi esikhundleni sokuba liSekela likamNqophisi Zombelele emNyangweni wezobuKghwari namaSiko.3 UNom Vusimuzi Philemon Madonsela - kwelulwe iKontraga yakhe yomsebenzi esikhundleni sokuba mNqophisi Zombelele emNyangweni wezokuBusa ngokuBambisana.
AbaNqophisi Abangasi seenKhundleni zokuPhatha EBhodini I-ZA Domain Authority (I-ZADNA) UMm Dhevcharran (USihlalo)7.2 UDorh NYH Mzizana.3 UNom AM Brooks.4 UNom NM Msibi.5 U-Adv.
MJ Ralefatane.6 UNom MR Khumalo.8 UDorh YKN Mohutsioa-Mathabathe.9 UMm u-MO Morata.10 UNom Tshipa.
Amalunga Angasi seenKhundleni zokuPhatha eBhodini i-Broadband Infraco UNom BMC Ngcobo (USihlalo)8.2 UMm.
u-MM Maponya.3 UDorh A Githiari.4 UMm u-N Selamolela9 AbaNqophisi Abangasi seenKhundleni zokuPhatha eBhodini yakwa-SENTECH.1 UNom MA Mello (USihlalo)9.2 UNom SM Radebe.3 UNom LC Mtimde10 IBhodi Ye-South African National Biodiversity Institute (I-SANBI)10.1 UMm.
u-MNE Magomola (USihlalo)10.2 UDorh ST Cornelius.3 UDorh JM Matjila.4 UMm.
u-BD Ngidi.5 UNom S Gounden.6 UMm.
u-NN Mnqeta.7 UMm.
u-Godongwana.8 UProf.
BW van Wilgen.9 UDorh YN Seleti.10 UMm.
u-Mancotywa.11 UMm.
u-TE Abrahamse.
IBhodi Ye-South African National Parks.1 UMm.
u-Yawitch (USihlalo)11.2 UDorh K Njobe.3 UNom ET Khumalo.4 UDorh CG Olver.5 UMm u-Futwa.6 UMm u-BD Ferguson.7 UNom India.8 UNom Zitha.9 UDorh Matlou.10 UNom MT Mokono.11 UDorh Mzilikazi.12 UMm u-Semane.13 UMm u-JE McCourt.14 UNom FG Mketeni12 Amalunga Angasi seenKhundleni zokuPhatha kuKhamphani eyi-Ejensi yokuTjheja iiNdlela zeliZweloke zeSewula Afrika (i-Sanral)12.1 UNom Morar (USihlalo)12.2 UMm.
u-Lawless.3 UMm u- ZJ Kganyago.4 UNom M Matete.5 UMm u-D Mashile-Nkosi13 AbaNqophisi Abangasi seenKhundleni zokuPhatha eBhodini ye-Airports Company South Africa Limited (i-ACSA )13.1 UNom SD Macozoma (USihlalo )13.2 UDorh MS Mabela.3 UMm u-Simelane.4 UMm u-MK MatlouImibuzo:Mma Phumla Williams (UmJaphethe womKhulumeli weKhabinethi)INomboro kaFunjathwako: 083 501 0139
