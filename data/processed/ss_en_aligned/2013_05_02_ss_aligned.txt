Sincumo seKhabhinethi etindzabeni letigcamile kulesimo sanyalo IKhabhinethi ikhumbuta tonkhe takhamiti taseNingizimu Afrika kutsi umtsetfosisekelo wetfu ucinisekisa lilungelo lekuteleka lokwentiwa ngekulandzela umtsetf IKhabhinethi ikhatsatekile ngekwandza kwetiteleka letineludlame naletingakavikeleki letingaphazamisa intsandvo yetfu yelinyent Tinhlamba takamuva tabothishela benhlangano ye-South African Democratic Teachers Union (Sadtu) lebeticondziswe eNdvuneni yeLitiko Letemfundvo Lesisekelo kanye nekukhonjiswa kwetimphahla tangaphasi ngalesikhatsi kushucwa, kuyinkhomba yekungahloniphi bomake futsi akudzingek Lentsandvo yetfu yelinyenti takhamiti taseNingizimu Afrika tayilelwa sikhatsi lesidze futsi kamatima, ngako-ke kumele sitichelelanise nekutiphatsa lokungakamukeleki kutenhlalo lokuyintfo lefana nekungabi nemtsetfINingizimu Afrika madvute nje itakube ingena esikhatsini setinkhulumiswano temiholo ngako iKhabhinethi yenta lubito kuto tonkhe tinhlaka, tisebenti kanye nasetinhlanganweni tetisebenti kutsi tiyeke kwenta tento letibukela phasi intsandvo yetfu yelinyent IKhabhinethi iphindze igcizelele kutsi umzabalazo wetfu wenkhululeko nentsandvo yelinyenti kwacinisekisa kutsi imitsetfo yelive letfu ivumela titeleka letivikelekile naletinekuthul IKhabhinethi iphindza lubito lwayo lolubhekiswe etisebentini kutsi tisebentise imigudvu lekhona lesemtsetfweni natendlulisa tikhalo tato nalapho kucosiswana khona ngemiholo kulandzelwa umoya wentsandvo yetfu yelinyenti leyalwelwa kamatim IKhabhinethi ishayele lihlombe imphumelelo yetinchubomgomo kanye netinhlelo letihlose kucinisa simo seNingizimu Afrika njengendzawo lebalulekile yetekuvakasha kulabavela emaveni emhlaba kanye nalekubanjelwa kuyo imihlangano yetemabhizinis Loku kucinisekiswe Tibalo Tetivakashi Temnyaka, letetfulwa nguMengameli Jacob Zum Letibalo tikhombisa kutsi nga-2012, tivakashi letitigidzi letiyi-temave emhlaba letavakashela eNingizimu Afrika, lokulinani lelenyukile kulelo lelitigidzi letisi-langa-2011.
Tibalo tetivakashi letavakashela eNingizimu Afrika tenyuka ngemaphesenti lali-10, 2 nga-2012
lokusibalo lesiphindvwe kabili kuleso semhlaba lesingemaphesenti lamanLokwenyuka lokumangalisako kutekuvakasha kubufakazi lobubambekako bebunjalo bemfutfumalo nemoya wekwemukela wetakhamiti taseNingizimu Afrika kanye nelwati lolwehlukene loluniketwa ngulelive kutekuvakash Umhlangano Wetekuvakasha wanga-2013 lotakube ubanjelwe eThekwini kusukela ngamhlaka 11 kuya kumhlaka 14 Inkhwenkhweti uniketa litfuba lekukhangisa ngeNingizimu Afrika kanye nebantfu bay
INingizimu Afrika njengelive lokungasiswa kulo litfole kufukulwa ngekuzuza Umklomelo Wekusisa Kwemave Amshiyalowa Wemnyaka wanga-2013 we-European Outsourcing Association (EOA).
Loku kwentiwe kwaba yimphumelelo ngulokusisa kwemave emhlaba lokusolomane kuchubeke njal Lomklomelo ubonga tindzawo nemave lasebente ngalokwedlulele ekuniketeleni ngetinsita etimakethe taseYuroph Lomklomelo uvula ematfuba ekutfutseleka ngebunyenti kwebasisi labasha nga-2013 nangemuva kwakh IKhabhinethi ishayele lihlombe imphumelelo yeluhlelo lwemandla lavuselelwako i-South African Renewable Energy Independent Power Producer Procurement Programme (REIPPP) lokuluhlelo lolwabonwa ngalesikhatsi luhlabana Kumklomelo Wemnyaka Wemklamo Wesakhiwonchanti Sekulondvolota Imvelo lokhishwa Sigungu Sebuholi beSakhiwonchanti Semave Emhlab IKhabhinethi ibonga indzima ledlalwe ngito tonkhe takhamiti taseNingizimu Afrika ekusiteni lelive kutsi longe ema Mega Watts (MW) emandla agezi lati-3 586 kusukela nga-2005, lokulinani lelilingana nemkhicito wesiteshi sinye lesiphehla gezNgalona moya, iKhabhinethi ibita kubambisana kuvelonkhe kulobusika kute kwehliswe kakhulu kusetjentiswa kwagezi njengoba kuphakelwa kwagezi sekungena esikhatsini sekuba ngaphasi kwengcindzet Ngekubambisana, asonge gezi ngekucisha tintfo letisebenta ngagezi letingakabalulek Tonkhe takhamiti taseNingizimu Afrika tinemandla ekwenta kutsi gezi uhlala ukhonIKhabhinethi iveta kutsi kwanyalo atikho tinhlelo tekwabelana ngagezi ngetikhatsi letitsit Takhamiti taseNingizimu Afrika titakwatiswa kusenesikhatsi uma kuba khona sidzingo sekutsatsa sinyatselo lesinjalo, kute sitewukwati sonkhe kuhlela ngalokwenelIKhabhinethi igcizelela kutsi lesimo sagezi lesiyingoti sibangelwa kulungisa lokubalulekile kanye netindzaba letitsintsa kwebiwa kwetintsambo tagezi lokungakalindzelwIKhabhinethi icinisekisa takhamiti taseNingizimu Afrika kutsi kunetinhlelo letehlukene tekucinisekisa kutsi kuhlangatjetanwa netimfuno tagezi kanye nekutsi kusebenta kweluhlelo lwemandla agezi lulungiswa ngaso sonkhe sikhats Luhlelo lwekwakhiwa kwesakhiwonchanti luhlose kucinisekisa kutsi temnotfo tesekelwa sakhiwonchanti lesidzingekako kuleminyaka leminyenti letak IKhabhinethi indlulisela kuhalalisela kwayo kubo bonkhe labemukeliswe ngeTindondo Tekuhlonishwa Velonkhe iphindze yendlulise kubonga ngekufaka sandla kwabo ekutfutfukisweni kwentsandvo yelinyenti yetfu kute kwentiwe ncono timphilo tetakhamiti taseNingizimu Afrik IKhabhinethi ibita bonkhe batali nalabanakekela bantfwana baseNingizimu Afrika labanebantfwana labanetinyanga letiyimfica kuya eminyakeni lesihlanu kutsi banakekele imphilo yabo ngekusebentisa umkhankhaso wavelonkhe wekugonywa kwebantfwana bagonyelwa vendle nencubulunjwanLitiko Letemphilo licale ngalomkhankhaso wekugoma mhlaka 29 kuMabasa 2013, ngekuniketa ematfonsi emutsi kubo bonkhe bantfwana labafanele, ngetulu kwalokugonywa lokuvamile labakutfolak IKhabhinethi yesekela ngalokugcwele umkhankhaso Wamhlabuhlangene Weliviki Lekuphepha Emigwacweni lotakwetfulwa kusukela mhla tisi-6 kuya mhla tili-12 Inkhwenkhweti 2013 ngaphasi kwengcikitsi letsi
Kuphepha Kwalabahamba ngetinyawo .IKhabhinethi ibita tonkhe takhamiti taseNingizimu Afrika, ikakhulukati bashayeli nalabahamba ngetinyawo, kutsi bente lokufanele, bacaphelisise emigwacweni yetf IKhabhinethi ivete kutsi labahamba ngetinyawo benta incenye lenkhulu yebantfu labafa emigwacweni eNingizimu AfrikIKhabhinethi iphindze ibite tonkhe takhamiti taseNingizimu Afrika kutsi ticaphelisise ngalesikhatsi futsi tihloniphe imitsetfo yemgwac Kulandzela kuvakashela ngekwemsebenti lokube yimphumelelo kwaMengameli Zuma eliveni leRiphabhuliki yaseNigeria emkhatsini waMabasa 2013, Mengameli waseNigeria Goodluck Jonathan utawuvakashela ngalokusemtsetfweni eNingizimu Afrika kusukela mhla tisi-6 kuya mhla tisi-7 Inkhwenkhweti 2013.
Kulokuvakasha kutawukhulunyiswana kuphindze kutfutfukiswe budlelwane emkhatsini walamave lamabili ngaphasi kweKhomishini yekusebentisana kuVelonkhe phakatsi kweNingizimu Afrika neNigeriIKhabhinethi igcizelela kutibophetela kwahulumende waseNingizimu Afrika ekuciniseni budlelwane bakhe neNigeria kute kwandziswe kuhwebelana kanye nekusebentisana emkhatsini walamave lamabili ngenhloso yekwakha i-Afrika lencon.
IKhabhinethi yemukele ngalokusemtsetfweni kucolisa kweNdvuna Leyengamele eCentral African Republic, Mnu Nicholas Tiangaye, ngesehlakalo lesilishwa lesaholela ekushoneni kwemalunga eMbutfo Wetekuvikela waseNingizimu Afrika (SANDF).IKhabhinethi iphindze yagcizelela kutibophetela kwayo ekwakhiweni kwe-Afrika lenekuthula, inchubekelembili nalenelutinto ngekungenelela nangetinhlelo letehlukene, lokufaka ekhatsi tinhlelo tekugcina kuthul.
IKhabhinethi, egameni laHulumende kanye nebantfu baseNingizimu Afrika idlulisela emavi endvudvuto kubantfu beRiphabhuliki yaseShayina kulandzela kutamatama kwemhlaba lokwabulala bantfu esifundzeni salela live i Sichuan ngamhlaka 20 kuMabasa 2013.
IKhabhinethi iphindze yendlulisa kuvelana kwayo nebantfu base Bangladesh labatsintseka ngengoti leyenteka embonin.
IKhabhinethi yemukela kuvakashelwa kwamengameli wangaphambilini walenhlangano lebusako Mengameli Nelson Mandel Lokuvakashelwa bekuhambisana nenkhambiso leyemukelekile yeBuntu nekutsi siwatisa kanjani emalunga emmango lasakhulil Tiphatsimandla letitsintsekako tivete inshisekelo yesive esimeni semphilo yaMengameli wangaphambilini tabuye tasebentisa lelitfuba kwatisa sive, livekati kanye nemhlaba wonkhe ngesimo semphilo salentsandvokati yalelive Tinkhulumiswano netincumo teKhabhinethi letibalulekile IKhabhinethi ishayelwe lihlombe ngekubamba lichaza kweNingizimu Afrika nangetintfo letihamba embili teMhlangano Wetemnotfo Wemhlaba (WEF) wase-Afrika 2013 lotawubanjelwa eKapa kusukela mhla tisi-8 kuya mhla tili-10 Inkhwenkhweti 2013, ngaphasi kwengcikitsi letsi:
Kwetfula tetsembiso te-Afrika .I-WEF-Africa isigungu lesibukene netemnotfo talesigodzi lesiniketa litfuba emabhizinisi asekhaya newesigodzi kanye nebasisi labanenshisekelo kutsi babelane babuye basebente ngekubambisana nabohulumendKubamba lomhlangano kutawunika iNingizimu Afrika litfuba lelengetiwe lekukhulumisana nekuheha baholi base-Afrika kanye nemabhizinisi emave emhlaba newesigodzi ekungeneleleni lokungentiwa kute kuhlanganiswe kuphindze kukhutsatwe kukhula eNingizimu Afrika nasesigodzin IKhabhinethi ivume kushicilelwa kwesishicilelo sesitfupha Setinkhomba Tentfutfuko (2012).
Tinkhomba Tentfutfuko tiphendvuke taba sishicilelo seminyaka yonkhe kantsi sishicilelo sanga-2012 sifinyeta imininingwane lemayelana netinkhambiso ikakhulukati tesikhatsi lesiyawufinyelela emkhatsini wa-2012.
Letinkhomba tisita ekuvisiseni umtselela wemitamo yetinchubomgomo nekwetfulwa kwetinsita nguhulumendLuhlatiyo lwenkhambiso lolufakiwe lwenkhomba ngayinye lucinisekisa kuvisisa kwetfu kwenchubekelembili yekutfutfukiswa kwebantfu lesikwentako njengesive emikhakheni lesembili yenchubomgomo luphindze luvete imikhakha lokusamele sengete lamanye emandla kuw Kutawuhlelwa umhlangano lokhetsekile nebetindzaba lapho kuyakwetfulwa khona lombik IKhabhinethi imemetele mhlaka 31 Ingci 2013 njengelusuku lwekugcina lwebabaleki labatsintsekako base-Angola eNingizimu Afrik Loku kuhambisana nalokucedvwa kwebabaleki lokumenyetelwe Likhomishini Lamhlabuhlangene Lekukhoselisa Babaleki (UNHCR) ngeMphala 2009, kuphindze kunike litfuba imitamo yekutfutfukisa kusebentisana kwemave alesigodzSekwenteke tingucuko letibalulekile kusukela kwaphela imphi yabomkhaya e-Angol Kubonakala kutsi babaleki base-Angola batakube sebakwati kuvuselela buve babo eliveni labo, ngobe timo tekutsatsa umuntfu njengembaleki atisekhHulumende waseNingizimu Afrika utawucinisekisa kutsi tonkhe takhamiti tase-Angola eNingizimu Afrika tiyatiswa ngaloluhlelo lwekucedvwa kwekuba babaleki kuleyo mimango letsintsekile aphindze agcugcutele takhamiti tase-Angola kutsi titilungiselele ngekutitsandzela kubuyiselwa emuva ekhay IKhabhinethi yatiswe kutsi Indlu Yemdibaniso itakube igubha iminyaka leli-100 yaba khona ngeNgongon Iphindze yavuma kutsi lokugujwa kweminyaka leli-100 kwentiwe ngemiklamo lehlukene lenjengeLusuku Lwekubuyisana, mhlaka 16 Ingongoni 2012, ngaphasi kwengcikitsi yekutfutfukisa kusebentisana kutenhlalo, lubumbano kuvelonkhe, kubandzakanya wonkhe umuntfu kanye nekubuyisan IKhabhinethi ivume kutsi kukhishwe umbiko Wemsebenti weMkhandlu Wemkhakha Wetemfundvo Nekuceceshela(ema-SETA) lovela kuLitsimba Lelijutjwe yiNdvuna kute sive sitewuphawula ngaw Lombiko uniketa tiphakamiso tekutsi kungentiwa njani kusebenta kwema SETA kutsi kube ncono ngekwentiwa kweluhlatiyo lolucondziswe emikhakheni leyehlukene leyinhloko, lenjengekuHlela Nekwetfula Tinsita, Kwenta Lokufanele Nekuphatsa kanye Nekuniketwa Nekulawulwa Kwetimal IKhabhinethi ivume Luhlelo Lwethekhinoloji Yelwati Lwetekuchumana (ICT), Luwaningo, Kutfutfukisa kanye Nekucamba Kabusha (RDI) njengeluhlelo lwesikhatsi lesidze lwekusisa nekwetfulwa kweluhlelo lwe ICT RDI eNingizimu Afrika kute kwesekelwe kutfutfuka kutemnotfo wetenhlalI-RDI emkhakheni we-ICT ibalulekile ekukhuliseni kuchudzelana kweminotf Njengobe kuvetwe eLuhlelweni Lwavelonkhe Lwekutfutfukisa lwanga-2012, iNingizimu Afrika ilahlekelwe sitfunti sayo njengemholi walelivekati kutekuchumana nge-inthanethi kanye nalokubantLoluhlelo luyindlela yekwetfulwa kwelisu lefanele, lefaka ekhatsi tinhlelo tekwenta kanye neluhlaka lwekwetfula, kute kucondziswe kubuye kusingatfwe kusiswa kweNingizimu Afrika ku ICT RDI kuleminyaka lelishumi letakLisu le ICT RDI selivele licale kuveta imiphumela lemihle nalebonakalako lenjengemklamo wethekhinoloji yekungasebentisi tintsambo, leyesekela kwetfulwa kwekuchumana lokubanti lokungabiti kakhulu etikolweni tasetindzaweni tasemakhaya letingetulu kwema-20 eMpumalanga naseLimpop IKhabhinethi yatiswe ngekubanjwa Kwemhlangano Wemhlaba Wenhlangano Yebadvwebi Lababonjiniyela (UIA) nga-2014 eThekwini lowutawubanjwa yi-South African Institute of Architects (SAIA).I-SAIA yahlabana ngekutfola imvume yekubamba lomhlangano eMhlanganweni Wemhlaba we-UIA wanga-2008 lobewubanjelwe eTurin, e-Ital Lomhlangano wanga-2014 utawudlala indzima lebaluleke kakhulu ekutfutfukiseni kudvweba kwabonjiniyela kulelivekati kuphindze kwembulele ummango webadvwebi lababonjiniyela etimeni tekudvweba kwebunjiniyeli lokugucukako nalokwehlukahlukene Kucashwa kwebantfu IKhabhinethi ivume kucashwa kwebantfu labalandzelako:a) Mn Coceko Bambihlelo Johan Pakade esikhundleni sekuba nguMcondzisi-Jikelele eTikweni Letekutfutfukiswa
Kwetenhlalakahlb) Mn Fhumulani Peter Netshipale esikhundleni sekuba Lisekela leMcondzisi-Jikelele: Kutfutfukukisa Lokuhlanganisako eTikweni Letekutfutfukiswa
