Tindzaba Letibalulekile Telive1.
Lulawulo lwenhlekelele ngemuva kwetikhukhula
Ikhabhinethi ivakalisa kudzabuka kwayo kubo bonkhe bantfu labalahlekelwe tihlobo tabo labatitsandzako kuletikhukhula letidale umonakalo letisandza kwenteka letikhahlamete tincenye letinyeti telive letfu, ikakhulu KwaZulu-Nata
Kumenyetelwa kwetingenelelo tekuhhamula Simo Savelonkhe Senhlekelele netingenelelo tetenhlalomnotfo letisandza kumenyetelwa nguMengameli Cyril Ramaphosa, kuhloswe ngato kucinisekisa kuphendvula lokuhlanganisiwe nalokunemphumelelo kuyo yonkhe imikhakha yahulumende, ngekusebentisa Sikhungo Savelonkhe Sekulawula Tenhlekelel
Sigidzigidzi sinye semarandi hulumende lasente kutsi sitfolakale sisetjentiselwa kwesekela kuhhamula nemitamo yekuvusetela kabusha, kubuyisela esimeni tinsita letisisekelo kanye nekuniketa lusito lwebuntfu ngendlela yekudla, emanti, kuhanjiswa kwekungcola kanye netimphahla tekugcok
Lenchubo yekwakha kabusha tindzawo letitsintsekile seyivele icalile njengaloku bantfu belive lakitsi babumbana ekuncumeni kutsi basite labo labalahlekelwe ngemakhaya abo naloko labanako
Lokusha mayelana neSifo seLigciwane leKhorona (i-COVID-19)
Ikhabhinethi ikucaphele ngekukhatsateka kwenyuka lokusandza kwenteka kwelufu lwe-COVID-19 kuletinye tincenye futsi icela bonkhe bantfu kutsi batsatse tinyatselo tekutivikela kuleligciwane lelibulalako, ikakhulu ngalesikhatsi sasebusik
Leligciwane solomane lisasenebungoti lobungapheli kantsi kugoma kusikhali lesiyimphumelelo lenkhulu sekutsi sitivikel Ikhabhinethi ijabulile kubona bantfu labanyenti bachubeka nekukhetsa kugoma njengendlela yekucala yekutivikela ku-COVID-19 ngemuva kwelubalobalo lolusandza kwentiwa lolukhomba kutsi sesifinyelele ngetulu kwe-50 yemaphesenti ebantfu labadzala lasebagomile etifundzeni letisihlan
Ikhabhinethi icela labo labasengakagomi kutsi bagome kute bativikele kanye nalabatsandzekako bab Kufanele kutsi sonkhe sichubeke nekugcina tonkhe tinchubo tekutivikela ku-COVID-19, lokufaka ekhatsi kufaka sifonyo lesivala imphumulo nemlomo, sigeze tandla ngemanti nangensipho, nome sisebentise sibulalimagciwane sekugeza tandla lesine-70% ye-alkhoholi, kanye nekugcina libanga lekuchelelana leliphephile lokungenani libe imitha yiny 3.
Sibonelelo Sahulumende Sekuhhamula Inhlupheko (i-SRD)
Ikhabhinethi igcugcutele takhamuti letitfola sibonelelo sahulumende sekuhhamula inhlupheko kutsi tiphindze futsi tifake ticelo, ngemuva kwekungeniswa kwemitsetfosimiso lemisha lelawula ticelo kanye nekufaneleka kutfola lesibonelelo sahulumend
Ticelo tingafakwa kuwebhusayithi ye-Ejensi Yesibonelelomali yaseNingizimu Afrika (i-SASSA ku: https://srsassgoza/.
Luhlelo lwekufaka ticelo luvulwe mhla tinge-23 Mabasa 2022 kantsi lusebentisa ngalokuphelele inchubo yedijithali kute kutsi kutsatse sikhatsi sekukuphendvula lesiphangisak
Lesibonelelomali sekuhhamula siyinetha yekuphephela lemcoka yemindeni leswelako lengabe ikhahlabetwe buphuya nekuswela umsebent Hulumende utimisele kuniketa lusito lwetenhlalo kulabo abahlaseleka lula kakhulu kute kutsi bakhone kuhlangabetana netidzingo tabo letisisekelo
Tekuphepha Nekuvikeleka
Ikhabhinethi iyachubeka nekuhlaba kubulawa kwabomake lokute ingcondvo futsi iyakwemukela kuphendvula ngekushesha lokwentiwe tiphatsimandla tekucinisekisa kugcinwa kwemtsetfo ngekubamba basolwa labayamaniswa nekufa kwaM Hillary Gardee (28), waKamagugu eMpumalang Ikhabhinethi ichubeka futsi ngekuhlaba sento sekubulawa kwebantfu labasitfupha eKhayelitsha, eKap Lokubulala lokute ingcondvo kuyinkhumbuto yekutsi kufanele sente kakhulu njengemmango kute sicedze budlova kanye nebudlova lobucondziswe ebulilini lobutsite kanye nekubulawa kwalabasikati (i-GBVF).
Ikhabhinethi igcugcutela bonkhe bantfu lapha eveni kutsi basebentisane nahulumende ekulweni nebugebengu kanye ne-GBV Ngekubambisana singasenta siciniseko sekutsi imimango yetfu kanye netitaladi tetfu tiphephile kubo bonkhe bantfu, lokufaka ekhatsi bantfu lasebakhulile, bomake nebantfwana
Temnotfo
Ikhabhinethi ikwemukele kuvulwa ngalokusemtsetfweni kwefekthri yekubhaka titini yakwa-Corobriks i-Kwastina lapha eDriefontein eGauteng nguMengameli Ramaphosa ngaLesitsatfu, mhla ti-4 Inkhwekhweti 2022.
Lefekthri lesezingeni lemhlaba yakha incenye yelutjalomali lwetigidzi letinge-R800, loluhamba kanye naletinye tigidzi letinge-R200 letibekelwe kusebenta ngakhonkolo kwe-Corobrik lelapha KwaZulu-Nata I-Corobrik ingulenye yemabhizinisi lamanyenti endzawo laphendvulile kulesimemo lesentiwe nguMengameli Ramaphosa kumabhizinisi aseNingizimu Afrika kanye nakumabhizinisi emave emhlaba kutsi atjale timali kuleliv
Ikhabhinethi ikucaphele kutsi lomnotfo lomusha longakhiphi ikhabhoni lenyenti ugcugcutelekile ngesikhatsi kwetfulwa iloli lehamba ngemandla ehayidrojini baka-Anglo America Leloli
lebeyihamba ngedizili yantjintjelwa kutsi ihambe ngehayidrojini, futsi ihamba ngencenye yemandla emabhethri e-lithium-ion
isezingeni lekucala lemhlab Umnotfo wehayidrojini ubonakale njengelisubuciko lelibekwe embili kutsi kucalwe ngalo kumnotfo lonekhabhoni lephasi walelive, kanye nekuchubela embili kukhula kutemnotfo nekucashw
Ikhabhinethi iphindze futsi yemukela lolunye lutjalomali kumnotfo wetfu lolwentiwe yinkampani yekudla yase-Ireland, i-The Kerry Group, lesungule sikhungomkhicito lesisha setigidzi letinge-R650 lapha eHammarsdale, KwaZulu-Natal lokuhloswe ngaso kutsi kukhicitwe kudla lokusimeme kwalelivekat Lesikhungomkhicito sehlukile ngobe sikhombisa timphawu letinyenti tekusimama lokufaka ekhatsi tisetjentiswa letisebentisa emandla agezi lamancane, kuphehlwa kwemandla elilanga kute kuncishiswe kusetjentiswa kwemandla agezi kugridi yendzawo, konga kulahleka kwekushisa, kanye nekubamba emanti ngemphumelelo, kuwasebentisa futsi nekunciphisa kungcol I-Kerry Group yafika lapha eNingizimu Afrika kusukela nga-2011, kantsi kuchubeka kwayo nelutjalomali kuluphawu lwekutsi iNingizimu Afrika iyindzawo yelutjalomali longatikhetsela yon
Lolutjalomali lulandzela etinyatselweni tekwetfulwa kweveni i-Isuzu D-Max leyakhiwe kulelive eGqeberha eMphumalanga Kapa kulenyanga lephelil Lesitukulwane lesisha sema-D-Max siluphawu lwekutinikela kwe-Isuzu lapha eNingizimu Afrika futsi ingulenye
yetimphumelelo letifezekisiwe ngaphasi kweLuhlelo Lwekutfutfukisa Kukhicitwa Kwetimoto (i-APDP).
Le-APDP iluhlelo lekukhutsata kukhicita lokucondziswe embonini yetimoto lokuhloswe ngalo kugcugcutela umkhicito ngebunyenti kule mboni yetimotoe, ngekugcugcutela
lizingagugu lelengetiwe emkhakheni wemboni yetetimoto ngaleyo ndlela-ke kudaleke ematfuba emsebenti kutinchubo tekukhicita timot
Tilinganiselwa kutigidzigidzi leti-Rletitawukwentiwa emkhicitweni welizingagugu walelive ngekusebentisa umjikeleto we-APD Lolutjalomali lutawudala imisebenti ngco lengetulu kwe-1000 kulesosikhungomkhicito bese kutsi bantfu labange-24 000 bacashwe hhayi ngco, lokuyintfo letawufaka ligalelo lelimcoka ekutfutfukiseni lesifundz 6.
Ingcugcutsela Yetetimayini
Ingcungcutsela yeLutjalomali Etimayini Tase-Afrika yanga-2022 lebeyibanjelwe eCape Town International Convention Centre kusukela ngamhla ti-9 kuya mhla ti-12 Inkhwekhweti 2022, ingulenye yetinkhundla letinkhulu kakhulu tekuchumana nekuhlanganyela emkhatsini walabatsintsekako embonini yetimayin Ingcikitsi yalomcimbi beyitsi:
Kugucugucuka Kwetimayini e-Afrika: Kutjala Timali eKuntjintjeni Kutemandla, i-ESG neMinotf
Ikhabhinethi inelitsemba lekutsi leNgcungcutsela Yetetimayini itawusita ekukhombiseni nasekugcugcuteleni iNingizimu Afrika njengendzawo yelutjalomali longatikhetsela yon
Live laseNingizimu Afrika liyalwemukela lutjalomali lapha kulelive letfu futsi itimisele kudala timo letikuvunako loko kute kutsi kube nekukhula lokufaka wonkhe wonkhe kanye nekugcuculwa kwemnotfo
Budlelwane bemave emhlaba nebesigodzi
Ikhabhinethi iphindze futsi yemukela kucocisana lokusandza kwenteka kwaMengameli Ramaphosa naMengameli Joe Biden waseMelika, Mengameli Emmanuel Macron waseFrance naMengameli Hakainde Hichilema waseZambiya ngetinkhundla tekuchumana letahluken
Lokucocisana kwente kutsi Mengameli acinise budlelwane bemacembu lamabili kanye nekusebentisana emkhatsini weNingizimu Afrika nemibuso lebalingani mayelana netindzaba letimcoka tesifundza netemave emhlaba, lokufaka ekhatsi kutfola likhambi lekuthula kuloludvweshu lwase-Ukrain
Tincumo teKhabhinethi1.
Emavoti eSabelomali
Ikhabhinethi icela tonkhe takhamuti kutsi tilandzelele laMavoti lahlukahlukene eSabelomali lentiwa ngematiko ahulumende wavelonkhe kanye neLihhovisi laMengameli kutsi tente hulumende kutsi atilandz
Ngesikhatsi seMavoti eSabelomali, onkhe ematiko anika inchazelo lenemininingwane yemasu awo kanye naloko lakubeke embili latawucala ngako akwente ngemnyak EMavoti eSabelomali ahlose kucinisekisa kutsi timali tahulumende tisetjentiswa ngelikhono yini kuhlangabetana netidzingo temmang
LaMavoti aphindze futsi ente kutsi kube nenkhundla lefanele kutsi Tindvuna tichaze kabanti umsebenti wahulumende, lokufaka ekhatsi timphumelelo netinsayeya
Kukhishwa kweLisubuciko lekwenta Igesi Leluketjeti (i-LPG)
Ikhabhinethi ikuvumile Kukhishwa kweLisubuciko le-LPG kutsi lifezekiswe, lelashicilelwa ngeNdlovulenkhulu 2022 kutsi kubonisanwe ngalo nemmang Lelisubuciko kuhloselwe ngalo kutsi kwengetwe imboni ye-LPG kuleliv I-LPG itawufaka ligalelo lelibonakalako ekwehlukaniseni imitfombolusito yetemandl
Lelisubuciko emkhatsini waletinye tingenelelo, litawulawula intsengo yetinchubo temkhicito kanye nekwesekela kwakhiwa emabhodlela e-LPG kuleliv Litawuphindza futsi lifundzise ummango mayelana netinzuzo tekusebentisa i-LPG njengalenye indlela yetemandl
Lelisubiciko litawutfolakala ngemuva kwekutsi selishicilelwe Litiko Letetimbiwa Nemandla ku: wwdmgoza
Luhlakamsebenti Lwavelonkhe Lwelisubuciko lolumayelana neMkhankhaso Wekuvusa Kucashelwa kweMalungelo Ekukhubateka eBantfu Labaphila Nekukhubateka
Ikhabhinethi iluvumile Luhlakamsebenti Lwavelonkhe Lwelisubuciko lolumayelana neMkhankhaso Wekuvusa Kucashelwa kweMalungelo eKukhubateka eBantfu Labaphila Nekukhubatek Loluhlakamsebenti kuhloselwe ngalo kukhomba indlela imikhakha yomibili yahulumende naletimele ekucinisekiseni emalungelo ebantfu labaphila nekukhubateka kutsi ayavikeleka, njengaloku abhalwe kuMtsetfosisekelo waseRiphabhliki yaseNingizimu Afrika wanga-1996.
Loluhlakamsebenti lingumgodla lotawusita ekususeni tihibe letibandlululako ekutsatseni tincumo, ikakhulu leto letiphatselene nebantfu labaphila nekukhubatek Luphindze futsi lukhumbute bantfu labaphila nekukhubateka kutsi bati kutsi emalungelo abo avikelwe nguMtsetfosisekel Loluhlelomsebenti luphindze futsi lwente kutsi kube nekuceceshwa, betindzaba lababikako kanye nekuvusa kucaphelisa ummango mayelana nemalungelo ebantfu labaphila nekukhubatek
Lunika emandla kutsi Umtsetfo Lokusakhulunyisanwa Ngawo lomayelana neBantfu Labaphila Nekukhubatek Live laseNingizimu Afrika lisisayinile Sivumelwano saMhlabuhlangene (i-UN) lesimayelana neMalungelo eBantfu Labaphila Nekukhubateka kanye neNchubo yaMhlabuhlangene kuMculu wase-Afrika lomayelana neLuntfu neMalungelo eBantfu mayelana neMalungelo eBantfu Labaphila Ngekukhubateka (Inchubo yase-Afrika yeBantfu Labaphila Nekukhubateka).
Loluhlakamsebenti kwabonisanwa ngalo nabo bonkhe labafanele labatsintsekako, lokufaka ekhatsi Tekutfutfukiswa Kwetemnotfo Nemkhandlu Webasebenti
Ingcungcutsela yeKuphatfwa Kwemhlaba Nemalungelo eBunikati Nekusetjentiswa Kwemhlaba eTindzaweni teMmango
Ikhabhinethi ikuvumile kusingatfwa kweNgcungcutsela yeKuphatfwa Kwemhlaba neMalungelo eBunikati Nekusetjentiswa Kwemhlaba eTindzaweni teMmango ngaLesihlanu, mhla tinge-27 nangeMgcibelo, mhla tinge-28 Inkhwekhweti 2022 eGauten
Ikhabhinethi isivumile Sitatimende Sesinyatselo Leme Kuso lesimayelana neKuphatfwa Kwemhlaba neMalungelo eBunikat Nekusetjentiswa Kwemhlabai eTindzaweni teMmango
ngeNdlovulenkhulu nga-2021.
Ifake sicondziso lesitsi kube nekubonisana lokuchubekako nalabanye labafanele labatsintsekak
Lengcungcutsela itawuba ngumphumela wemsebenti lowentiwe kulomnyaka lophelile, leyacela imibono kulabatsintsekako labahlukahluken
Imicimbi Letako1.
Inkhomfa Yemhlaba Wonkhe Yesihlanu lemayelana neKucedza Kusebentisa Bantfwana
INingizimu Afrika itawube isingatse Inkhomfa Yemhlaba Wonkhe Yesihlanu lemayelana neKucedza Kusetjentiswa Kwebantfwana letawube ise-Durban International Convention Centre KwaZulu-Natal kusukela ngeLisontfo, ti-15 kuya ngaLesihlanu, mhla tinge-20 Inkhwekhweti 2022.
Kwekucala kutsi Inhlangano Yemave Emhlaba Yebasebenti (i-ILO) kutsi isingatse lenkhomfa lapha e-Afrik
Tinhloko temibuso, tindvuna leti-120, imikhandlu lemitsatfu yemave la-187 e-ILO, ema-ejensi e-UN, tikhungo temfundvo, tinhlangano temmango, tinhlangano letingekho ngaphasi kwahulumende, betindzaba nemmango ulindzeleke kutsi uyihambele lenkhomf
