Kucala kwekusebenta kwetinhlelo letimcoka tahulumende
IKhabhinethi iyemukele Inkhulumomcombelelo ya-2016 letfulwe yiNdvuna Yetetimali Pravin Gordhan mhla tinge-24 Indlovana 2016.
LoMcombelelo ukhombisa kukhona kwetfu kumelana nebumatima, kutinikela kanye nekuhlakanipha njengaloku sikhona kubhukula kulesikhatsi sesimo semnotfo lesibi emlandvweni losandza kwendlul Lomcombelelo uhlangabetana naloko lelive lelikudzingako uphindze udale kutsi siwetsembe lomnotfo ngekutsi sibeke lelive endleleni yetekukhula kwemnotfo longukhukhulelangoco, losimeme nalesingawetsemba futs IKhabhinethi iphindze futsi iyachubeka yemukela tinyatselo letimcoka letitsatsiwe tekunciphisa tindleko iphindze futsi iyatinikela ekusebentisaneni ngekuhlanganyela nayo yonkhe imikhakha ekufakeni ligalelo lemtamo wavelonkhe kutsi kucale kusebente letinyatselo letishiwo nakwetfulwa umcombelel
IKhabhinethi yemukela Licembu Lebetindzaba Lamengameli (i-PPC) leletfulwe nguMengameli Jacob Zum Le-PPC itawakhiwa bahleli betepolitiki, bachumanisi betepolitiki, lababika ngetepolitiki kanye netintsatseli teteminotfo letigunyatwe kutsi tibike ngetindzaba letitsintsa Lihhovisi Lamengameli ngalokuchubekako kanye nangalokugcwel Inhloso ye-PPC kutsi betindzaba banike kufinyelela lokuncono kulwatis Itawuphindza futsi yente kube ncono kutsi betindzaba bafinyelele kuMengameli kanye naseHhovisi Lamengameli, kute kucinisekiswe kutsi tintsatseli nato titfola lwatiso lolwendvulelako kanye netinchubo kute tente ncono kuvisisa kwato kanye nekubika kwat Emalunga elicembu labetindzaba lasisekelo nawo futsi atawutjelwa ngalamafisha Lisekelamengameli kanye nangunome ngabe nguyiphi Indvuna lemenywa nguMengameli kutsi yabelane ngetinhlelo telive letibalulekil
IKhabhinethi ivakalise kudvumisa kwayo ngeligalelo leNingizimu Afrika lebenalo ekwenteni kutsi kube nekuthula eBurundi, lokuyintfo lehambisana nenchubomgomo yetfu yemave angephandle yekutinikela kutsi sicinisekise kutsi kunekuthula nekutinta kulelivekat
Iphindze futsi Ikhabhinethi yayemukela imiphumela ye-inclusive Inter-Burundian Dialogue lebeyibanjiwe ngesikhatsi kuvakashe litsimba leliphakeme Letinhloko Tembuso kanye naHulumende teLubumbano Lwe-Afrika (i-AU) eBujumbura eBurundi, lebeliholwa nguMengameli Zum
IKhabhinethi iyakwemukela kukhetfwa kwaMengameli Zuma nguMabhalane Jikelele waMhlabuhlangene (i-UN) Ban Ki-moon, kutsi abe ngusihlalo ngekuhlanganyela weKhomishini Lephakeme Yetekucasha Kutemphilo kanye Nekukhula Kutemnotfo naMengameli Fran ois Hollande waseRiphabhulikhi yaseFranc Loku akusiko kwekucala kutsi Mengameli Zuma akhetfwe ngumtimba wemhlaba kutsi ente umsebenti wemhlaba wonkh Lokukhetfwa kwakhe kuyindlela yekutsatsela etulu umsebenti webuhloli lobuhle lobentiwa nguMengameli wetfu esigabeni semave ngemav LeKhomishini itawukhutsata kudaleka kwematfuba emsebenti lamasha emkhakheni wetemphilo kuwo onkhe emave, ikakhulu emaveni lasengakatfutfuki kuyaph Loku futsi kuphindze kucinise kucala kwekusebenta kwe-Ajenda Ya-2030 Yentfutfuko Lesimeme, letawudlala indzima lenkhulu ekulungiseni lensayeya lemihiba lemtsatfu yekusweleka kwemsebenti, buphuya nekungalingan
IKhabhinethi iyakwemukela kwetfulwa kweLuklayo Lwavelonkhe Lwemmango Lwa-2016 eMamelodi lapha ePitoli lolwentiwe yiNdvuna yaseHhovisi Lamengameli Jeff Radebe kanye naSolubalo Jikelele Pali Lehohl Luklayo lwalonyaka lwentiwa ngaphasi kwengcikitsi letsi:
INingizimu Afrika Lengiyatiko, Likhaya Lengilivisisako
futsi kuhloswe ngalo kufinyelela emakhaya langetulu kwetigidzi leti-
lolukhulu kakhulu nalucatsaniswa nalolo lolwentiwa eminyakeni lesihlanu leyengca lapho kwatsatfwa khona kuphela emakhaya la-300 000.
Loluklayo lutakwentiwa ngenyanga yaMabasa kantsi imiphumela yalo itakwatisa ekupheleni kwenyanga yeNhlaba 2016.
IKhabhinethi ikhatsatekile ngembiko lowetfulwe yiNhlangano Yemhlaba Yetemphilo kanye neNhlangano Yetemnotfo Nekubambisana Nentfutfuko kuLuphenyo Lwemakethe Yetemphilo lobeluholwa nguJaji Sandile Ngcob Lemibiko ikhomba kutsi iNingizimu Afrika inika bantfu tinsita tetemphilo letibita kakhulu nakucatsaniswa nalamanye emav Ikhabhinethi itawulindza kuphotfulwa kwaloluphenyo ngembikwekutsi iphefumule ngaloludzab 2.
Tincumo letimcoka teKhabhinethi
IKhabhinethi ikuvumile kushicilelwa kweNdlelalisu Yesikhashana Yekulungisa Kungcoliseka Kwemoya eMimangweni Leminyene Lenemalingena Lencane yaseNingizimu Afrika kute ummango uphawul Lendlelalisu ihlose kunika indlela yekwenta tintfo legcilile kute kubukanwe nemazinga lasetulu ekungcoliseka kuletinye taletindzawo letiminyene temimango lenemalingena lencan Lendlelalisu inika indlela yekwenta tintfo lechumene yekucala kusebenta kwalemitamo yekunciphisa kusha kwemafutsa asemakhay Lesingenelelo sekucinisekisa kutsi letindzawo tenta tintfo ngekuhambisana ne-National Ambient Air Quaity Standard Lendlelalisu legcilile itawusekela indlelalisu yavelonkhe levele ikhona yekubukana nekungcoliseka kwemoya kuleliv
IKhabhinethi ikuvumile kubanjwa ngekuhlanganyela kweNgcungcutsela Yengculazi Ye-21 Yemave Ngemave (i-AIDS 2016) emkhatsini wahulumende kanye neNhlangano Yemave Ngemave Ye-AIDS lapha e-International Convention Centre (e-ICC) eDurban kusukela mhla ti-18 kuya mhla tinge-22 Kholwane 2016.
Kubanjelwa kwalengcungcutsela kulelive kutakwenta kutsi kulwa kwalelive ne-HIV kanye nesifo sesifuba kube setulu kuphindze kube nelifutse kuyinye yetinsayeya letibaluleke kakhulu lapha eNingizimu Afrika, kulesifundza kanye nasemhlabeni wonkh
Lengcungcutsela itawenta kutsi kube nenkhundla yebacwaningi labavela emhlabeni wonkhe kutsi bashiyelane ngelwati lolusha kulendzima, kufundziswane ngebungcweti balomunye kanye nekutfutfukisa tindlelalisu tekwenta ncono yonkhe imikhakha yemitamo yetfu lehlanganisiwe yekwelapha nekuvikela i-HI 3.
Umtsetfosivivinyo
IKhabhinethi ikuvumile kungeniswa ePhalamende kweMtsetfosivivinyo wa-2015 Wekuchibiyela Tekutfutsa Tavelonkhe Tendlela Yaseveni, lochibiyela Umtsetfo Wavelonkhe Wetekutfutsa Wendlela Yaseveni, wa-2009 (Umtsetfo we-5 wa-2009).
Letichibiyelo taloMtsetfo Wavelonkhe Wetekutfutsa Wendlela Yaseveni wa-2009 utawuchubela embili lenchubo yekuntjintja nekwakha kabusha luhlelo lwavelonkhe lwetekutfutsa lwendlela yaseven Loku kutawuba neligalelo lelihle lelitawuholela ekutseni kube nensita yekutfutsa ummango lephephile, lenekufinyeleleka, lengabiti kanye nalephumelelak LoMtsetfosivivinyo unika kutsi kube netintfutfuko letinsha kumkhakha wetekutfuts LoMtsetfosivivinyo uyinkhombandlela, emkhatsini waletinye tintfo, tekutfutsa letingasito timoto; tinsita tekutfutsa te-ehailing kanye nekutihlanganisa netekutfutsa temmang Uphindze futsi unike kutsi kube nekuphatfwa lokukhanyako mayelana nemandla lanikiwe kanye nemitsetfo macondzana nekukhishwa kwetimvume tekusebenta kwetitfutsi temmang LoMtsetfosivivinyo utawuphindza futsi usite ekucaleni kwekusebenta kwe-Integrated Public Transport Networks kantsi futsi uyincenye yeLuhlelo Lwavelonkhe Lwesakhiwonchanti kanye Nemklamo we-7 Wendlelalisu Lehlanganisiwe, lolugcile ekusebentiseni intfutfuko lechumanisiwe yasedolobheni kanye nenethiwekhi lehlanganisiwe kute kwentiwe kutsi emadolobhakati
abe tinjini tekukhul 4.
Imikhosi letako
Mengameli Zuma utawuvakashela e-Federal Republic of Nigeria ngekweLuhlelo Lwembuso kusukela mhla ti-8 kuya mhla ti-9 Indlovulenkhulu 2016.
Lokuvakasha ngekweLuhlelo Lwembuso kutawucinisa budlelwane lobukhona emkhatsini walamave lamabili kuphindze futsi kwente ncono kuhwebelana emkhatsini walesifundz
Inyanga Yemalungelo eLuntfu ngeNdlovulenkhulu 2016 itawugujwa ngaphasi kwengcikitsi letsi:
INingizimu Afrika ibumbene ekulweni nebuhlang
Litiko Letebuciko Nemasiko lidvwebe luhlelo lwenyanga yonkhe lolufaka ekhatsi luchungechunge lwetinkhulumiswano letimayelana nekusebenta ngekubambisana ekwakheni ummango wentsandvo yelinyenti longabandlululani ngebuhlanga, longabandlululani ngebulili kanye nalolinganak
IKhabhinethi imema bonkhe bantfu baseNingizimu Afrika kutsi baphawule ngaLoluhlelo Lwavelonkhe Lwekwenta lwekulwa neBuhlanga, Kubandlulula ngekweBuhlanga, Kutondza Bekuchamuka kanye Nekungabeketelelani Lokuhambisana naloko (lwa-2016-2021) ngembikwa mhla tinge-30 Inhlaba 2016.
Loluhlelo lunika kutsi kube nenchubomgomo yemmango yekulwa nekubandlululwa ngekwebuhlanga letawusita ekunikeni lifutse etibophelweni tetfu temave ngemave temalungelo eluntf
I-Russia-Africa Anti-Drug Dialogue letawuba se-ICC eDurban kusukela mhla ti-8 kuya mhla ti-9 Indlovulenkhulu 2016 inika kutsi kube nenkhundla yekwenta ncono Luhlelo Lwavelonkhe Lolukhulu Lwetidzakamiva (2013-2017).
Kulwa netidzakamiva letingekho emtsetfweni kuhambisana neLuhlelo Lwavelonkhe Lwentfutfuko kantsi lenkhulumiswano ingaphasi kweliso laMhlabuhlangene ngekulandzela tibophelelo teTingcungcutsela taMhlabuhlangene Tetidzakamiva kanye Nebugebengu Lobuhlelekile Bemave Ngemave, Luhlelo Lwamhlabuhlangene Lwekwenta lolumacondzana Nekulawula Tidzakamiva (2013-2017) kanye netincumo te-BRICS (iBrazil, iRussia, iIndia, iChina neNingizimu Afrika).
Lengcungcutsela inguMhlangano wekulandzelela we-Russia-Africa Anti-Drug Dialogue, lehlose kwetfula livi linye lelibumbene kutsi baholi bemhlaba bahlose kulwa njani nalenkinga yetidzakamiva yemave ngemav Loku kutakwetfulwa kuSeshini Jikelele Lekhetsekile yaMhlabuhlangene ngaMabasa 2016.
Hulumende
ngekuhlanganyela naMabhalane Wemave e-Commonwealth, Inyuvesi yaseNingizimu Afrika (i-UNISA) kanye ne-Sikhungo Savelonkhe Sekutfutfukiswa Kwelusha
batawube babambe Ingcungcutsela Yesibili Yemave e-Commonwealth lemayelana neMsebenti Welusha letawube ibanjelwe lapha ekhempasini yase-UNISA ePitoli kusukela mhla ti-8 kuya mhla ti-10 Indlovulenkhulu 2016.
