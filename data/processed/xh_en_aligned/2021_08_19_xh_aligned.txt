IMIBA ENGUNDABAMLONYENI 1.
IsiBonelelo sokweHlisa uXinzelelo lweNtlalo (i-SRD) olubangelwa siSifo seNtsholongwane ye-Corona (i-COVID-19)
IKhabhinethi iyabuqonda ubunzima obubangelwe ngubhubhane we-COVID-19 kunye nobundlobongela basesidlangalaleni obusandula ukuba khona kwezinye iindawo zaKwaZulu-Natal naseRhawutin Ngenxa yoku, ikhumbuze abemi boMzantsi Afrika ukuba izicelo zesiBonelelo se-COVID-19 SRD ukuxhasa abantu abangenangeniso ziye zavula ngoLwesihlanu, umhla we-6 kweyeThupha 2021.
I-Arhente yoKhuseleko lweNtlalo yoMzantsi Afrika ivule amajelo amatsha ekungafakwa kuwo izicelo kwi-govchaapp naku-Facebook Messenger, ukongeza kwiwebhusayithi https://srsassgoza okanye u-WhatsApp ku-082 046 8553.
Abantu abaneminyaka ephakathi kwe-18 nama-60 abangenalo naluphi na uhlobo lwenkxaso yezezimali kumelwe ukuba bafake isicel Isibonelelo se-R350 ngenyanga ngumnatha wokhuseleko obalulekileyo kwiintsapho ezingathi kungenjalo zidandathekiswe sisibetho sentlupheko nentswela-ngqesho
Amandla ombane
IKhabhinethi ikwamkele ukushicilelwa kwiphepha-ndaba likarhulumente kule veki kwemigaqo eyonyusa umlinganiselo wokuveliswa okuzinzileyo ukusuka kwi-megawatt (MW) eyiyo ngoku ukuya kwii-MW ezili-100.
KweyeSilimela 2021, uMongameli Cyril Ramaphosa ubhengeze ukuhlonyelwa kweShedyuli yesi-2 yoMthetho woLawulo loMbane, ka-2006 (uMthetho we-4 ka-2006) ukonyusa umlinganiselo wokunika amaphepha-mvume oMlawuli waMandla oMbane weSizwe weeprojekthi zokuveliswa okuzinzileyo ukuvumela ukuveliswa kombane bucala okongezelelekiley
Iinkampani ezikumacandelo asebenzisa umbane kakhulu ngoku ziza kukwazi ukuzivelisela umbane ngokwazo ngaphandle kwemfuneko yephepha-mvum Ubungakanani bokuvelisa obutsha buza konyusa ukhuseleko lwamandla ombane ngokucutha ukuxhomekeka kwisiseko samandla nokuvula utyalo-mali olukhulu kwicandelo labucala
IPhakheji yeNkxaso yokuVuselelwa koQoqosho
IKhabhinethi ihlabe ikhwelo kuwo onke amashishini aselungelweni achatshazelwe kukungazinzi koluntu okusandula ukubakho KwaZulu-Natal naseRhawutini ukuba bafake isicelo senkxaso yemali-mboleko yamashishini engazi kuba nenzala, phantsi kwePhakheji yeNkxaso yokuVuselelwa koQoqosho eyi-R yezigidi zezigidi (yeebhiliyoni) enikwa ngurhulument
ISebe lezoRhwebo, uShishini noKhuphiswano (i-DTIC) namaziko ayo ezezimali zophuhliso
iNdibaniselwano yoPhuhliso lweMizi-mveliso kunye neNgxowa-mali yokuXhotyiswa kweSizwe, zenze iphakheji yokuxhasa ngemali ukuxhasa iingenelelo ezininzi ezahlukenekyo zokuvuselela amashishin Oku kuquka ukwakha kwakhona amaseko, izixhobo, izixhobo zezakhiwo, isitokhwe kunye nemali yokuqhuba ishishin Le nkxaso-mali iza kunceda ukwehlisa imiceli-mingeni yentlalo noqoqoqsho ejongene namashishini achatshazelwe kukungazinz
IKhabhinethi iphinde yamkela yaza yavuma isibhengezo esenziwe yi-JP Morgan sokunika inkxaso yezezimali kunye nengeyiyo eyezezimali eyi-R340 yezigidi isebenzisa iNkqubo yoTyalo-mali yobuLungisa noLingano ye-Abadali (i-EEIP) le nkqubo iquka i-Abadali Fund (iNgxowa-mali ye-Abadali)
iNgxowa-mali yokuKhulisa amaShishini aMnyana kunye neSibonelelo se-Abadali (R40 yezigidi).
La manyathelo aza kuxhasa ukukhula koqoqosho olubandakanyayo kunye nokwakhiwa kwemisebenzi kumashishini amancinci naphakathi, ingakumbi kumacandelo okuvelisa nawoqoqosho olunakekela okusingqongileyo
Ukutshintshwa kwegama
IKhabhinethi ikwamkele ukuthiywa kwe-Brandfort eseFreystata igama elitsha eliyi-Winnie Mandela, kunikwa imbeko kwigqala lomzabalazo nenkulukelo elaye lagxothelwa kule dolophu ngexesha lenkcochoyi yocalucalulo
Isikhumbuzo seMarikana
IKhabhinethi izibandakanye nelizwe lonke ekukhumbuleni intlekele eyenzeka eMarikana kuMntla Ntshona ngeyeThupha ku-2012, kwaye ivuma intlungu yabasebenzi, iintsapho zabo nesizwe siphel Sililizwe sisemi kwelokuba intlekele efana nale kufuneka ingaze iphinde yehl
INkonzo yamaPolisa yoMzantsi Afrika (i-SAPS) sele yenze inkqubela-phambili enkulu ukumisela izindululo zeKomishoni yoPhando ka-Farla Ezinye zazo ziza kumiselwa ngokupheleleyo xa sele kwenziwe izihlomelo kwimithetho ye-SAPS ePalament
Umsebenzi wokuphucula ubomi bezimbi-mgodi uyaqhubek Ukwakhiwa kweendawo zokuhlalisa abantu namaseko okuvuselela kula ndawo kuyaqhubeka, ngentsebenziswano necandelo labucal
IKhabhinethi ikwavuyiswa yinkqubela-phambili enkulu eyenziweyo malunga nembuyekezo yamaxhoba ale ntlekele kunye nezizalwane zaw I-Ofisi yeGqwetha-Jikelele sele iwaphumezile amabango amaninzi, intlawulo yokugqibela yenziwe ngeyeSilimela ku-2021.
Amabango asasileleyo alinde ukuba kungeniswe amaxwebhu afunekay
IKhabhinethi ikhuthaza amaqela ezomthetho amaxhoba ukuba asebenze ngokukhawuleza ukugqiba amabango ashiyekiley I-Ofisi yeGqwetha loMbuso sisiseko esikumbindi esiphumeza la mabango
INgqungquthela yoPhuhliso loLuntu loMzantsi we-Afrika (i-SADC) UMongameli Ramaphosa ukhokele ukuthabatha inxaxheba koMzantsi Afrika kwiNgqungquthela yeSiqhelo yama-41 yeeNtloko zaMazwe noRhulumente ebibanjwe ngomhla we-17 ne-18 kweyeThupha 2021 eLilongwe, eMalawi phantsi komxholo othi:
UKomeleza aMandla okuVelisa ngeXesha loBhubhane we-COVID-19 ukudala iNguqu yoQoqoqsho namaShishini eBandakanyayo neZinzileyo .
Le ngqungquthela iye yajonga inkqubela-phambili eyenziweyo yokuphakamisa nokwenza nzulu ukudityaniswa kwengingqi ngokuhambelana nesiCwangciso soPhuhliso lweQhinga eliKhombisayo seNgingqi ye-SADC sika-2020-2033
IKhabhinethi iqinisekise ukuzibophelela koMzantsi Afrika ekudityanisweni nasekwenzeni ingingqi isebenze ngoshishino, ingakumbi ukunceda ukuvuselelwa kwe-SADC emva kobhubhane we-COVID-19.
Isebenzisana, ingingqi ye-Afrika iza kuphuma yomelele nangakumbi ngethuba sishukumisa amacandelo ethu oshishino ukuba akhe uqoqosho kwakhon
ISIGQIBO SEKHABHINETHI1.
Bhunga leSizwe eliYalela ngeNtsholongwane ye-Corona (i-NCCC)
IKhabhinethi ifumene ingxelo kwi-NCCC echaza ukuba sele kusetyenziswe ngaphaya kwezigidi ezilithoba zamachiza okugonya eMzantsi Afrika ukuza kuthi ga ngoku, apho abantu abangaphaya kwezigidi ezisixhenxe bengekagonywa ngokupheleleyo abazizigidi ezine bagonywe ngokupheleley
IKhabhinethi yamkele isicwangciso sokugonya ukonyusa ukusetyenziswa kwamachiza okugonya, ingakumbi kumaphondo abonakalisa ukwehla ekusetyenzisweni kwaw Njengenxalenye yokonyusa inkqubo yokugonya, iKhabhinethi iphumeze ukugonywa kwabantu abaneminyaka ephakathi kwe-18 nama-35 ukususela ngomhla wama-20 kweyeThupha 2023.
Ubungqina bobunzululwazi buqinisekisa ukuba abantu abagonyileyo banethuba elingcono lokoyisa i-COVID-19 kunabantu abangagonyang Ngoko ke, kufuneka sonke sizichithe iingcingane zobuyelenqe ezilahlekisayo malunga namachiza okugonya sikhethe ubomi ngokuthi sigony
IKhabhinethi iphinde yaphumeza ukugcinwa kwelizwe phantsi kweNqanaba lesi-3 eliLungisiweyo lesiLumkiso soMngcipheko sokuvalwa kwesizwe, ngokucetyiswa yiKomiti yabaPhathiswa yeeNgcebis IKhabhinethi ikhuthaza bonke abantu abangagonyanga eMzantsi Afrika ukuba bagonye ngoba amachiza okugonya asikhusela ekuguleni okukhulu okubangelwa yi-COVID-19 kwaye asindisa ubom
Ukugonya kulula; vela nje undwendwele iziko lokugonya elikufutshane nawe uphethe isazisi sakho ukuze ubhaliswe ugony Ungafumana iziko elikufutshane nawe kumaziko okugonya angaphaya kwama-3 000 kwilizwe liphela ku: wwsacoronavirucza/active-vaccination-site
UMSITHO OZAYO1.
UMboniso weHlabathi ka-2020
UMzantsi Afrika uza kuthabatha inxaxheba kuMboniso weHlabathi ka-2020 ozay IKhabhinethi iphumeze oku kuthabatha inxaxheba kweyoMnga 2019.
Lo msitho waye wamiswa ngenxa ye-COVID-19.
