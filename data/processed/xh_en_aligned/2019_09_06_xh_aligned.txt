IKhabhinethi ibidibene ngoLwesithathu, umhla wesi-4 kweyoMsintsi 2019 eTuynhuys eKapa
Imiba engundaba-mlonyeniEmva kokuba iKhabhinethi ihlalutye imiba engundaba-mlonyeni, iye yavumelana ngoku kulandelayo:1.
UbuNdlobongela obuJoliswe kwiSini (i-GBV)
IKhabhinethi nayo njengesizwe iyangqukruleka ziziganeko ezithe gqolo kweli lizwe lakuthi zokubalawa, ukudlwengulwa nokuphathwa kakubi kwabantu basetyhini ngamadod Iziganeko ezihlasimlisa umzimba zokuhlaselwa kwabantu basetyhini zibonisa ukuba thina sisonke asisabeli ngokufanelekileyo kwizijwili nezililo zabantu abasemngciphekweni ombi wokuba ngamaxhoba ezehlo ezibuhlungu ezifana nezi kweli lizw
Eyona ntsusa yalo mkhuba kukungathathi amanyathelo afanelekileyo okulwa ingxaki eyambethe eli yokuxhatshazwa kweentsana, abantwana, abantu abadala, abantu basetyhini abakhubazekileyo, abantu ababhinqileyo abathandana nabanye ababhinqileyo, abangamadoda abathathanda namanye amadoda, abathandana nezini zozibini, abanamalungu obufazi nawobudoda, abatshintshe isini sabo, abo bazikhethela ukuphila njengamadoda kodwa babe benamalungu obufazi kunye nabantu ababhinqileyo abangabafudukeli kwel
IKhabhinethi icele ukuba abenzi bezi zenzo banikwe izigwebo eziqatha xa begwetyw Nangona bebaninzi abantu abafunyaniswa benamatyala e-GBV baze bagwetywe (bangama-74%) futhi bengaphezulu kwama-4 000 abo bafumene izigwebo zobomi bethothoza kwezimnyama izisele, kusekuninzi ekufuneka kwenziw Nokuba mnye umntu wasetyhini obuleweyo,
odlwenguliweyo okanye oxhatshaziweyo, oko kugqithisile futhi akwamkelekanga kwaphel
ULuhlu lweSizwe lamaTyala ezeSondo liza kuthiwa thaca phambi kwePalamente ukuze luqwalaselwe kulungiselelwa ukuba kutshintshwe uMthetho wamaTyala ezeSond Ezi zilungiso ziza kuqinisekisa ukuba olu luhlu luyandiswa ukuze lufake nabophuli-mthetho ababandakanya zonke iintlobo zamatyala ezesond Ngokwangoku, olu luhlu lufake kuphela abantu asele befunyaniswe benetyala baze bagwetywa ngenxa yokuba bexhaphaze ngokwesondo (bedlwengule) umntwana okanye umntu ogula ngengqond
IKhabhinethi ithi tutwini kusapho nezihlobo zika-Uyinene Mrwetyana, Leighandre Jegels, Nolunde Vumsindo, Meghan Cremer, Jess Hess, Ayakha Jiyane kunye nabantwana abeza emva kwakhe abathathu kunye nabo bonke abantu basetyhini nabantwana ababulewe kabuhlungu nangolunya ngamadod
IKhabhinethi iye yanqumama ithutyana yaze yakhulula igqiza labaPhathiswa abebekwintlanganiso yesiqhelo yeKhabhinethi ukuba baye kudibana namakhulu-khulu abantu abebeqhankqalaza ePalamente bekhalazela i-GB
IKhabhinethi ikwamisele nekomiti yabaphathiswa abahlukeneyo eza kusebenzisana nemibutho yoluntu ukuphelisa i-GB Amalungu ale komiti nguMphathiswa kwi-Ofisi kaMongameli, uMnu Jackson Mthembu, uMphathiswa wezamaPolisa, uMnu Bheki Cele; uMphathiswa wezobuDlelwane baMazwe ngaMazwe neNtsebenziswano, uGq Naledi Pandor; uMphathiswa weeNdawo zokuHlaliswa kwabaNtu, ezaManzi noGutyulo, uNksz Lindiwe Sisulu; uMphathiswa wezoKhuselo namaGqala eMfazwe, uNkskz Nosiviwe Mapisa-Nqakula; uMphathiswa wezobuLungisa neeNkonzo zoLuleko, uMnu Ronald Lamola; uMphathiswa woKhuseleko lweLizwe, uNksz Ayanda Dlodlo, uMphathiswa wezoPhuhliso loluNtu, uNksz Lindiwe Zulu kunye noMphathiswa okwi-Ofisi kaMongameli wezabaseTyhini, uluTsha nabaNtu abanoKhubazeko,
uNksz Maite Nkoana-MashabanLe Komiti iza kukhokela amaphulo esizwe okulwa le ngxaki ixakileyo ye-GBV, ize inike ingxelo rhoqo kwiKhabhinethi nakuluntu ngokubanzi ngemisebenzi namalinge ayo okulwa i-GB Le Komiti iza kuqinisekisa ukuba iintsapho kunye namaxhoba e-GBV zifumana inkxaso kangangok
IKhabhinethi iwugwadlile umsebenzi osele wenziwe malunga nokuzalisekiswa kwesithembiso esasenziwe kwisiBhambathiso seNgqungquthela kaMongameli engokuLwa i-GBV nokuBulawa kwabaseTyhini eyayibanjelwe eCenturion ngomhla woku-1 nowesi-2 kweyeNkanga 2018 sokuqulunqa isicwangciso sesizwe samanyathelo okulwa i-GB IQumrhu leThutyana laye lasekwa ngeyoMqungu 2019.
Amalungu eli qumrhu aquka abantu abamele imibutho yoluntu kunye namasebe karhulument IsiCwangciso-qhinqa seSizwe esiyidrafti sele sibhaliw Umongo waso usekelwe kwizigqibo zeentlanganiso zokufakana imilomo ezazibanjiwe zona ezisusela kwisiBhambathiso esamkelway Iindibano zokufakana imilomo nokubonisana ziyaqhuba kungoku nje kulo lonke eli kwaye zona ziza kuzala eli Bhunga leSizwe lokuLwa i-GBV nokuBulawa kwabaseTyhini silifunayoo, lona eliza kunikwa zonke izixhobo elizifunayo ukuze likhokele amaphulo okulwa i-GB
Nangona kukho imithetho emininzi esele iphunyeziwe yatyikitywa yokulwa amatyala obundlobongela obenziwa kubantu ababhinqileyo nabantwana, kwaye siwubulela futhi siwuncoma nomsebenzi owenziwa ngamapolisa nezinye ii-arhente zogcino-mthetho
eziquka abatshutshisi, oomantyi kunye neejaji
wokubamba nokugweba ezi zihange zenza olu lwaphulo-mthetho luhambisa umzima, iKhabhinethi ihlaba ikhwelo kuye wonke ubani kweli, ingakumbi amadoda, ukuba abhinqe omfutshane achase esilwa abo bathe gqolo bedlwengula, bexhaphaza futhi bebulala iintyatyambo zeli lizwe, oko kukuthi, abantu basetyhin.
Iityalike kunye neenkokeli zakwaLizwi nazo kufuneka zithi unotshe, zisebenzise amagunya azo njengeenkokeli zikhuthaze abantu ukuba bancedise kumaphulo okwakha intsebenziswano phakathi koluntu kuliwe nesi sihelegu se-GB Amajelo eendaba nawo kufuneka ancedise kangangoko ukulwa le mikhuba inuka ukutsha kwisizwe sethu ikhokelela kwi-GBV, neenkokeli kwezoshishini nazo ngokunjalo ziyacelwa ukuba zizeke mzekweni zincedise, ziphose igade kumaphulo okuzama ukusiphula neengcambu zonke iintlobo zobundlobongela emisebenzini zixhase namalinge esizwe okugxotha ishwangusha le-GBV eligubungele esi sizw IKhabhinethi ikholelwa ukuba eli shologu le-GBV lingahewulwa likhatshelelwe apho belivela khona, kwaSathana, kuphela ukuba sonke sisisizwe singathatha izikrweqe siyilwe le GBV inezothe, siphelise nesihelegu sokubulawa ngolunya kwabantu ababhinqiley.
IKhabhinethi ihlaba ikhwelo kwisizwe soMzantsi Afrika ukuba siqinisekise ukuba abantwana abangamakhwenkwe bakhuliswa ngendlela egxininisa nebethelelela ukuhlonitshwa kwamalungelo abo bonke abantu, ingakumbi abantu basetyhini kwisizwe seth Umntwana oyinkwenkwe kufuneka akhuliswe ngendlela eza kubethelela ukuba abantu basetyhini bayalingana nabo, abangobantu abangaphantsi kubo ekufuneka benziwe izigculelo zokuxhatshazwa, into leyo iye iphelele ekubulaweni kwabo
Ubundlobongela nezixholo-xholo esidlangalaleni
IKhabhinethi izigxeka kabukhali iziganeko zobundlobongela ebezisenzeka kwiindawo ezithile kwiphondo laseGauteng nelaKwaZulu-Nata UMzantsi Afrika ulilizwe elilawulwa ngokwentando yesininzi esekelwe kumgaqo-siseko futhi ulilizwe elinemithetho ke ngoko, bonke abantu beli abathanda uxolo kufuneka bazigxeke kabukhali izenzo ezinobundladiya nezingekho mthethweni ezifana nez UMzantsi Afrika umamkela ngezandla ezishushu wonke umntu ongena kweli ngokusemthethweni futhi oyithobelayo imithetho yel Akuko sikhalazo sinokusetyenziswa njengesizathu sokuhlasela abanye abantu, sokutyhuthula iivenkile nokonokalisa impahla kunye nokuvala iindlela, izinto ezo zingekho mthethweni kwaye zingamatyala olwaphulo-mthetho futhi umntu ofunyenwe ezenza unokusiwa emthethweni ukuze ohlwaywe ngokufanelekiley
IKhabhinethi iyayithanda indlela uMbutho wamaPolisa oMzantsi Afrika (i-SAPS) oshukume ngayo ngokukhawuleza waze wabamba abantu abangama-483 ekurhaneleka ukuba banendima abayidlalileyo kumkhuba wokutyhuthula, ubundlobongela esidlangalaleni kunye nokonakaliswa kwempahla eGauten Bona abanye abangama-21 babanjwe KwaZulu-Natal ngezityholo ezinxulumene nokutshiswa kwezigadl Ukusweleka kwabantu abali-10, abasibhozo kubo abangabemi boMzantsi Afrika baze ababini ibe ngabemi bangaphandle ngenxa yezixholo-xholo zaseGauteng, kuzisusile esihlalweni iintliziyo zamalungu eKhabhineth IKhabhinethi ithi ukufa kwadalwa kwasendalweni ke ngoko mazilale ngenxeba iintsapho zabo basanduleley
IKhabhinethi ivakalise ukuxhalaba yingxaki yokutshiswa kwezigadla kwiphondo laKwaZulu-Natal okusukela kwizityholo zokuba kukhethwa abemi bangaphandle kuqala kwimisebenzi yokuqhuba izigadla ezikhulu ezilayisha impahla nemithwalo emikhul Urhulumente kungoku nje uqhuba ugqogqo ezindleleni egxininisa kakhulu kwizigadla, aze athi ukuba ufumanise ukuba abaqhubi ngabemi bangaphandle abangenamaphepha afanelekileyo, ababuyiselwe kumazwe abo okuzalwa ngoko nangoko
INgqungquthela yezoQoqosho yeHlabathi (i-WEF) e-Afrika
UMzantsi Afrika uza kundwendwelwa ziinkokeli zemibuso ezahlukeneyo kwakunye neenkokeli zemimandla nezehlabathi, ukusuka kwiinkokeli zezopolitiko, ezamashishini, ezimibutho yoluntu ukuya kwizifundiswa ngethuba kuza kube kubanjwe i-WEF e-Afrika yama-28 eKapa ukususela ngomhla wesi-4 ukuya kowesi-6 ngeyoMsintsi 2012.
Umxholo wale ngqungquthela, apho uninzi lwamahlakani esizwe noqoqosho loMzantsi Afrika aza kube ethatha inxaxheba, uthi:
Ukutshintsha uHlumo neKamva eliXhanyulwa Nguye Wonke kwiXesha lobuChwepheshe Bale Mihla .
I-WEF e-Afrika iza kugwadla imiba eli lizwekazi elijamelene nayo ngokugxila kumacebo okukhawulezisa iingunqu kumaziko alo mmandla asebenzisa ubuchwepheshe bale mihla, utyalo-mali, amashishini kunye noyilo lwezinto ezintsh Le ndibano iza kuxoxa nangomba weNkqubo yowama-2063 yeMbumba ye-Afrika (i-AU), esisikhokelo nesicwangciso esingundoqo sokutshintsha i-Afrika ibe lilizwekazi elingumakhonya nelihlonitshwa lihlabathi liphel
Ukuthatha inxaxheba koMzantsi Afrika kwi-WEF e-Afrika, edibanisa iinkokeli eziphezulu ukuze kudalwe iimeko ezikhuthaza utyalo-mali lwezoqoqosho nolwezentlalo, kuza kuba negalelo elihle kakhulu kwiinkqubo namanyathelo ethu okungenelela kumngeni ontlantlu-ntathu, oyintswela-ngqesho, ukungalingani nendlal Oku kuza kusisondeza kufutshane ekuzalisekiseni uMbono wama-2019 wesiCwangciso seSizwe soPhuhliso (i-NDP), isikhokelo sethu sokulwa indlala nokuphungula ukungalingani ngowama-2035.
IKhabhnethi ibanqwenelela iingxoxo ezakhayo nezityebileyo njengoko nathi siza kube sibatenda ngobubele obushushu kunye nobuntu babantu beli
UMthetho-sihlomelo oYilwayo woLingwano emiSebenzini
IKhabhinethi ivakalise ukuxhalaba sisantya solovane ezihamba ngaso iinguqu emisebenzini emva kokuba ibone ingxelo ye-19 ekhutshwe yiKomishini yoLingwano emiSebenzin Le ngxelo ibonisa ukuba ambalwa ngolu hlobo ludanisayo amaqumrhu athobela uMthetho woLingwano emiSebenzini, wowe-1998 (uMthetho 55 wowe-1998) owenzelwe ukulungisa umonakalo owashiywa ngumbuso wocalu-calulo wengxaki yokungalingani kwimisebenzi yel
Njengelinge lokuzama ukunyanzelisa ukuba uthotyelwe uMthetho woLingwano emiSebenzini wowe-1998, urhulumente uza kuthi thaca ePalamente uMthetho oyiLwayo woLingwano emiSebenzin
Lo Mthetho uYilwayo uza kohlwaya abo bophula lo Mthetho kwaye uza kwenza ukuba kube sisinyanzelo kubaqeshi abafuna ukunaniselana norhulumente ukuba babe nesatifiketi sokuthotyelwa komthetho wolingwano emisebenzini
Ukwakha isizwe
IKhabhinethi nayo njengabemi boMzantsi Afrika iyasamkela isigwebo seNkundla yezoLingwano sokuba zincitshiswe kakhulu iindawo enokuxhonywa okanye ibonakaliswe kuzo iflegi yorhulumente wocalu-calulo waphambi kowe-1994, emele uMzantsi Afrika wangaphambili owawucalu-calul IKhabhinethi iyasixhasa esi sigwebo sithi le flegi yombuso wangaphambili
ivuselela izivubeko zangaphambili futhi isisithuko nesinyeliso kubantu abantsundu kwaye abo bayisebenzisayo le flegi yorhulumente wocalu-calulo bakhetha, ngabom futhi besazi, ingcinezelo kunenkululeko .
Izinto ezimele iintsuku nexesha uMzantsi Afrika wawusebumnyameni, ingakumbi le flegi yangaphambili, azincedi kumalinge okwakha isizwe esimanyeneyo, esingenabuhlanga nesingacaluli ngokobuni njengoko usitsho uMgaqo-siseko woMzantsi Afrika wowe-1996 okhuthaza inkqubel IKhabhinethi ihlaba ikhwelo kubo bonke abemi boMzantsi Afrika ukuba bakhuthaze futhi balwele ukuba sibe sisizwe esisengela ethungeni elinye njengoko usitsho uMgaqo-siseko wel
Iflegi yangaphambili yombuso wocalu-calulo kufuneka isetyenziswe kuphela kwimisebenzi yobugcisa, kwizifundo zamabanga aphezulu nangamajelo endaba ngeenjongo zokufundisa okanye ukugxininisa umba othile oza kuba luncedo kuluntu ngokubanz
IziGqibo zeKhabhinethi1.
INgxelo yowama-2018/19 yeeNkcukacha-mani zoLwaphulo-mthetho zeSizwe
IKhabhinethi ikuvumile ukukhutshwa kweNgxelo yowama-2018/19 yeeNkcukacha-manani zoLwaphulo-mthetho zeSizw
Iinkcukacha-manani zonyaka zolwaphulo-mthetho zinceda urhulumente ukuba abeke phantsi kweliso imida ebezibekele yona, ingakumbi ukuphungulwa kolwaphulo-mthetho olunobundlobongela, njengoko kutshiwo kwisiCwangciso-sikhokelo esiQiqiqisiweyo sesiGaba esiPhakathi (i-MTSF).
Zingasetyenziswa nasekuphuculeni amaphulo okuthintela ulwaphulo-mthetho futhi zibe sisikhokelo sezicwangciso zamasebe ahlukeneyo karhulument
UMphathiswa wazamaPolisa, uNjengele Bheki Cele, uza kubamba intlanganiso namajelo eendaba apho aza kunika ingxelo yeenkcukacha-manani zolwaphulo-mthetho
INkqubo yokuNikezela amaLungelo okuLoba (i-FRAP) yowama-2020
IKhabhinethi inike imvume yokuba iSebe lezeNdalo, amaHlathi nezokuLoba (i-DEFF) liqwalasele kwakhona la maxesha abekiweyo okukhutshwa kwamaphepha-mvume okuloba iintlobo zentlanzi ezili-12.
Ukulandela koku, uMphathiswa wezeNdalo, amaHlathi nezokuLoba uBarbara Creecy uza kupapasha kwigazethi kungekudala amaxesha amatsha okukhupha la maphepha-mvume eNkqubo yokuNikezela amaLungelo okuLoba (i-FRAP) yowama-2022.
IKhabhinethi ikholelwa ukuba kubalulekile ukuba le nkqubo ingabangi makhwiniba, iqhutywe elubala kwaye incedise kumalinge okuzisa iinguqu kweli candelo lilonk Amaxesha amatsha okunikezela la maphepha-mvume aza kunika i-DEFF ithuba lokuba ilungise bonke ubucukubhede obunxulumene nemithetho ye-FRAP, kuquka ukutyunjwa kwequmrhu lezengcebiso nelezobunzululwazi, eliza kuqhuba uphando ngomthamo weentlanzi kuze kwenziwe uphando lwezentlalo nezoqoqosho ngohlobo lwentlanzi ngaluny
ImiThetho eyiLwayo1.
UMthetho-sihlomelo oYilwayo weMiba yezeNkundla wowama-2019
IKhabhinethi ikuvumile ukungeniswa ePalamente kwalo Mthetho oYilway
