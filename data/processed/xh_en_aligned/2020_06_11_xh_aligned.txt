Ezamva nje ngentsholongwane i-Corona (i-COVID-19)
Kwintlanganiso ebibanjwe kusetyenziswa unxibelelwano ngevidiyo ngoLwesithathu, umhla we-10 kweyeSilimela 2020, iKhabhinethi ifumene ingxelo ehlaziyiweyo evela kwiBhunga leSizwe loLawulo lweNtsholongwane i-Corona (i-NCCC).
I-NCCC ithe thaca inani leengcebiso ezimalunga nomngcipheko weNqanaba lesi-3 lesiLumkiso eliqinisekisiweyo lokuvaleleka phantsi kwemiqathango ethile kwesizw Iingcebiso zisekelwe kwiziphakamiso ezenziwe ngamacandelo ahlukeneyo kunye neengxoxo ezenziwa liZiko eliDibeneyo leSizwe lokuSebenza kunye nobuChul
Nangona kunjalo, iKhabhinethi igqibe ekubeni inqumamise ukuvunywa kweziphakamiso kulindelwe ingxelo epheleleyo yovavanyo lwezempilo evela kwiKomiti yabaPhathiswa yeeNgcebiso ngezeMpilo malunga ne-COVID-19.
I-NCCC ilindeleke ukuba ifumane ingxelo epheleleyo ekuqaleni kweveki ezay
IKhabhinethi kwakhona iyacela kwaye idomboza kubo bonke abemi boMzantsi Afrika ukuba balandele baze bathobele ngokuzithandela amanyathelo abekiweyo okunqanda ukusasazeka kwe-COVID-19.
La manyathelo aquka ukuhlamba rhoqo izandla, ukungasondelelani kwabantu kunye nokunxiba izigqubuthelo-buso (iimaski) xa besesidlangalaleni
Ikampani ye-Petroleum yesizwe
IKhabhinethi inikwe amagqaba-ntshintshi ngomsebenzi oqhubekayo ukuhlenga-hlengisa onke amaqumrhu e-petroleum (i-oli kunye negesi) enkampani karhulumente yeentlobo ezahlukileyo zamandla, i-Central Energy Fun
Olu hlenga-hlengiso luza kuzala amaqumrhu amathathu (i-PetroSA, i-Strategic Fuel Fund kunye ne-iGas) ezidityaniswe zayiNkampani enye ye-Petroleum yeSizw Oku kuzalisekisa isibhengezo esenziwa nguMongameli Cyril Ramaphosa kwiNtetho yakhe engoBume beSizwe ngomhla we-13 kweyoMdumba 2020, ukutshintsha iinjongo nemibono kunye nokwenza uhlenga-hlengiso kumashishini amaninzi aphantsi kolawulo lukarhulumente ukuxhasa uhlumo kunye nophuhlis
IKhabhinethi ikwamkele ukuqesha okucetywayo kwenkampani enobugcisa bokuhlenga-hlengisa engumakhwekhwetha kwimiba yokudibanisa amaqumrhu ahlukeneyo ukuze iphande eyona ndlela ifanelekileyo inokusetyenziswa ukuseka iNkampani enye ye-Petroleum yeSizw
INkqubo-sikhokelo yoMgaqo-nkqubo wezoBundlobongela obuBhekiselele kwiSini (i-GBV) yamaBakala yeMfundo ePhakamileyo noQeqesho
IKhabhinethi iyamkele iNkqubo-sikhokelo yoMgaqo-nkqubo wezoBundlobongela obuBhekiselele kwiSini (i-GBV) yamaBakala eMfundo ePhakamileyo noQeqesh Le nkqubo-sikhokelo yomgaqo-nkqubo ifuna ukusabela kwingxaki yokunyuka kwenani lamatyala anxulumene ne-GBV kumaziko emfundo ephakamiley
Le nkqubo-sikhokelo yomgaqo-nkqubo ibonelela ngesikhokelo sezixhobo, seentlobo kunye neenkqubo ekufuneka amaziko emfundo ephakamileyo azenze ukunqanda iziganeko ze-GBV kwiikhampasi zaw Ukongeza ekuboneleleni ngezixhobo zokongamela, ikwanyanzelisa amaziko anjalo ukuba afundise futhi azise abafundi ngemigaqo-nkqubo yawo ye-GBV
INgxelo yoPhando ngeMfuneko yeMyuziyamu yeMibutho yoMzabalazo neyeNkululeko (i-RLMM)
IKhabhinethi iyamkele iNgxelo yoPhando ngeMfuneko yokusekwa kwe-RLM IMyuziyamu iza kuba negalelo ekugcineni imbali yedabi lomzabalazo nenkululeko eMzantsi Afrik
Olu phando, iKhabhinethi eyavumayo ukuba luqhutywe kwangowama-2015, lwagunyaziswa kulandelwa kwiProjekthi yePhulo loMzila weMbali yoMzabalazo neNkululeko (i-RLHR).
I-RLHR inegalelo kuphuhliso nakwinguqu kwezamafa eMzantsi Afrik
Yakuba igqityiwe, le myuziyam iza kugcina uthotho lwezinto zelifa (ezibonakalayo nezingabonakaliyo) kwaye libonelele ngengxelo eqhelekileyo, inkumbulo kunye namava anxulumene nomzabalazo wenkululeko eMzantsi Afrika
UMzila weSizwe wamaFa ama-Khoi nama-San
IKhabhinethi ikwamkele ukuphunyezwa koMzila weSizwe wamaFa ama-Khoi nama-San, oyiprojekthi yelifa lesizw Lo mzila uza kuphawula, ugxininise, ugcine uze uqinisekise ilifa lama-Khoi, ama-Nama, ama-Griekwa, ama-Khorana kunye nama-Sa Le projekthi inegalelo ekwamkelweni kwembali yoMzantsi Afrika ebingakhathalelwanga kwaye ebikade ijongelwe phants
Ikwazalisekisa uMthetho wobuNkokheli beMveli kunye nama-Khoi-San, wowe-2019 (uMthetho 3 wowe-2019), owenza umthetho kuhlonitshwe iinkokheli zemveli zama-Khoi kunye nama-San
Uyilo lweengqekembe zesikhumbuzo sowama-2021 kunye nowama-2022
IKhabhinethi ilwamkele uyilo kweengqekembe zomjikelezo zesikhumbuzo sowama-2021 nowama-2022 ezikhutshwa yiBhanka enguVimba yoMzantsi Afrika (i-SARB) kunye ne-South African Mint Compan
Ingqekembe yomjikelezo wesikhumbuzo ye-R5 kunye ne-R5 yesilivere ecocisisiweyo, ingqekembe yegolide yomqokeleli iza kukhutshwa ngowama-2021 ukubhiyezela iKhulu leminyaka le-SAR UThotho lwesine lweNgqekembe yaseMzantsi Afrika, oluya kukhutshwa ngowama-2022 luya kuba neengqekembe ze-10 senti, i-20 senti, i-50 senti, i-R1, i-R2 kunye ne-R5
Imithetho Eyilwayo1.
UMthetho-siHlomelo osaYilwayo wowama-2020 weMithetho yeCandelo lezeziMali
IKhabhinethi ikwamkele ukungeniswa ePalamente koMthetho-siHlomelo osaYilwayo wowama-2020 weMithetho yeCandelo lezeziMal Lo Mthetho uYilwayo uphakamisa ukuba kumiselwe i-SARB njengeQumrhu elineGunya lokuBhangisa, kunye nokuphucula imithetho yokuxhobisa i-SARB ikwazi ukwenza umsebenzi wayo ewugunyaziswe ngokomthetho wokuqinisekisa ukuba kukho uzinzo kwicandelo lezezimal
Lo Mthetho uYilwayo uphakamisa inkqubo-sikhokelo entsha yokusombulula iingxaki zamaziko ezimali, ingakumbi iibhanki, xa zifikelwa ziingxaki zezimal Iza kuqalisa eMzantsi Afrika isikimu esibanzi sokuqala se-inshorensi sokufaka imali esiza kuthi siqinisekise ukuba abafaki-zimali bahlawulwa iimali zabo xa ibhanki itshon
Isikimu esinjalo siza kukhusela abafaki-zimali abasesichengeni kwaye siqinisekise ukuphazamiseka okuncinci kwicandelo lezezimali kunye noqoqosho ngokubanzi xa amaziko engena kwingxaki yezemalUkuqeshwa
UNks Sekgothadi Kabelo njengoMlawuli ongekho kwiSigqeba soLawulo kuLawulo lwamaChweba kwiBhodi yoMzantsi Afrik Imibuzo: UNks Phumla Williams
IsiThethi seKhabhinethiIselula: 083 501 0139
