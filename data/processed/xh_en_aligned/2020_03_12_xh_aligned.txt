INgxelo yeNtlanganiso yeKhabhinethi ibibanjwe ngoLwesithathu, umhla we-11 kweyoKwindla 2020 ePalamente, eTuynhuys eKapa
Imiba yokusiNgqongileyo 1.
Intsholongwane ye-Corona (COVID-19)
IKhabhinethi iyabaqinisekisa bonke abantu eMzantsi Afrika ukuba enziwe onke amalungiselelo okukhusela ilizwe kwisifo esinwenwayo i-COVID-19.
UMphathiswa wezeMpilo, uGq Zweli Mkhize, uxelele iKhabhinethi ukuba kukho abantu abali-13 eMzantsi Afrika abosulelwe yi-COVID-19.
Ngale ntsasa, uMphathiswa wezeMpilo uye wanika ingxelo yokuba kukho abanye abantu abane nabo abafunyaniswe besulelwe yile ntsholongwane, into leyo ethe yenyusa inani labantu abosulelwe yiyo laya kutsho kwi-17.
Uza kunika iinkcukacha ezithe vetshe ekuhambeni kwemin
IKhabhinethi iyasiphinda isicelo esenziwe nguMbutho weHlabathi wezeMpilo kunye noMphathiswa wezeMpilo uGq Mkhize, sokuba bonke abantu abaseMzantsi Afrika baqhubeke nokuthatha amanyathelo okuzikhusela ukuze banqande ukwanda kwenani labantu abosulelwa yile ntsholongwane kunye nokunwenwa kway Amanyathelo okuzikhusela aquka ukuhlamba izandla zakho rhoqo ngesepha namanzi okanye ngechiza lokubulala iintsholongwane, aquka ukungawaphatha-phathi amehlo, impumlo kunye nomlomo ngezandla ezingahlanjwanga kunye nokugquma umlomo ngetishu xa ukhohlela okanye uthimla wakugqiba uyilahl Iimpawu eziqhelekileyo zale ntsholongwane ziquka umkhuhlane, ukukhohlela kunye nokuphefumla kanzim Xa benezi mpawu zichazwe apha ngasentla, abantu bayacelwa ukuba bahlale emakhaya bafune uncedo loogqirh
Sihlaba ikhwelo kubo bonke abantu ukuba bangasasazi iinkcukacha zabantu abosulelwe yi-COVID-19, nezentsapho zab Sifuna nokulumkisa abantu ukuba bangasasazi ulwazi olungeyonyani malunga nale ntsholongwane ukuze sinqade ingxaki yokuba abantu bahlale ngoloyiko, babekane amabala futhi bacalulane kweli lizwe lakuth Abantu abanento abangayiqondiyo mabatsalele le nombolo kaxakeka yeZiko leSizwe leziFo ezoSulelayo (i-NICD): 0800 029 999 ukuze bafumane ulwazi oluchanekileyo nge-COVID-14.
IKhabhinethi nayo ijoyina uMongameli Cyril Ramaphosa ngokunqwenelela okuhle iqela labasebenzi beNkampani yezoPhapho yoMzantsi Afrika (i-SAA) kunye neliya kulanda abemi boMzantsi Afrika abali-122 elinduluke ngoLwesibini lisingise kwisiXeko sase-Wuhan, kwiPhondo lase-Hubei e-People s Republic of Chin Iqela leengcali zezempilo elisuka kwiSebe lezeMpilo kunye neCandelo lezeMpilo loMkhosi woKhuselo woMzantsi Afrika ayinxalenye yeqela eliza kulanda abemi bel IKhabhinethi ibamba ngazibini ku-SAA ngoncedo olukhulu kangaka lokuya kulanda abemi bel
Eli qela liye kulanda kunye nabemi boMzantsi Afrika abayokulandwa kulindeleke ukuba bagaleleke kweli ngoLwesihlanu, umhla we-13 kweyoKwindla 2020.
Bakuba befikile, baza kuthathwa bayokugcinwa kwindawo yabo eyodwa isithuba esizintsuku ezili-14 ukuya kwezingama-20 ubuninz Ngeli thuba begcinwe kule ndawo, akuz
ukuvunyelwa ukuba abantu bangene okanye baphume neempahla kuy
Sifuna ukubanqonqozisa sibalumkisa abantu ukuba bangakhe balinge benze iindlela zokudibana naba bantu okanye baye kule ndawo baza begcinwa kuy Lakuba liphelile ixesha elisikiweyo lokuhlala kule ndawo kwaye kwenziwa nohlolo olungqina ukuba ngenene akekho kubo one-COVID-19, baza kukhululwa baye kwiindawo abahlala kuz
IKhabhinethi iwuqhwabela izandla umsebenzi owenziwe yiKomiti yabaPhathiswa abaHlukeneyo (i-IMC) ebinikwe umsebenzi wokujongana ne-COVID-19, ekhokelwa nguMphathiswa wezeMpilo lisebenzisana ne-NICD, ngokuthi baza kulandelela abantu abanale ntsholongwane nokwenza konke ukuqinisekisa ayinwenwi, ngeli thuba linceda abo banayo nokwazisa isizwe rhoqo ngokuqhubekay
IKhabhinethi iyakuqonda ukuba amaphondo amaninzi umsebenzi wokunxibelelana nesizwe nge-COVID-19 awunikele kuMphathiswa wezeMpilo ngenxa yokuba ingumba obaluleke kakhulu kwisizwe nakwihlabath Siyawabongoza onke amaphondo ukuba azeke mzekweni aqinisekise unxibelelwano ngale ntsholongwane luqhutywe endaweni enye ngolo hlobo kunqandwe ukuba ingxaki enokubangela ukungacaci kakuhle nokungangqinelani ncam kolwazi oluphuma kwimithombo eyahlukeney
Kungekudala, uMongameli Ramaphosa uza kunika ingxelo kumaqela ezopolitiko anabameli ePalamente kwakunye neenkokheli zenkolo nge-COVID-19.
Kuza kubanjwa iNtlanganiso eYodwa yeKhabhinethi nge-COVID-19 ngeCawa, umhla we-15 kweyoKwindla 2020, eTshwan 2.
Uqoqosho IKhabhinethi iphefumle ngokukhutshwa kwengxelo yeziko lezeeNkcukacha-manani zoMzantsi Afrika (i-Stats SA) engeSambuku seMveliso yeLizwe (i-GDP), ebonakalise ukuba uqoqosho lweli lizwe alukhange luhlume iikota ezimbini zilandelelana ngonyaka-mali omny Iinkcukacha-manani zibonakalisa ukuba i-GDP yehle ngo-14% kwiKota yesi-4.
Oku kulandela emva kokuba ibihle ngo- kwiKota yesi-3 kulo nyaka-mali mny
Nangona iKhabhinethi iwuqonda umonakalo owenziwa yingxaki kacimi-cimi wombane, izimisele ukulungisa izinto ezingundoqo, igxininise kwimiba ebalulekileyo eluhlumo kunye nokukhuthaza amahlakani karhulumente ezentlalo ukuba asebenzisane nathi ukuze eli lizwe liphinde lingene endleleni eya kuhlumo loqoqosh
Siyawaqinisa amaphulo ethu otyalo-mali kwaye ukuza kuthi ga ngoku amaphulo otyalo-mali axabisa imali ezibhiliyoni ezisi-9 zeerandi sele egqityiwe futhi zona ezingama-27 ezixabisa imali ezibhiliyoni engaphezulu nje kuma-250 eerandi ziyaqaliswa, ezininzi nazo ziza kuqaliswa apha ekuhambeni konyak 3.
Amaxabiso e-data akwa-Vodacom IKhabhinethi iyasamkela isibhengezo esenziwe yiKhomishini yezoKhuphiswano esimalunga nesivumelwano esiyimbali esityikitye no-Vodacom ngokuthotywa kwamaxabiso e-data akwa-Vodaco Oku kulandela uphando ngamaxabiso e-data ebeliqhutywa yiKhomishini yezoKhuphiswano, i-Competition Commision Market Inquiry, obeluphanda ngeenkonzo ze-data olalucelwe nguMphathiswa wangaPhambili wezoPhuhliso loQoqosho, u-Ebrahim Patel ngowama-2017, apho kuthe kwafumaniseka ukuba amaxabiso e-data kweli lizwe angaphezulu kakhulu kunawamanye amazwe, kwaye abekwe ngendlela ebadlela indlala abantu abangathathi ntwen Esi sivumelwano no-Vodacom siza kuqala ukusebenza ngomhla woku-1 kuTshazimpunzi 2020 kwaye siza kubangela ukuba amaxabiso e-data ehle kuzo iintlobo ze-data zenyanga ezithengiswayo, apho i-data eyi-1GB ubuninzi iza kuhla isuka kwi-R140 iye kutsho kwi-R99 (iza kuhla nge-34%), ezinye izaphulelo zona ziza kulandela kulo nyaka uzay U-Vodacom uza kuvuma ukuba abantu bazisebenzise simahla, oko kukuthi, ngaphandle kokuthenga i-data, iiwebhusayithi ezinolwazi oluluncedo kuluntu (ezifana ne-GCIS, i-BizPortal entsha kunye no-Wikipedia) kunye nezo zeedyunivesiti zaseMzantsi Afrik Ezinye izaphulelo ziza kunikwa abantu abaphuma kwimimandla engathathi ntweni engaphezulu kwama-2 000 apho abantu beza kunikwa isibonelelo esizi-SMS ezisimahla ezimbini ngosuk
Ukuthengwa kuka-Pioneer Foods ngu-PepsiCo IKhabhinethi isichulumancele isivumelwano esiyimbali sokuxhotyiswa ngezoqoqosho kwabasebenzi esityikitywe no-PepsiCo esiyinxalenye yemiqathango ekwisivumelwano sokuthengwa kwenkampani yoMzantsi Afrika yezokutya, u-Pioneer Food U-PepsiCo uthembisile ukuba uza kudala imisebenzi, enze utyalo-mali aze axhobise ngoqoqosho abantu balapha futhi athenge neemveliso zalapha ekhay Uvumile ukuba undlunkulu wakhe apha kwi-Afrika esemazantsi e-Sahara uza kuba lapha eMzantsi Afrik
Abasebenzi baka-Pioneer Foods abangama-10 000 abazi kuba ngamaxhoba odendo oluqhele ukwenzeka xa kuthengiselwana iinkampani kwaye u-PepsiCo uvumile ukuba uza kusigcina esi sixa sabasebenzi sikhoyo ngoku singatshintshi isithuba esiyiminyaka emihlan Abasebenzi kule nkampani baza kunikwa nezabelo zakwa-PepsiCo ezixabisa imali eyibhiliyoni eyi-yeerandi eziza kusetyenziswa ukuthenga i-13% ka-Pioneer Foods kule minyaka mihlanu izay 5.
Idabi lokulwa ukuxhatshazwa kwamanina nabantwana IKhabhinethi iyasamkela isigqibo esithathwe yiNkundla ePhakamileyo yase-Gauteng sokusikhaba isicelo sokufaka isibheno kwityala lomdlwenguli u-Nicholas Nino Kulo nyaka uphelileyo, u-Ninow wagwetywa ubomi ethothoza entolongweni ngenxa yokudlwengula intombazana eneminyaka esixhenxe e-Dros Restaurant, e-Silverton, ePitoli ngowama-2018.
Eso sigwebo, nokufunyaniswa kwakhe enetyala kunye nokukhatywa kwesicelo sokubhena, sithumela isilumkiso esingqongqo kwabo baphatha kakubi amanina nabantwana kunye nabo baseza kwenza oku, sokuba amaziko ezobulungisa oMzantsi Afrika awazikuhleka nabo futhi aza kubohlwaya kanobom ngala manyala wab
Sibambisene masiwusiphule neengcambu lo mkhumba wokunyhasha amalungelo amanina nabantwan Ngokusebenzisana kufuneka siqinisekise ukuba akukho nina okanye mntwana uxhatshazwa ngokwesondo, ubethwayo, udlwengulwayo okanye uhlaselwayo naphi na kweli lizwe lakuth 6.
Ukhuseleko ezindleleni IKhabhinethi ithi tutwini kwiintsapho zabantu abangama-25 abasweleke kwisithwakumbe sengozi yebhasi eyenzeke kuCentane eMpuma Koloni ekuqaleni kwale nyang Ikwa nqwenelela nabo bangama-68 bonzakeleyo ukuchacha ngokukhawulez
Uphando oluqhutywa uKopolotyeni woLawulo lwezeNdlela nanguMbutho wamaPolisa oMzantsi Afrika
luza kusinceda lusinike iimpendulo kwiimeko ezijikeleze le ngoz Iinkampani ezibonelela ngezithuthi zinoxanduva lokwenza konke okusemandleni azo ukuqinisekisa ukuba abakhweli bakhuselekil IKhabhinethi ikuvumile ukungeniswa ePalamente koMthetho-sihlomelo oYilwayo weMithetho yeeNdlela zeSizwe wowama-2019.
Wakuba uphunyeziwe wangumthetho, lo Mthetho uYilwayo uza kuncedisa kakhulu kumaphulo okulwa loo bhubhane ezindleleni zeth
Izigqibo zeKhabhinethi1.
IsiCwangciso seSizwe esiQiqisisiweyo (i-NSP) sobuNdlobongela obuSekelwe kwiSini nokuBulawa kwaManina (i-GBVF)
NgeyoMnga kowama-2019, iKhabhinethi yayiphumeza i-GBVF-NS Yaphinda yayalela iqela labaPhathiswa elikhokelwa nguMphathiswa okwi-Ofisi kaMongameli wooMama, uLutsha naBantu abaKhubazekileyo, uNksz Maite Nkoana-Mashabane, ukuba benze uphando ngeli ziko le-GBVF licetywayo liza kukhokela amalinge okuphumeza i-GBVF-NS Yakuba ikuqondile ukubaluleka kokuqhutywa komsebenzi nokubeka iliso kumaphulo okulwa i-GBVF, iKhabhinethi iye yavuma ukuba kusekwe iBhunga leSizwe le-GBVF (i-NCGBVF).
Eli qumrhu liza kudibanisa abantu abaphuma kurhulumente kazwelonke, kowephondo nakoomasipala ukuba baxhase la maphulo okuzisa utshintsho kwi-GBV Ikwalilo neliza kukhokela amaphulo okuqalisa i-GBVF-NS I-NCGBVF iza kubaphantsi koMongameli kuba iphantsi koMphathiswa uNkoana-Mashaban IKhabhinethi ivumile nokuba kumiselwe i-IMC eza kuquka uMphathiswa wezamaPolisa, uBheki Cele; uMphathiswa wezoBulungisa neeNkonzo zoLuleko, u-Ronald Lamul; uMphathiswa wezaBasebenzi bakaRhulumente noLawulo, uSenzo Mchunu; uMphathiswa woPhuhliso loLuntu, uLindiwe Zulu kunye noMphathiswa uNkoana-Mashabane oza kukhokela le-IM
IKhabhinethi ikubethelele ukuba kuthathwe amanyathelo angqingqwa okulwa obu bundlobongela benziwa kubantu abasemngciphekweni wokuba ngamaxhoba kweli lizwe lakuth I-IMC iyalelwe ukuba ingaphozisi maseko, imisele ngokusesikweni iBhunga leSizwe le-GBV Iphinde yanikwa nomyalelo wokuba iphande ngokuba kuza kufuneka ntoni ukuze eli qumrhu libe semthethwen IKhomishini yokuLingana ngokweSini
njengeziko elixhasa ulawulo lwesininzi elinoxanduva ngokomgaqo-siseko lokulwela ulingwano ngokwesini kunye nokukhuselwa, ukuphuculwa nokuzalisekiswa kolingwano ngokwesini
ilindeleleke ukuba iqhubeke nokuhlola rhoqo futhi ibeke iliso kumsebenzi owenziwayo malunga nokuqaliswa kwe-GBVF-NSP INkqubo yamaShishini asaKhasayo aseziLokishini nawaseMaphandleni (i-TREP) IKhabhinethi ivumile ukuba iqaliswe i-TREP kusetyenziswa iNgxowa-mali yamaShishini asaKhasayo aseziLokishin Oku kuhambelana namanyathelo ezoqoqosho aza kungenelela ukuze kukhwezelwe uqoqosho futhi kuhlunyiswe uqoqosho lwasezilokishini nasemaphandlen
Le ngxowa-mali iza kunika inkxaso ize iqinisekise ukuba ezi ndawo zingamaziko ezoqoqosho azimeleyo njengoko isitsho iNkqubo yoPhuhliso eKhokelwa ziziThil 3.
IsiCwangciso-sikhokelo soMgaqo-nkqubo weSizwe oHlaziyiweyo wezoVavanyo (i-NEPF) wowama-2019-2024 IKhabhinethi iyivumile i-NEPF eHlaziyiweyo yowama-2019-2024 kunye nesiCwangciso soVavanyo seSizwe sowama-2020-2025, esineenjongo zokuphucula iinkqubo zovavanyo kurhulument Ziza kunceda urhulumente atsho akwazi ukuqalisa isiCwangciso-sikhokelo esiQiqisisiweyo sesiGaba esiPhakathi sowama-2020-2024.
Omabini la maxwebhu aya fumaneka kwiwebhusayithi yeSebe lezoCwangciso, uHlolo noVavanyo (wwdpmgoza) IsiCwangciso sase-Antarctic neLwandle eliseMazantsi IKhabhinethi ikuvumile ukupapashwa kwesiCwangciso sase-Antartic neLwandle eliseMazantsi ukuze luhloml UMzantsi Afrika ulilizwe ekukhwelelwa kulo xa kusiyiwa e-Antarctic kusenziwe ezinye iinkqubo zehlabathi ezili-10 zase-Antartic Zonke ezi nkqubo zinegalelo elihle kuqoqosho loMzantsi Afrik
Esi sicwangciso sinezi ntsika zintlanu zilandelayo: (a) izivumelwano zamazwe ngamazwe zokusebenzisana nokuncedisana; (b) uphando; (c) ulondolozo nokusetyenziswa ngobulumko; (d) ukuphuhliswa kwezakhono noqoqosho kunye (e) nokufundiswa kwabant Esi cwangciso sihambelana nesiVumelwano sase-Antarti IMithetho eYilwayo1.
UMthetho-sihlomelo oYilwayo weMithetho yezeNdlela zeSizwe wowama-2019 IKhabhinethi ikuvumile ukungeniswa ePalamente koMthetho-sihlomelo oYilwayo weMithetho yezeNdlela zeSizwe wowama-2019.
Lo Mthetho uYilwayo uphakamisa ukuba, phakathi kwezinye izinto, kuqulunqwe eminye imithetho eza kulawula iinkampani ezifundisa abantu ukuqhuba kwaye ucebise ukuba kubekwe iimeko ezifanelekileyo umntu ofundiswa ukuqhuba ekufuneka aqhube phantsi kwaz Ukwala nobuqhetseba kunye norhwaphilizo kumagosa ezendlela, inyuse izohlwayo ezinikwa abo bangayithobeliyo imithetho yezendlela; ukuvala ukuselwa kobutywala ngabaqhubi kunye nokuba kubekho umthetho omnye kwisizwe sonke olawula ukubhaliswa kweenombolo zeemot
Lo Mthetho uYilwayo ukwaphakamisa nokuba amagunya oMphathiswa wezoThutho alungelelaniswe nalawo wabaPhathiswa bamaPhondo abajongene nezothuth 2.
UMthetho-sihlomelo oYilwayo weMbuyekezo yeziFo nokoNzakala eMsebenzini wowama-2019.
IKhabhinethi ikuvumile ukungeniswa ePalamente koMthetho-sihlomelo oYilwayo weMbuyekezo yeziFo nokoNzakala eMsebenzini wowama-2012.
Lo Mthetho uYiwayo ungomba wezilungiso ekucetyiswa ukuba mazenziwe kuMthetho weMbuyekezo yeziFo nokoNzakala eMsebenzini (i-COIDA), wowe-1993 (uMthetho 130 wowe-1913).
Lo Mthetho uYilwayo uyandiswa ukuba uquke nezifo kunye nomonzakalo emsebenzini kubasebenzi abasemngciphekweni ababekade bengafakwa ngaphambili kwakunye nokuphucula kwezibonelo zembuyekezo zabasebenzi ngokubanz
Lo Mthetho uYilwayo ufuna ukufaka, phakathi kwezinye, nabasebenzi abancedisa emakhaya, ukuba nabo bathathwe njengabasebenzi abagcweleyo abanelungelo lokuxhamla kumalungelo ngokwe-COIDA yowe-1993.
Ukwaphakamisa nokuba kubekho isicwangciso-sikhokelo ngendlela zokunyangwa nokubuyiselwa kwakhona emisebenzini kwabasebenzi abafumene izifo okanye nomonzakalo emisebenzini UMthetho oYilwayo wokuSikwa kweMida kooRhulumente beMimandla wowama-2020 IKhabhinethi ikuvumile ukuba uMthetho oYilwayo wokuSikwa kweMida kooRhulumente beMimandla wowama-2020 upapashwe ukuze uluntu luhloml Wakuba utyikityiwe wangumthetho, uza kungena endaweni yalo Mthetho ukhoyo wokuSikwa kweMida kooRhulumente beMimandla, wowe-1998 (uMthetho 27 wowe-1998).
Lo Mthetho uYilwayo, phakathi kwezinye izinto, ubethelela ukuba kusekwe iBhodi yokuSika iMida kooMasipala esebenzayo, imiqathango eza kulandelwa xa kusikwa naxa kusikwa ngokutsha imida yoomasipala neewadi kwakunye nokusekwa kweQumrhu leziBhen
Imisitho Ezayo1 INyanga yamaLungelo oLuntu UMongameli Ramaphosa uza kube esisithethi sembeko kumsitho osisikhumbuzo soSuku lweSizwe lwamaLungelo oLuntu lowama-2020 oza kubanjwa ngoMgqibelo umhla wama-21 kweyoKwindla 2020 e-Colesberg Sports Stadium eMntla Koloni phantsi komxholo othi:
Unyaka wobumbano, uvuselelo loqoqosho nentlalo kunye nokwakhiwa kwesizw
USuku lwamaLungelo oLuntu eMzantsi Afrika lusukela kwiziganeko eziyimbali ezenzeka e-Sharpeville (e-Gauteng) nakwaLanga (eNtshona Koloni) ngomhla wama-21 kweyoKwindla ngowe-1960, apho abantu abaninzi bathi badutyulwa babulawa besilwela amalungelo olunt
IKhabhinethi ibongoza bonke abemi boMzantsi Afrika ukuba balubhiyozele uSuku lwamaLungelo oLuntu ngelokuhlonipha igazi elaphalalayo lamaqhawe namaqhawekazi eli ancama konke esilwela le nkululeko siyixhamlayo namhlanj
Omnye wamagorha neenkokheli ezifana naba nguGq Alfred Bathini Xuma, ongomnye woogqirha abaNtsundu bokuqala eMzantsi Afrika nowayekwanguye noMongameli we-African National Congres UMongameli Ramaphosa wenze isikhumbuzo sikaGq Xuma ngokuba athi makakhatshwe ngoMngcwabo wasebuRhulumenteni oKhethekileyo okuDidi loku-1 ngethuba kungcwatywa kwakhona amathambo wakhe esuka kumangcwaba ase-Brixton eRhawutini ebuyiselwa apho inkaba yakhe ikhoyo kwilali yaKwaManzana, Engcobo eMpuma Koloni kule Cawa ipheliley 2.
UTyelelo lwasebuRhulumenteni lukaMongameli Ramaphosa oluya e-Republic of Congo UMongameli Ramaphosa uzimase iNtlanganiso yokuQala yeZizwe eziJongene noMba wase-Libya ebanjelwe e-Oyo, e-Republic of Congo, ngomhla we-11 nowe-12 kweyoKwindla 2020.
Kolu tyelelo uhamba noMphathiswa wobuDlelwane baMazwe ngaMazwe neNtsebenziswano, uGq Naledi Pandor, uMphathiswa wezoKhuselo namaGqala eMfazwe, uNksz Nosiviwe Mapisa-Nqakula kunye noMphathiswa wezoKhuseleko lweLizwe, uNksz Ayanda Dlodl OHloniphekileyo, u-Denis Sassou N Guesso, uMongameli we-Republic of Congo, umeme uMongameli Ramaphosa ukuba azimase le ntlanganiso njengoSihlalo weMbumba ye-Afrika (i-AU).
ISeshoni eQhelekileyo yowama-33 yeNdibano ye-AU yagqiba kwelokuba imisele iQela laMazwe, eliza kuba nosihlalo oyi-Republic of Congo lize liquke namalungu eKomiti yesiGqeba esiPhezulu ye-AU eJongene nemiba yase-Libya ukuze idlale indima yokuba zinkokheli zezopolitiko futhi incedise nakumalinge entsebenziswano namazwe ehlabathi ukuze kusonjululwe le ngxaki yeziDube-dube e-Libya Umyalezo wovelwano1.
IKhabhinethi ithi malulale ngenxeba usapho, izihlobo noogxa bakhe lowo ebengumcuphi ophezulu weCandelo loKhala wamaPolisa (i-IPid), uMnu Mandla Mahlangu (obeneminyaka engama-47), obulewe kule vek IKhabhinethi ikwathi akuhlanga lungehliyo kwiintsapho, izihlobo kunye noogxa bamagosa amabini ooKhetshe, u-Detective Warrant Office Delene Grobelaar Koonin (obeneminyaka engama-44) kunye no-Sergeant Wynand Herbst (obeneminyaka engama-42), ababulelwe ngethuba kudutyulwana eMntla Ntshon
IKhabhinethi iwugxeka kabukhali lo mkhuba wokubulawa kwabasebenzi abazinikeleyo emsebenzini wabo, abanoxanduva lokukhusela bonke abemi boMzantsi Afrik Njengesizwe, masifunquke sonke siwugxeke umkhuba wokubulawa kwamapolisa eth 4.
Umyalelo wokuvuyisanaIKhabhinethi iyavuyisana futhi imnqwenelela okuhle kodwa:
UMongameli ongekabekwa esihlalweni, oHloniphekileyo uMnu Faur
Essozimna Gnassingb , ngokunyulwa kwakhona njengoMongameli we-Republic of Togo ngethuba kubanjwe uNyulo lukaMongameli ngomhla wama-22 kweyoMdumba 2020.
IKhabhinethi nayo njengoMongameli Ramaphosa iyavuyisana nabantu base-Togo ngokuthi babambe ulonyulo olunoxol 5.
IzikhundlaZonke izikhundla zixhomekeke ekuqinisekisweni kwamabakala ezemfundo kunye nokuqinisekiswa okufanelekileyo kwezokhuselo Amalungu eBhodi ye-South African Maritime Safety Authority: uNksz Nthato Minyuku (uSihlalo).
uNksz Lindelwa Nonjabulo Dlamini uMnu Lucas Haluodi uNksz Eva Dorothy Khosa; kunye noMnu Captain Bheka Clive ZulImibuzo:uNksz Phumla Williams
isiThethi seKhabhinethi esiliBambela Iselula: 083 501 0139
