Imiba enguNdaba-mlonyeni1.
Ulawulo lweentlekele emva kwezikhukhula
IKhabhinethi ithi mabalale ngenxeba bonke abantu abaswelekelwe zizihlobo zabo kwezi zikhukhula zakutsha nje zenze umonakalo omkhulu bezithwaxe iindawo ezithile kweli lizwe lethu, ingakumbi kwiphondo laKwaZulu-Nata
Ukubhengezwa kweMeko yeNtlekele kwiZwelonke kunye namanyathelo oncedo kwezentlalo nakwezoqoqosho abhengezwe nguMongameli Cyril Ramaphosa, kuneenjongo zokuqinisekisa ukuba kukho intsebenziswano emandla nebambeneyo kuwo onke amaqoqo karhulumente, ngokusebenzisa iZiko leSizwe loLawulo lweeNtlekel
Le mali iyibhiliyoni yeerandi ikhutshwe ngurhulumente iza kusetyenziselwa ukuncedisa kumaphulo oncedo nawohlangulo, ukubuyisela iinkonzo ezisisiseko kunye nokunikezela uncedo olunxulumene nentlalontle yabantu olufana nokutya, amanzi, iindawo zokufihla intloko, ugutyulo kunye neempahla zokunxib
Inkqubo yokwakha kwakhona iindawo ebezichaphazelekile sele iqalile njengoko abantu belizwe lakuthi bathe bafunquka ngobuninzi babo bafaka isandla kwabo amakhaya abo adilizwe zizikhukhula baze futhi balahlekelwa nazizinto zabo
Ezakutsha malunga nesiFo seNtsholongwana ye-Corona (i-COVID-19)
IKhabhinethi ixhalatyisiwe kukunyuka kwenani labantu abosulelwe yi-COVID-19 kutsha nje kwiindawo ezithile kweli lizwe kwaye ibongoza bonke abantu ukuba bathathe amanyathelo okuzikhusela kule ntsholongwana ingubhubhane, ingakumbi ngeli xesha lasebusik
Le ntsholongwane iseyingxaki kuthi sonke kwaye inye indlela yokuyilwa nokuzikhusela kuyo, kukugony IKhabhinethi ichulumancile kukubona abantu abaninzi beqhubeleka besebenzisa amachiza okugonya njengezona zixhobo zokuzikhusela kwi-COVID-19 njengoko iingxelo zakutsha nje zichaza ukuba kumaphondo amahlanu ngabantu abadala abangaphezulu kwe-50% asele begonyiw
IKhabhinethi icela abo bangekagonyi ukuba baye kugonya ukuze bakhusele bona kunye nezihlobo zab Kufuneka futhi siqhubeleke nokuthobela imiqathango yokuthintela i-COVID-19, equka ukunxiba isifonyo esigquma impumlo nomlomo, ukuhlamba izandla ngamanzi anesepha okanye ukusebenzisa isibulala-ntsholongwane esine-alkhoholi eyi-70%, kunye nokuqinisekisa ukuba kukho umgama oyimitha enye phakathi kwethu
IsiBonelelo sezeNtlalo soNcedo (i-SRD)
IKhabhinethi ikhuthaza abemi beli abafumana isiBonelelo se-SRD esiyi-R350 ukuba baphinde bafake izicelo kwakhona kulandela ukuqaliswa kwemigaqo emitsha eza kulandelwa xa kuphicothwa izicelo kujongwa ukuba umntu ufanelekile na ukuba afumane esi sibonelel
Izicelo kufuneka zifakwe kwiwebhusayithi ye-Arhente yoMzantsi Afrika yeziBonelelo zeNtlalo (i-SASSA) ethi: https://srsassgoza/.
Inkqubo yokungenisa izicelo yavulwa ngomhla wama-23 kuTshazimpunzi 2022 kwaye yonke iqhutywa ngobuxhaka-xhaka be-intanethi into leyo iza kwenza ukuba ikhawulez
Isibonelelo soncedo sibalulekile ukunceda amakhaya angathathi ntweni engethwaxwa kanobom yindlala nentswela-msebenzi ukuba besingekh Urhulumente uzimisele ukunikezela ngezibonelelo kubantu abangathathi ntweni ukuba bakwazi ukufumana izinto ezisisiseko zokuziphilis 4.
Ukhuselo nokhuseleko
IKhabhinethi iyaqhubeleka nokugxeka kabukhali umkhuba wokubulawa kwamabhinqa ngolunya kwaye iyawubulela umsebenzi owenziwe ngamagosa olwaphulo-mthetho athe abamba ngokukhawuleza abarhanelwa abakrokrelwa ngokubulala uNksz Hillary Gardee (obeneminyaka engama-28 ubudala), waKamagugu eMpumalang IKhabhinethi iyakugxeka kunye nokubulawa kwabantu abathandathu eKhayelitsh Lo mkhuba wokubulawa kwabantu ngolunya usikhumbuza ukuba kusekuninzi ekufuneka sikwenzile sisisizwe ukulwa ubundlobongela ngokubanzi kunye nobo busekelwe kwisini kunye nokubulawa kwamanina (i-GBVF).
IKhabhinethi ibongoza bonke abantu elizweni ukuba basebenzisane norhulumente kwidabi lokulwa ulwaphulo-mthetho ne-GBV Xa sibambisene singaqinisekisa ukuba bakhuselekile abantu kunye neendawo abahlala kuzo, abo bantu baquka abantu abadala, amanina kunye nabantwan 5.
Ezoqoqosho
IKhabhinethi ikwamkele ukuvulwa ngokusesikweni komzi-mveliso wokwenza izitena wakwa-Kwastina Corobrik ose-Driefontein e-Gauteng nguMongameli Ramaphosa ngoLwesithathu, umhla wesi-4 kuCanzibe 2022.
Lo mzi-mveliso wale mihla uyinxalenye yotyalo-mali oluxabisa izigidi zeerandi ezingama-800, oluhambisana nolunye lwezigidi zeerandi ezingama-200 ezibekelwe ukwandisa umzi-mveliso wakwa-Corobrik oKwaZulu-Nata U-Corobrik yenye yeenkampani eziliqela zeli ezithe zasabela ikhwelo elahlatywa nguMongameli Ramaphosa kwinkampani zoMzantsi Afrika nezehlabathi ukuba zityale imali kuqoqosho lweli lizw
IKhabhinethi ithethile nangomba wecandelo lehaydrojini elikhulayo elithe lahlutshezwa nayiloli ehamba ngehaydrojini yakwa-Anglo America Le loli
ebikade ihamba ngedizili yaza yatshintshwa yayesebenzisa ihaydrojini futhi isebenzisa neebhetri ze-lithium-ion
yeyokuqala elolu hlobo ehlabathin Icandelo lehaydrojini lityuntywe njengalamanye abalulekileyo ekufuneka akhokeliswe phambili kuqoqosho lweli olungenabungozi kokusingqongileyo, kunye nokukhokela kumaphulo okukhulisa uqoqosho nawokudala imisebenz
IKhabhinethi iphinde yalubulela notyalo-mali olwenziwe yinkampani yase-Ireland, i-Kerry Group, evule umzi-mveliso oxabisa imali ezizigidi zeerandi ezingama-650 e-Hammersdale, kwiphondo laKwaZulu-Natal, inkampani leyo iza kuvelisela eli lizwekazi ukutya ngendlela engazikwenza monakalo kokusingqongiley Lo mzi-mveliso ufana wodwa kuba usebenzisa iintlobo zobuxhaka-xhaka obungenzi monakalo kokusingqongileyo obuquka izixhobo ezingatyi mbane kakhulu, ukuvelisa umbane ngemitha yelanga ukuze ungatyi kakhulu umbane oveliswa liziko lombane leli, ukuvelisa amandla okuzifudumeza kusetyenziswa inkunkuma, ukuqokelelwa, ukusetyenziswa kwakhona kunye nokuphungulwa kwamanzi asetyenziswayo ngendlela ehlakaniphiley Le nkampani yakwa-Kerry Group yaqala ukusebenza eMzantsi Afrika ngowama-2011, futhi ukutyala kwayo enye imali kubonakalisa ukuba uMzantsi Afrika lilizwe elithandwayo ngabatyali-mal
La maphulo otyalo-mali alandela kanye emva kokuba kuveliswe i-bakkie eluhlobo lwe-Isuzu D-Max eGqebera eMpuma Koloni kule nyanga ipheliley Olu hlobo lutsha lwebakkie luyi-D-MAX lubonisa phandle ukuba abakwa-Isuzu bazimisele ukuzinza eMzantsi Afrika kwaye luyeminye yemisebenzi emihle ezelwe yiNkqubo yokuPhuhlisa iMizi-mveliso yeziThuthi (i-APDP).
I-APDP sisibonelelo secandelo lezithuthi esenzelwe ukunyusa umthamo wezithuthi eziveliswayo , into leyo eza kukhwezela necandelo leentsimbi zeemoto ngolo hlobo kudaleke imisebenzi kuwo onke amashishini achaphazelekayo kwicandelo lezithuth Imali eqikelelwa kwiibhiliyoni zeerandi eziyi-2,8 iza kwenziwa kumashishini avelisa iintsimbi zeemoto alapha ekhaya ngoku isaqhubeka ukusebenza i-APD Olu tyalo-mali luza kudala imisebenzi engaphezulu kwe-1 000 eza kuvela ngqo kulo mzi-mveliso luze ludale neminye engama-24 000 kwamanye amacandelo asebenzisana neli, into leyo iza kuphelisa intsokolo kubantu balo mmandl
Ingqungquthela yezeMigodi
INgqungquthela yokuTyala iMali kwezeMigodi e-Afrika yowama-2022 ibibanjelwe kwiZiko laseKapa leNgqungquthela zeHlabathi ukususela ngomhla wesi-9 ukuya kowe-12 kuCanzibe 2022, yenye yeendibano ezinkulu yokudibana nokusebenzisana phakathi kwawo onke amahlakani akwicandelo lemigod Umxholo wale ngqungquthela ubusithi:
Ukutshintsha kweMigodi e-Afrika: Ukutyala imali kwiMithombo eMitsha yaMandla, i-ESG kunye noQoqosho .
IKhabhinethi iqinisekile ukuba le Ngqungquthela yezeMigodi iza kubonisa futhi ithengise noMzantsi Afrika njengelizwe eliphambili elinamathuba otyalo-mal
UMzantsi Afrika uyawamkela amaphulo otyalo-mali eza kweli kwaye uyathembisa ukuba uza kudala iimeko ezifanelekileyo eziza kukhuthaza uhlumo oluza kuxhanyulwa ngumntu wonke kunye neenguqu kuqoqosho lweli lizw 7.
Ubudlelwane namazwe ehlabathi nawengingqi
IKhabhinethi iyalwamkela uqhakamshelwano uMongameli Ramaphosa abenalo noMongameli Joe Biden wase-United States, uMongameli Emmanuel Macron wase-France kunye noMongameli Hakainde Hichilema wase-Zambia esebenzisa amaqonga awahlukeney
Olu qhakamshelwano lunike uMongameli ithuba lokuqinisa ubudlelwane nentsebenziswano phakathi koMzantsi Afrika nala mazwe angamahlakani wawo kwimiba engundoqo etya le ngingqi nehlabathi, equka ukusombulula ungquzulwano oluse-Ukrain
Izigqibo zeKhabhinethi1.
IiVoti zoHlahlo Lwabiwo-mali
IKhabhinethi ihlaba ikhwelo kubo bonke abemi beli ukuba bamamele iintetho zeVoti zoHlahlo Lwabiwo-mali lwamasebe esizwe karhulumente kunye nolwe-Ofisi kaMongameli ukuze bakwazi ukuqinisekisa ukuba urhulumente bambeke phantsi kweliso ngenen
Ngethuba kuqhutywa ezi ntetho zoHlahlo Lwabiwo-mali, onke amasebe aza kunika iinkcukacha ezigcweleyo ngezicwangciso zawo kunye nezinto aza kuzikhokelisa phambili kulo nyak IiNtetho zoHlahlo Lwabiwo-mali zenzelwe ukuqinisekisa ukuba imali yombuso isetyenziswa ngobunono kwizinto ezifunwa lulunt
Zikwanika ithuba nabaPhathiswa ukuba bacacise ngokupheleleyo umsebenzi karhulumente, kuquka izinto ezenziwe ngempumelelo kunye nezo ziseyimingeni
IsiCwangciso-qhinga sokuZisa iRhasi Elulwelo (i-LPG)
IKhabhinethi ivumile ukuba siqalise ukusebenza isiCwangciso-qhinga sokuZisa i-LPG, esasipapashwe ngenyanga yoKwindla yowama-2022 ukuba uluntu luhlomle kus Esi sicwangciso-qhinga sineenjongo zokwandisa icandelo le-LPG kweli lizw I-LPG iza kunceda kakhulu kwiphulo lokuqinisekisa ukuba sineentlobo ezahlukeneyo zamandl
Esi sicwangciso-qhinga siza kubeka imithetho eza kulawula ukubekwa kwamaxabiso kumashishini akweli candelo size sixhase nokuveliswa kwamagadlela e-LPG kweli lizwe, phakathi kwezinye izint Siza kufundisa noluntu malunga nezinto eziluncedo ngokusebenzisa i-LPG njengolunye uhlobo lwamandl
Siza kufumaneka emva kokuba sipapashiwe liSebe leMithombo yeziMbiwa naMandla ku: wwdmgoza
IsiCwangciso-qhinga seSizwe esiQiqisisiweyo samaPhulo okuFundisa ngamaLungelo okuKhubazeka Abantu abaKhubazekileyo
IKhabhinethi isamkele isiCwangciso-qhinga seSizwe esiQiqisisiweyo samaPhulo okuFundisa ngamaLungelo okuKhubazeka Abantu abaKhubazekiley Esi sicwangciso-qhinga sineenjongo zokusebenza njengesikhokelo sokunceda icandelo labucala kunye norhulumente ukuba aqinisekise ukuba akhuselekile amalungelo abantu abakhubazekileyo, njengoko noMgaqo-siseko weRiphabhlikhi yoMzantsi Afrika wowe-1996 usitsh
Esi scwangciso-qhinga sisixhobo esiza kunceda xa kuguzulwa imiqobo ecalulayo xa kuthathwa izigqibo, ingakumbi ngokumayelana nabantu abakhubazekiley Senzelwe kwanokufundisa abantu abakhubazekileyo ngamalungelo wabo akuMgaqo-sisek Esi sicwangciso-qhinga sikwanceda nangoqeqesho, indlela amajelo eendaba anika iingxelo ngazo kunye nokufundisa uluntu ngamalungelo abantu abakhubazekiley
Sikwazalisekisa izithembiso ezikwiPhepha eliCacisa uMgaqo-nkqubo wamaLungelo Abantu abaKhubazekiley UMzantsi Afrika lelinye lamazwe atyikitya isiVumelwano seZizwe eziManyeneyo (i-UN) samaLungelo Abantu Abakhubazekileyo kunye nesiVumelwano se-UN soXwebhu lwase-Afrika lwamaLungelo oLuntu nawaBantu abaKhubazekileyo (isiVumelwano samaLungelo Abantu abaKhubazekileyo e-Afrika).
Onke amahlakani afanelekileyo ebelinikiwe ithuba lokuhlomla kwesi sicwangciso-qhinga, kuquka neBhunga leSizwe loPhuhliso lezoQoqosho nezaBasebenzi (i-Nedlac)
INgqungquthela yoLawulo loMhlaba namaLungelo oMhlaba kwiiNdawo zoLuntu
IKhabhinethi ivumile ukuba kubanjwe iNgqungquthela yoLawulo loMhlaba kunye namaLungelo oMhlaba kwiiNdawo zoLuntu ngoLwesihlanu, umhla wama-27 nangoMgqibelo, umhla wama-28 kuCanzibe 2022 e-Gauten
IKhabhinethi ilamkele iPhepha elinoLuvo ngoLawulo loMhlaba kunye namaLungelo oMhlaba kwiiNdawo zoLuntu ngeyoKwindla 2021.
Iye yalela ukuba kufuneka usasazwe kumahlakani afanelekileyo ukuba nawo alihle amahlongwan
Le ngqungquthela iza kwenzeka ngenxa yomsebenzi owenziwa kulo nyaka uphelileyo, obuquka ukufuna izimvo zamahlakani awahlukeney
Imisitho Ezayo1.
INkomfa yesiHlanu yokuLwa ukuSetyenziswa kwaBantwana
UMzantsi Afrika uza kusingatha iNkomfa yesiHlanu yokuLwa ukuSetyenziswa kwaBantwana e-Durban International Convention Centre kwiphondo laKwaZulu-Natala ngeCawe, umhla we-15 ukuya ngoLwesihlanu, umhla wama-20 kuCanzibe 2022.
Kokokuqala uMbutho wezaBasebenzi weHlabathi (i-ILO) ubamba le nkomfa e-Afrik
INtloko zamazwe, abaphathiswa abali-120, amahlakani angunxantathu amazwe ali-187 angamalungu e-ILO, ii-arhente ze-UN, amaziko emfundo ephakamileyo, imibutho yoluntu, imibutho engekho phantsi korhulumente, amajelo eendaba kunye noluntu kulindeleke ukuba azimase le nkomf
Lo msitho uza kunika uMzantsi Afrika ithuba lokuba uqhayise ngoMgaqo-siseko wawo okhusela amalungelo abantwan Eli lizwe liza kubamba iingxoxo namazwe ahlukeneyo asele ehambe umgama omde kwidabi lokulwa ukuqeshwa kwabantwana njengabasebenzi lize lifunde kuwo
Imbizo kaMongameli yeNkqubo yoPhuhliso lweziThili (i-DDM)
UMongameli Ramaphonsa uza kubamba Imbizo kaMongameli ye-DDM eMpumalanga ngoLwesihlanu, umhla wama-20 kuCanzibe 2022 phantsi komxholo othi:
Masingashiyi namnye ngasemva .
