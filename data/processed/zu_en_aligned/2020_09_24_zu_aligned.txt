Ezisematheni1.
Ezakamuva mayelana seSifo segciwane le-Corona (i-COVID-19)
Enkulumweni yakhe ebhekiswe esizweni ayethula ngoLwesithathu, mhla ziyi-16 kuMandulo 2020, uMongameli u-Cyril Ramaphosa wamemezela isinyathelo sokuthi ukuvalwa kwezwe kuzokwehliselwa eSigabeni Sokuqapha Sokuqala kusukela ngoMsombuluko mhla zingama-21 kuMandulo 2020.
Lokhu sekuvule eminye futhi imisebenzi yezomnotho ezweni, okuyinto ezolekelela kakhulu ekwakheni kabusha umnotho kanye nokubuyisa ukukhula kwawo futhi kwakhiwe namathuba omsebenzi adingeka kakhul
Izimemezelo ezenziwa nguMongameli zamukelwa ngezandla ezifudumele yimikhakha yonke yomphakathi waseNingizimu Afrika
kufaka phakathi ezemisebenzi, amabhizinisi, izinhlangano zomphakathi kanye nezinhlangano zepolitik
Imithethonqubo yesimo senhlekelele sikazwelonke eyaqalisa ukusebenza kwezimemezelo zikaMongameli, yashicilelwa kusomqulu kahulumeni ngoLwesihlanu mhla ziyi-18 kuMandulo 2020.
Le mithethonqubo yaxegisa imikhawulo ethile ebibekiwe kusukela ngoNdasa 2020 ngenhloso yokuvimbela ukusabalala kwegciwan Lokhu kubandakanya, phakathi kokunye, inani labantu elivumelekile emibuthanweni yomphakathi, emicimbini kanye nasemingcwabeni, ngokunjalo futhi nokuvulwa kwemingcele yezwe ukuze abantu bakwazi ukuvakasha nokuhamba phakathi kwamazwe ase-Afrika kanye namazwe omhlaba wonke jikelele, kusukela mhla lu-1 kuMfumfu 2024.
IKhabhinethi likhuthaza ukuthi kube nokunye futhi ukubonisana nokufakana imilomo nobuholi bendabuko ukuze kuxazululwe ukungaboni ngaso linye okukhona mayelana nezindaba eziphathelene nezikole zokusoka kanye nemikhuba nezinkambiso ezihlobene nalokhu, njengoba lokhu kusalokhu kunqatshelwe naseSigabeni Sokuqapha Sokuqal Ulwazi oluthe xaxa mayelana nemithethonqubo eshicilelwe ngokusemthethweni luyatholakala kuwebhusayithi kahulumeni (wwgoza).
IKhabhinethi liyabanxusa bonke abantu baseNingizimu Afrika ukuba baqhubeke nokulandela izinqubo-nkambiso zezempilo zokuzivikela ku-COVID-19 ezinjengokugcina ukuqhelelana kwabantu, ukugqoka isifonyo uma besemphakathini kanye nokugeza izandla njalo ngensipho namanzi noma ngesibulali-magciwane sezandla esine-alkhohol
IKhabhinethi liyabakhuthaza futhi abantu ukuthi bafake komakhalekhukhwini babo uhlelo-kusebenza lobuchwepheshe olubizwa nge-COVID Alert mobile app olutholakala ku-Apple App Store noma ku-Google Play Stor Le app
engakhokhelwa ntela ezinkampanini zomakhalekhukhwini futhi ongayifaka kumakhalekhukwini wakho ngaphandle kokukhokhiswa izindleko zedatha
izothuthukisa ukulandelwa komkhondo wabantu ngokuthi iqwashise futhi ixwayise abasebenzisi bayo uma beke basondelana nabanye abasebenzisi bayo abahloliwe kwatholakala ukuthi bathelelekile nge-COVID-19 ezinsukwini eziyi-14 ezedlul
Le App ayiyiqoqi imininingwane eqondene nomuntu ngqo ngokwakhe futhi ayiwulandeli umkhondo womuntu ngenhloso yokuthola ukuthi ukuphi nendawo
Udlame olubhekiswe kwabobulili obuthile kanye nokubulawa kwabesifazane (i-GBVF)
IKhabhinethi lisalokhu lizimisele ukulwisana nesihlava se-GBVF ngokuthi liqinise izinhlaka zeqoqwana leminyango kahulumeni eyengamele ezokuphepha nokuvikeleka; uhlaka lwezinqubomgomo nemithetho; ukuhlinzekwa kokwesekwa ngokwengqondo nangokwezenhlalo kanye nezinhlelo zokweseka nokushabashekela izidingo nezimfuno zabantu emiphakathin
Ngokususela kwimininingwane etholakale eMbuthweni Wamaphoyisa aseNingizimu Afrika (i-SAPS), kuyinto edabukisayo impela ukuthi uhulumeni usehlonze izindawo ezingama-30 eziyizizinda lapho idlange khona kakhulu i-GBVF ezweni lonkan IKhabhinethi seliyiqinisekisile imiphakathi ekhahlamezekile ukuthi ngokusebenzisana namaphoyisa, kuzoqiniswa izinyathelo zokungenelela kulokhu ukuze kuqinisekiswe ukuvikelwa kanye nokuphepha kwabesifazane nezingan
IKhabhinethi liwamukelile futhi lawuthokozela impela umnikelo wesamba esiyizigidi ezingama-50 zamarandi ovela ezweni lase-Bhrithane, phecelezi, i-United Kingdom, okungumnikelo ozokwelula imizamo eqhubekayo yeSikhwama Sobambiswano yokubhekana nokukhahlamezeka komnotho okwesabekayo okudalwe wubhubhane i-COVID-19.
Lezi zimali zizogxila emiklamweni esekela futhi egqugquzela abesifazan
IKhabhinethi liphinde lazwakalisa ukukhathazeka kwalo futhi ngemibiko eshaqisayo yezigameko zokushushumbiswa kwabantu ezibandakanya abesifazane nezingane kulel Amaphoyisa akusukumele phezulu lokhu futhi ayawaphenya wonke amacala abikiwe aphathelene nokushushumbiswa kwabantu nezidakamizw
IKhabhinethi liyawunxusa umphakathi ukuthi ubikele amaphoyisa ngokushesha ngalezi zenzo zobugebengu ezinyantisayo esikhundleni sokusebenzisa izinkundla zokuxhumana, ngoba phela lokhu kwenza ukuthi kube nzima kwabomthetho ukusabela ngokushesha futhi ngendlela efanel Umphakathi uyaxwayiswa futhi ukuthi uyeke ukusabalalisa izindaba ezingamanga aluhlaza, ngoba phela lokhu kungadala ukuthi abantu babe netwetwe kungenasidingo, okungakhuphula imimoya futhi kugqugquzele udlame emphakathini weth
Noma ngubani onolwazi mayelana nobugebengu kumele axhumane ne-SAPS kule nombolo ye-Crime Stop ethi: 08600 10111 noma asebenzise uhlelo-kusebenza lobuchwepheshe lwamahhala i-MySAPS Application, okunguhlelo-kusebenza angazifakela lona umuntu kunoma iyiphi i-iPhone noma i-smartphone (umakhalekhukhwini onobuchwepheshe besimanjemanje)
Ukucekelwa phansi nokwebiwa kwengqalasizinda yomphakathi
IKhabhinethi liyakuthokozela impela ukuboshwa kamuva nje kwabasolwa eGoli naseKapa ababandakanyekayo ekwebiweni kwamakhebula ethusi kanye namakhebula amasiginali alawula ukuhamba kwezitimel Amaphoyisa futhi aphuthumile ababopha ngokushesha abantu ababandakanyekayo esehlakalweni sokucekelwa phansi komgwaqo omkhulu endaweni yaseMsinga, KwaZulu-Natal
IKhabhinethi liyishayela ihlombe impumelelo yamaphoyisa maqondana nokwebiwa nokucekelwa phansi kwengqalasizinda yezitimela; futhi okuyicala elibomvu lobugebengu, okunezigameko lapho lokhu kuholele ekutheni kulahleke imiphefumulo yabantu abangenacala ngenxa yokungqubuzana kwezitimel
Ingqalasizinda yomphakathi isalokhu iyinsika nesisekelo sokuqhuba umnotho weth Isalokhu iyingxenye esemqoka kakhulu emkhankasweni wethu wokukhulisa umnotho kanye nokudala amathuba omsebenzi adingeka kakhul IKhabhinethi liyabanxusa bonke abantu baseNingizimu Afrika ukuthi bazibike emaphoyiseni lezi zenzo zobugebengu
Izinsizakalo ezitholakala nge-inthanethi zoPhiko Lwezibonelelo Zomphakathi lwaseNingizimu Afrika (i-SASSA)
IKhabhinethi likuthokozele ukwethulwa, okwenziwe ngu-SASSA, kwephothali (intuba yesizindalwazi) yokufaka izicelo zezibonelelo zikahulumeni nge-inthanethi, okuyiphothali evumela ukuthi abantu bakwazi ukufaka izicelo ku-https://servicesassgoz Le phothali
ezoqala ngokusetshenziselwa ukulinga nokuhlola ukuthi kungenzeka ngempumelelo yini ukufakwa nge-inthanethi kwezicelo zezibonelelo zezingane, nezibonelelo zabadala kanye nezibonelelo zosingamzali abakhulisa izingane ezingazalwa yibona
izokongela abahlomuli bezibonelelo imali abebezoyisebenzisa ezintweni zokugibela futhi ibalekelele ekugwemeni ubunzima nokuphazamiseka okubangelwa wukuma emgqen
IKhabhinethi liyabakhuthaza abafakizicelo abasha ukuthi basebenzise le ndlela yokufaka isicelo, umuntu azenzela futhi azilawulele yona ngokwakhe, njengoba ilekelela ekuqedeni ubungcuphe obungaba khona bokutheleleka nge-COVID-19 ezindaweni zomphakathi ezinesiminyaminya sabantu futhi ezigcwele ngokweqile
