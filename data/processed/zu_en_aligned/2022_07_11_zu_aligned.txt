Izindaba ezisematheni1.
Ezakamuva ngeSifo Segciwane le-Corona (i-COVID-19)
IKhabhinethi lincome bonke abantu baseNingizimu Afrika abaqoke ukuphuma bayogonywa futhi abayithobelayo yonke imigomo ye-COVID-19, osekuholele ekutheni izwe likwazi ukugwema ukukhula kwezigameko ezintsha zokutheleleka kwabantu ngegciwane ehlandleni lesihlanu lobhubhan
Kepha-ke, akumele neze sidembesele njengoba i-COVID-19 iselokhu ikhona phakathi kweth Nakuba kamuva nje izwe likuqedile ukugqokwa kwezifonyo okuphoqelelekile emphakathini, abantu abanezifo ezingamahlalakhona kanye nalabo abagulayo bayakhuthazwa ukuba baqhubeke nokugqoka isifony Kumele futhi siqhubeke nokugeza izandla noma sizihlanze ngesibulalimagciwane futhi siqinisekise ukuqhelelana ngendlela efanele phakathi kwethu nabanye abantu, futhi siqinisekise ukuthi endaweni okuhleli kuyona abantu kungena umoya ohlanzekile owanel
Ukugonywa kusalokhu kuyiyona ndlela yokuzivikela ku-COVID-19 eqinisekisiwe ukuthi iyasebenza efakazelwa yisayensi futhi iKhabhinethi liyabakhuthaza bonke abantu abangakagonywa ukuba baphume ngokushesha bayogonywa, kanti ngokunjalo futhi abantu esebegonyiwe nabo kumele baphume bayothola umjovo oweseka futhi ulekele umgomo egazini mahhala esikhungweni sokugoma esiseduze nab 2.
Isifo i-Monkeypox
IKhabhinethi lithulelwe umbiko wakamuva mayelana nokusabalala kwesifo i-Monkeypox ezweni kulandela ukuqinisekiswa kamuva nje kwesigameko sesibili sokutheleleka komuntu kulel Labo bantu abathelelekile bagonqile emakhaya futhi kulandelwa umkhondo wabo bonke abanye abantu abake basondelana nabo ukuze kuhlonzwe futhi kutholwe labo okungenzeka ukuthi nabo bathelelekil
UMnyango Wezempilo kanye NeSikhungo Sikazwelonke Sezifo Ezithathelwanayo basebenzisana neNhlangano Yezempilo Emhlabeni ukubheka nokuhlola ubungozi bokusabalala nokutheleleka kwabantu ngalesi sifo ezweni ngokuhambisana neMithethonqubo Yezempilo Yamazwe Ngamazw
Igciwane le-monkeypox alisabalali kalula futhi lidluliseka kuphela emuva kokusondelana kakhulu kwabantu njengokuqabulana, ukwangana noma ukuthintana namalunga omzimba onezilonda ze-monkeypo Abantu abangenazo izimpawu ze-monkeypox abalidluliseli igciwane kwabanye abant
IKhabhinethi liluleke abantu abanezimpawu ezinjengemfiva, kanye nezimpawu ezijwayelekile zomkhuhlane ezilandelwa wukuqubuka okunamabhamuza ukuba baphuthume esikhungweni sezempilo esiseduzane ukuze baxilongwe futhi bathole ukwelashwa kusenesikhathi
Isibhicongo esenzeke endaweni yokucima ukoma eMonti
Isibhicongo esesabekayo esenzeke endaweni yokucima ukoma Enyobeni eMonti eMpumalanga Kapa ngeSonto, mhla zingama-26 kuNhlangulana 2022 esidlule nemiphefumulo yamabhungu namatshitshi angama-21, sishiye izwe lethu lonkana likhungathekile futhi lisosizin Kunzima ngisho ukucabanga nokubona ngamehlo engqondo usizi nobuhlungu obesabekayo obubhekene nemindeni elahlekelwe yizingane zayo ngendlela ebuhlungu kangak
IKhabhinethi lizwakalise ukudabuka kwalo futhi ladlulisa namazwi enduduzo emindenini elahlekelwe yizingane zayo ezithandayo futhi lizwakalise amazwi okubonga kubo bonke labo abafake isandla ngokulekelela nokuhlinzeka ngosizo emindenini esemanzini kulesi sikhathi esinzima kangaka ebhekene nas
Kuyinto ekhathazayo ukuthi izingane ezisencane kangaka, ngisho nalezo ezineminyaka yobudala eyi-13 imbala, zivunyeliwe ukuba zingene kule ndawo yokucima ukoma futhi zavunyelwa nokuphuza utshwal Sinxusa imiphakathi ukuba idlale indima yayo ukugcina izingane zethu ziphephile ngaso sonke isikhath
Izingane ezineminyaka yobudala engaphansi kweyi-18 azivumelekile ukungena emathaveni, emashibhini, ezinkantini kanye nasemabhodlela-sitol Abathengisi botshwala abayotholakala bephula noma yimiphi kule mithetho bayobekwa amacala futhi kuhoxiswe nezimvume zabo zokuthengisa utshwal 4.
Imiphumela Yengqungquthela Yabaholi Beqembu Lamazwe Ayisikhombisa (i-G7)
UMongameli u-Cyril Ramaphosa ubebambe iqhaza eNgqungqutheleni Yabaholi Bamazwe e-G7 ebibanjelwe e-Bavaria, kwelaseJalimane ngoMsombuluko mhla zingama-27 kuNhlangulana 2022.
UMongameli
obambe iqhaza ezigcawini zokusebenza lapho kubhungwe khona ngezindaba eziphathelene nesimo sezulu, amandla kagesi, ezempilo, ukutholakala kokudla okwanele kanye nokulingana ngokobulili
ubemenywe ngumsingathi wengqungquthela uShansela Olaf Schol
I-G7 wumbimbi lwezepolitiki olubandakanya ohulumeni bamazwe ahlukahlukene olubandakanya i-Canada, France, Germany, Italy, Japan, United Kingdom kanye ne-United State
Izinqumo zeKhabhinethi1.
Uhlaka Lwemithethomgomo Yomkhakha Wezomthetho (uHlaka lwe-LSC)
IKhabhinethi likugunyazile ukushicilelwa koHlaka lwe-LSC ukuze umphakathi uphawule ngal Izinjongo zale mithethomgomo wukuletha uguquko emkhakheni wezomthetho ukuze kube nokumeleka ngendlela efanele kwabantu bonke bakulel Imithethomgomo izoqinisekisa futhi nokusungulwa kwenhlangano ezokhiqiza abahlinzeki bezinsizakalo zomthetho abaqeqeshwe kahle futhi abawenza ngobunyoninco umsebenzi wab
Umsebenzi wokwakhiwa koHlaka lwe-LSC bewenganyelwe nguMkhandlu Womsebenzi Wezomthetho, okuyinhlangano esemthethweni esungulwe ngokweSigaba sesi-4 soMthetho Womsebenzi Wezomthetho, wonyaka wezi-2014 (uMthetho wama-28 wonyaka wezi-2014) futhi ngokuholwa nokuqondiswa nguMthetho Wezokufukulwa Nokuhlonyiswa Kwabantu Abamnyama Kwezomnotho (i-B-BBEE), wonyaka wezi-2013 (uMthetho wama-46 wonyaka wezi-2013).
UMthetho we-B-BBEE wonyaka wezi-2013 uhlinzekela ukuthi uNgqongqoshe Wezohwebo, Izimboni Nokuncintisana akhiphe imithethomgomo yenkambiso enhle okumele ilandelwe ekufukulweni nokuhlonyiswa kwabantu abamnyama kwezomnotho emikhakheni ethile ehlosiw Amalungu omsebenzi wezomthetho njengamanje awanayo imithethomgomo eqondene nalo mkhakha ezowahola futhi iwaqondise ekubhekaneni ngqo nokungalingani okukhona emsebenzini wezomtheth
UHlaka lwe-LSC lwashicilelwa kuSomqulu Kahulumeni isikhathi esiyizinsuku ezingama-60 ukuze umphakathi ukwazi ukuphawula ngal 2.
Imibiko Yenqubekelaphambili Yokusebenza Ekhishwa Kabili Ngonyaka
IKhabhinethi liyigunyazile imibiko yenqubekelaphambili yokusebenza ekhishwa kabili ngonyaka yesikhathi esifaka phakathi uMfumfu 2021 kuya kuNdasa 2022.
Le mibiko iyingxenye yoHlaka Lwamaqhinga Esikhathi Esimaphakathi (i-MTSF) 2019-2024.
I-MTSF 2019-2024 iwuhlelo lokuqalisa umsebenzi kanye nokusebenza kohlaka lokuqapha okuhloswe ngalo ukufezekisa izinto ezibekwe eqhulwini nguhulumeni wehlandla lokuphatha lesithupha ngaphansi kweNhlosombono yowezi-2030 yoHlelo Lokuthuthukiswa Kwezw
Imibiko ibigxile ezintweni eziyisikhombisa ezibekwe eqhulwini nguhulumeni, okuyilezi (1) Uguquko kwezomnotho nokuvulwa kwamathuba omsebenzi; (2) Ezemfundo, amakhono kanye nezempilo; (3) Ukuqiniswa kwezibonelelo zikahulumeni nokubhekelelwa komphakathi kangcono ngokuthi kuhlinzekwe izidingongqangi ezithembakele ezitholakala ngendlela efanele ngaso sonke isikhathi futhi ezisezingeni elifanele; (4) Ukudidiyelwa ngendlela efanele kwezindawo okutholakala kuzona ingqalasizinda nezikhungo eziwusizo, izindawo zokuhlaliswa kwabantu kanye nohulumeni basekhaya; (5) Ubumbano lomphakathi kanye nemiphakathi ephephile; (6) Umbuso onekhono lokusebenza ngendlela efanele, olandela inkambiso elungileyo emsebenzini owenzayo futhi othuthukisayo; kanye (7) ne-Afrika nomhlaba ongcono, kanye nezinhlelo zokungenelela zikahulumeni wehlandla lokuphatha lesithupha ezihlobene nalokh
IKhabhinethi liyamukele ngezandla ezimhlophe imikhakha okwenzeke kuyona inqubekelaphambili emigomweni obekuhloswe ukufinyelela kuyona kulesi sikhathi sokubika esibuyekezway IKhabhinethi liyiphawulile futhi naleyo mikhakha edinga ukuthi kube nezinhlelo zokungenelela ukuze kulungiswe inkinga yokubambezeleka okwenzekile ngenxa yokukhahlamezeka okudalwe wubhubhane lwe-COVID-19.
ONgqongqoshe bazobamba izithangami nabezindaba kula maviki ezayo ukuze bakwazi ukwenaba kabanzi ngemibiko yabo ngokwehlukana kwabo futhi bachaze kabanzi nangalezo zindawo lapho kudingeka khona ukuba kuqiniswe isandla kusetshenzwe ngokuzikhandl
Umcimbi ozayo1.
INgqungquthela Yosozimboni Abamnyama Abathumela Impahla Nemikhiqizo Emazweni Angaphandle (i-BIEC)
I-BIEC yokuqala ngqa izobanjelwa e-Sandton International Convention Centre eGoli ngoLwesithathu mhla zingama-20 kuNtulikazi 2022.
