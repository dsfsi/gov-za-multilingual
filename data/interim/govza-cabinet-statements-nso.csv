title,date,origin_url,url,text
"Pego ya Kopano ya Kabinete ya Laboraro, 07 Phato 2024",08 Aug 2024,https://www.gov.za/news/cabinet-statements/statement-cabinet-meeting-7-august-2024-08-aug-2024,https://www.gov.za/nso/news/cabinet-statements/pego-ya-kopano-ya-kabinete-ya-laboraro-07-phato-2024-08-aug-2024,"Pego ya Kopano ya Kabinete ya Laboraro, 07 Phato 2024
Kopano ya Kabinete ya tlwaelo ya mathomo ya taolo ya bošupa e bile gona Union Buildings, Pretoria, matšatši a mabedi pele ga segopotšo sa Letšatši la Bosetšhaba la Basadi. Ge re keteka matswalo a bo 68 a Mogwanto wa Basadi le mengwaga ye 70 go tloga mola go amogelwago Tšhata ya Basadi, pego ya nepo ya Mokgatlo wa Basadi ba Afrika, yeo e hlalošago gabotse ditokelo le dikholego tša basadi ba Afrika Borwa.
Ngwaga wo, re keteka Kgwedi ya Basadi ge gape re keteka go thwalwa ga Moahlodi Mandisa Maya mo go thwalweng ga gagwe bjalo ka mosadi wa mathomo wa Moahlodimogolo wa Repabliki ya Afrika Borwa. O šomile gape nakong ya go feta ka botshepegi bjalo ka Mopresidente wa Kgorokgolo ya Tsheko ya Boipiletšo go tloga ka 2017 gomme e bile mosadi wa mathomo wa go ba maemong a.
Bohlokwa bja go thwalwa ga gagwe bo ka kwešišwa gabotse ka maemo a. Go ya ka Mokgatlo wa Lefase wa Baahlodi ba Basadi: “ka 1994, go be go na le baahlodi ba 165, bao 160 ya bona e bego e le banna ba bathobašweu, ba babaro e be e le banna ba bathobaso, gomme ba babedi e be e le basadi ba bathobašweu; go be go se na basadi ba bathobaso ka nako yeo. Ka Dibokwane 2023, go be go na le baahlodi ba 253, moo 113 ya bona e lego basadi, e arotšwe ka 32% ya basadi ba bathobaso le 13% ya basadi ba bathobašweu gomme ba dira palomoka ya kemedi ya basadi ya 45%. Go tlaleletša, baahlodi ba 140 ba banna bao ba šetšego ba na le 39% ya banna ba bathobaso le 17% ya banna ba bathobašweu.”A.    Ditaba tšeo di amago badudi
1.    Diolimpiki tša Paris tša 2024: Sehlopha sa Afrika Borwa1.1. Kabinete e lebogiša Sehlopha sa Afrika Borwa ka go emela naga ka boikgantšho mo Diolimpiking tša Paris le go phagamiša folaga ya naga ka ge naga e le go dinaga tše 30 tša godimo tša palomoka ya dimetale tšeo ba di amogetšego.1.2. Kabinete e lebogiša gape: 1.2.1. Setsebi sa go rutha, Tatjana Smith ka go thopa sefoka sa gauta mo go phadišano ya basadi ya Breaststroke ya 100m le selibere go phadišano ya Breaststroke ya 200m. 1.2.2. Blitzboks ka go thopa sefoka sa bronze mo go Rugby Sevens ya Banna1.2.3. Ramabelo wa dipaesekela Alan Hatherly ka go thopa sefoka sa bronze nakong ya phadišano ya mabelo a dipaesekela ya banna ya Cross-country Cycling Mountain Bike. 1.2.4. Akani Simbine yo a thopile sefoka se sefsa ge a phetha lebelo la bone la mafelelo go phadišano ya lebelo la banna la 100m. Afrika Borwa e balwa le dinaga tša banna ba go kitima go feta ka moka.1.3. Maafrika Borwa a kgopelwa go tšwela pele go thekga Sehlopha sa Afrika Borwa seo se tla bago se phadišana go Dipapadi tša Paralimpiki tšeo di tlo ralokwa ka la 28 Phato  go fihla ka la 8 Lewedi.
2.    Ekonomi 2.1.    Infrastraktšha ya ditimela 2.1.1.    Kabinete e amogela go tsebišwa ga ditimela tša go sepela ka mohlagase mo Diporong tša Toropokgolo ya Motsekapa ke Mokgatlo wa Ditimela tša Banamedi wa Afrika Borwa (PRASA), mokgatlo wa Kgoro ya Dinamelwa (DoT).2.1.2.    Tirelo e katološeditšwe go tloga go Nyanga go ya seteišeneng sa Mandalay. Ditimela di šomiša lenaneo maswao la sebjalebjale go tloga Langa go ya seporong sa Mutual, go kaonafatša tšhireletšego le go tshepagala ga tirelo ya setimela.2.1.3.    Dibopego tša theknolotši ya godimo ya sebjalebjale mo ditimeleng tše e akaretša mabathi a morethaoitiriša, le di-CCTV go letorokisi le lengwe le le lengwe ke a go kaonafatša tšhireletšo ya banamedi. 2.1.4.    Kabinete e reta gape go tsošološwa ga diporo tše dintši e lego karolo ya tše bohlokwa tša mmušo go aba tšhireletšo, go tshepagala le dinamelwa tša go se bitše tšhelete ye ntši tša bohle.
3.    Mafelo a Bohwa a Lefase a UNESCO 3.1.    Kabinete e amogetše kgatišo ya kgauswanyane ya mafelo a ditokelo tša batho le ntwa ya tokologo tša Afrika Borwa mo lenaneong le bohlokwa la Mafelo a Bohwa a Lefase a UNESCO.3.2.    Mafelo ao a bitšwago Ditokelo tša Batho, Tokologo le Poelano: Mafelo a Bohwa a Nelson Mandela, ga a thuše fela go babalela bohwa bja rena bja moswananoši, eupša a iša naga ya rena go tumo bjalo ka lefelo la go goketša kudu baeti la Mafelo a Bohwa a Lefase, ka gona a godiša boeti le ekonomi.3.3.    A akaretša Union Buildings, Constitution Hill, polase ya Liliesleaf, segopotšo sa Sharpeville, Walter Sisulu Square, 16 Phupu 1976: Mekgotha ya Orlando West, Yunibesithi ya Fort Hare le Ntlo ya ZK Mathews, Mqhekezweni, Waaihoek le Ohlange.3.4.    Komiti ya Bohwa ya Lefase ya UNESCO e gatišitše gape mafelo a mararo a Mengwaga ya Maswika a Gare go gopola tema ye e kgathilwego ke Afrika Borwa mo go kwešišo ya matšo bja maitshwaro a batho a sebjalebjale. Ona ke Diepkloof Rock Shelter ye e lego kgauswi le Elands Bay ka Kapa Bodikela, Pinnacle Point Site Complex ka Mossel Bay yeo le yona e lego ka Kapa Bodikela le Sibhudu Cave ka KwaDukuza, KwaZulu-Natal.
4.    Pego ya Dipalopalo tša Badudi tša Gare ga Ngwaga 4.1.    Kabinete e amogela Pego ya Dipalopalo tša Badudi tša Gare ga Ngwana (MYOE) tša 2024 tšeo di bontšhago gore Maafrika Borwa ba phela nako ye telele.4.2.    Nako ya go phela e oketšegile go ya go mengwaga ye 66,5 go tloga go 53,6 ka 2005 ka lebaka la ditsenogare tša mmušo tše dintši tšeo di akareditšego go abela batho kalafi ya diantiretroviral – leo e lego lenaneo le legolo go feta ka moka la go aba kalafi ya antiretroviral mo lefaseng, go hlabela le phokotšego mo go hlokofaleng ga masea go tloga go kakanyo ya mahu a masea a 57 go dipelego tše 1 000 ka 2002 go ya go 22,9 go dipelego tše 1 000 ka 2024.4.3.    Badudi ba Afrika Borwa bjale ba feta dimilione tše 63, kgolo ya phesente ya 1,33 go tloga ka Mosegamanye 2023 go fihla ka Mosegamanye 2024.4.4.    Dipalopalo tša kgolo tšeo di mpshafaditšwego di tla thuša mmušo go peakanyo ya wona le go aba methopo ge re tšwela pele go kaonafatša maphelo a Maafrika Borwa ka moka.
5.    Polokego le Tšhireletšo 5.1.    Ntwa kgahlanong le Bosenyi 5.1.1.    Kabinete e amogela ditatelano tšeo di tšwelago pele tša mekgatlo ya phethagatšo ya molao ka go golega basenyi ba bosenyi bjo bo rulagantšwego ke dihlophana tša digongwana bjalo ka karolo ye e tšwelago pele ya ntwa kgahlanong le bosenyi.5.1.2.    Operational Shanela ya Tirelo ya Maphodisa ya Afrika Borwa le yona e kgonthišitše gore go golegwa bagononelwa ba 766 237 ka melato ya go fapana, gomme 161 752 go ba e be e le bagonenelwa bao ba bego ba nyakelwa melato ye megolo, go akaretša polao, go hlasela dikoloi tša go sepetša tšhelete, bohodu bja go ihlama, go kata, go tšeela batho dikoloi gare ga tše dingwe.5.1.3.    Kabinete e amogela go tswalelwa ga kampa ya go hlahla mašole yeo e sego molaong ka White River, Mpumalanga go latela lesolo la mafapha a mantši a phethagatšo ya molao leo le dirilego gore badudi ba 95 ba Libia ba swarwe.5.1.4.    Kabinete e boeleditše boipiletšo go Maafrika Borwa ka moka go dirišana le mekgatlo ya phethagatšo ya molao go lwantšha bosenyi ntle le go itšeela molao matsogong.5.1.5.    Kabinete e tshwela ka mare ditiro tša baetapele ba bangwe ba setšhaba bao ba tšhošetšago barutwana le barutiši mo dikolong tša bona. Kgoro ya Thuto ya Motheo e tla tšwela pele go šoma le SAPS go kgonthiša gore dikolo di dula e le mafelo ao a bolokegilego go ka ithuta le go ruta.
5.2.    Boradia le Bomenetša 5.2.1.    Kabinete e thabetše kotlo le go romela kgolegong, ka Kgorotsheko ya Bosenyi bja Kgwebo ya go Ikgetha ya Durban, ya mohlankedi wa maloba wa Kgoro ya Merero ya Selegae le badudi ba dinaga tša ka ntle bao ba bonwego molato wa go dira boradia le bomenetša kgahlanong le lenaneo la bafaladi. Go bonwa molato le go romelwa kgolegong ka katlego go matlafatša maitapišo a mmušo a go aga mmušo wa maitshwaro, wa go šoma seprofešenale, le wa go ba le bokgoni le go tlhabollo setšhaba..
B.    Ditsebišo go Kabinete
1.1.    Tšhireletšo ya Meetse 1.1.1.    Kabinete e tsebišitšwe ka mananeo ao a tšwelago pele go kgonthiša tšhireletšo ya meetse mo nageng go lebeletšwe nyakego ye e oketšago ya meetse ka lebaka la go gola ga badudi le ekonomi, gomme le ka lebaka la gore 75% ya methopo ya meetse ya ka ntle ka Afrika Borwa e šetše e hweditšwe.1.1.2.    Gonabjale, go na le diprotšeke tša infrastraktšha ya methopo ya meetse ya setšhaba ye megolo ye 14 ye e bitšago go feta R100 bilione mo magatong a go fapana.1.1.3.    Kgoro ya Meetse le Kelelatšhila e hlomile Ofisi ya Tirišano ya Meetse mmogo le SALGA le DBSA maikemišetšo e le go thuša mebasepala go sepetša mananeo go fapantšha le go hlabolla methopo ya meetse ye mengwe go kgonthiša tšhireletšo ya meetse ya ka moso.1.1.4.    Kabinete e tsebišitšwe gape ka tšwelopele go kgonthiša kabo ya meetse go badudi ba Giyani le Hammanskraal le go šogana ga go dutla ga kelelatšhila mo Mmasepaleng wa Emfuleni.1.1.5.    Kabinete e tsebišitšwe gore meetse a thomile go elela go metse ye senyane (9) ka fase ga Mmasepalamogolo wa Giyani gomme metse ye mengwe ye 15 e tla amogela meetse mo mafelelong a Phato 2024.1.1.6.    Mmasepala wa Selete wa Mopani o hweditše thekgo ya ditšhelete ya go tsošološa le go oketša bokgoni bja Giyani Water Treatment Works.1.1.7.    Kgoro ka tirišano le Toropokgolo ya Tshwane mmogo le Magalies Water di phetha protšeke ya Magalies Water go fa badudi ba Hammanskraal mo Toropokgolong ya Tshwane mothopo wo mongwe gape wa meetse a go nwa ka Diphalane 2024, mola Toropokgolo ya Tshwane e tšwela pele go lokiša le go kaonafatša Rooiwal Wastewater Treatment Works.1.1.8.    Go lebeletšwe ditlhohlo tša kabo ya meetse mo nageng, DWS e tla fa ditsebišo ka morago ga dibeke tše dingwe le tše dingwe tše pedi ka tšwelopele ya go šogana le go se šireletšege ga meetse le magato ao ditšhaba di swanetše go a gata go kgonthiša tšhireletšo ya meetse nageng ya rena ya tlhaelelo ya meetse.
1.2.    Mohlagase 1.2.1.    Kabo yeo e sa kgaotšego ya mohlagase bjale ke kgato ya kgauswi ka lebaka la phethagatšo ya go tshepega ya Leano la Tirišo ya Mohlagase (EAP) yeo e tsebišitšwego ke Mopresidente Cyril Ramaphosa ka Mosegamanye 2022. Nepišo ya go se fetoge ya EAP go tlhokomelo ye e beakantšwego le mošomo wa go fihlelela tšhireletšo ya mohlagase ka go tliša bokgoni bja tšweletšo bjo bofsa bo kgathile tema ye kgolo go kabo ya go se kgaotše ya mohlagase gomme ga se gwa ba le kgaotšo ya mohlagase mo dikgweding tše mmalwa tša go feta. Se ke sekgontšhi se bohlokwa go kgolo ya ekonomi gape e na le khuetšo ye botse go boleng bja bophelo go dumelela badudi go tšwela pele ka mešongwana ya bona ya letšatši e sa lekolwe.1.2.2.    Eskom e kgonthišitše Tahlegelo ya Mohlagase ka Lebaka la go Robega ga metšhene (UCLF)) ya 8 321 MW mo mafelelong a Mosegamanye 2024, ya laetša nepo ya histori mo kaonafatšong ya mohlagase mo ditišing tša mohlagase.1.2.3.    Kabinete e lebogišitše Eskom ka go fihlelela nepo ye bohlokwa gomme e hlohleletša Maafrika Borwa go tšwela pele go phethagatša mokgwa wa go phela wa go šireletša kriti ya rena ya setšhaba. Ka go dira bjalo ka moka re kgatha tema ya rena ka go thuša go dira gore mabone a dule a tuka, seo se lego bohlokwa go kgwebo, intaseteri le ekonomi.
2.    Kgwebo 2.1 Foramo ya bo 21 ya AGOA 2.1.1.    Kabinete e thabišitšwe ke go kgatha tema ka katlego ga kemedi ya Afrika Borwa go Kgolo ya Foramo ya Africa Growth and Opportunity Act (AGOA) ya bo 21 ka Amerika bjalo ka kgonthišo ya dikamano tša kopanelo tše dibotse gare ga naga ya rena le ya Amerika.2.1.2.    Afrika Borwa e tšwela pele go lwela seemo sa yona sa go mpshafatšo tumelelo ya AGOA yeo e šaletšwego ke dikgwedi tše 14 gore e felelwe ke nako, gomme e thekga le boipiletšo ka Ditona tša Magoro a Kgwebo tša Mebušo a Afrika gore mmušo wa Amerika o fediše ditshekatsheko tša ngwaga le ngwaga tša go mpšhafatša tšhomišano ya tšona le dinaga tša AGOA.
2.2.    Ngongorego ya dienywa tša senamune ya SA – EU go WTO 2.2.1.    Kabinete e tsebišitšwe gape ka ngongorego ya semmušo yeo naga e rometšego go Mokgatlo wa Kgwebo wa Lefase kgahlanong le European Unions (EU) ka dinyakwa tša maphelo a dimela tšeo di sa hlokegego gape tša bothata malebana le melawana ya Leswao le Leso la Dienywa tša Senamune (CBS) le Dikhunkhwane tša Dimela tša Maaka (FMC) ka ga thomelontle ga ditšweletšwa tša dienywa tša senamune tša Afrika Borwa go EU.2.2.2.    Afrika Borwa ke moromedi wa bobedi wo mogolo lefaseng ka moka wa dienywa tša senamune gomme 33% ya thomelontle e diretšwe mmaraka wa EU. Intasteri ya Afrika Borwa e fa mošomo wa thwii go batho ba go feta 140, 000 mo dinagamagaeng tša Afrika Borwa ka gona e thekga batho ba go feta 1.5 milione.2.2.3.    Magato ao a hlomilwego ke EU, le ge e se dikiletšo, a dira gore go be le ditshenyagelo tše dikgolo go intasteri ya dienywa tša senamune ya Afrika Borwa, tšeo di balelwago go R2 bilione (US$110 million) ka ngwaga. EU e tšere sephetho sa go gapeletša magato a bothata kgahlanong le Afrika Borwa mola e sa a gapeletše go dinaga tše dingwe tšeo di nago le maemo a go swana go swana le Israele.
2.3.    Dikamano tša Boditšhabatšhaba 2.3.1.    Kabinete e amogela Maele a ICJ ao a amanago le Ditlamorago tša Molao tšeo di tšwelelago go Dipholisi le Ditirišo tša Israele ka go Thopa Dikarolo tša Palestina yeo e dumelago ka botlalo gore go Thopa Dikarolong tša Palestina ga go molaong ka fase ga molao wa ditšhabatšhaba.2.3.2.    Kahlolo e hlola maikarabelo a mangwe a tlaleletšo a molao go mebušo ka moka go fediša go kgatha tema ga Israele ditirong tšeo di sego molaong le go tšea magato go kgonthiša tlhompho ya molao wa ditšhabatšhaba.2.3.3.    Afrika Borwa e be ele gare ga mebušo ya maloko a UN a 49 ao a filego pego ka taba ya ICJ ka Dibokwane 2024.
2.4.    Dikhuduego ka Kenya le Nigeria 2.4.1.    Kabinete e tšweleditše go tshwenywa ke dikhuduego tšeo di tšwelago pele ka Kenya le Nigeria gomme e ipiletša go mahlakore ka moka go hwetša tharollo go mathata a badudi a bophelo bja dihlokwa tša go bitša, bjoo Afrika Borwa le yona e itemogelago bjona.
2.5.    Dikgetho tša kakaretšo tša United Kingdom 2.5.1.    Kabinete e lebogiša gape Tonakgolo Mohlomphegi Keir Starmer wa United Kingdom le Labour Party ka phenyo ya bona go dikgetho tša kakaretšo kgauswanyana. Afrika Borwa e itokišeditše go šoma le mmušo wa United Kingdom go oketša kgwebo le tirišano.2.5.2.    Mmušo o tla tšwela pele go lekola tšwelopele mo dinageng tše dingwe tšeo le tšona di swarago dikgetho ngwana wo.
2.6.    Go tsenela kgetho ga Afrika Borwa go mekgatlo ye e kopanego 2.6.1.    Kabinete e dumeletše go tsena ga Afrika Borwa go mekgatlo ye e kopanego:2.6.1.1.    Bonkgetheng bja Mohumagadi Swazi Bajabulile Tshabalala bja Bopresidente bja Panka ya Tlhabololo ya Afrika (AfDB) ya nako ya 2025-2030.2.6.1.2.    Bonkgetheng bja Mohumagadi Yvette van der Merwe go ba Mopresidente wa Mokgatlo wa Semela le Beine (OIV) mo dikgethong tšeo di tlogo swarwa ka France ka Diphalane 2024. Afrika Borwa e na le sebaka sa go kgethwa gape go Khansele ya Ditokelo tša Batho tša 2026-2028.2.6.1.3.    Afrika Borwa e nyaka go kgethwa gape ga nkgetheng wa yona, Profesa Frans Jacobus Viljoen go Komiti ya Maele ya Ditokelo tša Batho ya UN mo nakong ya 2025-2027, mo dikgethong tšeo di tlogo swarwa ka Diphalane 2024 ka New York, USA.2.6.1.4.    Afrika Borwa e nyaka gape maemo go Khomišene ya Maemo a Basadi (CSW) ya UN ka 2025 le Khomišene ya Tlhabollo ya Leago ka 2025. Dikgetho tša mekgatlo ye ka moka di tla swarwa ka Moranang 2025.2.6.1.5.    Afrika Borwa e tla tsenela dikgetho tša Khansele ya Tšhireletšo ya UN nako ya mengwaga ye mebedi go tloga ka 2031-2032, moo e tla swarelwago ka Borwa bja Afrika.
2.7.    Ditokišetšo tša Bopresidente bja Afrika Borwa bja G202.7.1.    Afrika Borwa e tla tšea maemo a Bopresidente bja G20 go tloga ka la 1 Manthole 20242.7.2.    Kabinete e amogetše tsebišo ka dipeakanyo tša Bopresidente bja G20 bja Afrika Borwa le go swarwa ga Samiti ya G20 ka 2025.2.7.3.    Komiti ya Ditona tša go Fapana e filwe maikarabelo a go beakanya tiragalo ye legatong la mmušo le Maafrika Borwa.2.7.4.    Afrika Borwa e tla tšwela pele go šomiša dibaka tša go eta pele le go swara diforamo tša boditšhabatšhaba go swana le G20 go nepiša šedi ya lefase go ditlhohlo tša tlhabollo tšeo di lebanego le Afrika le dinaga tša lefase tša Borwa.
C.    Ditiragalo tše di tlago 1    Kgwedi ya basadi 1.1    Naga e tla gopola Letšatši la Basadi la Bosetšhaba la 2024 ka la 9 Phato 2024 Lepatlelong la Dennis Nel, Pofadder ka Kapa Leboa ka fase ga morero: “Go keteka mengwaga ye 30 ya temokrasi go Tlhabollo ya Basadi”.1.2    Moketeko wa ngwaga wo wa Kgwedi ya Basadi o tla bontšha tšwelopele yeo e dirilwego go matlafatšo ya basadi go ekonomi ya leago go tloga mathomong a temokrasi le dikatlego tša dinepo tša Tšhata ya Basadi.1.3    Naga ya rena e hlompha basadi ba go feta 20 000 bao ba gwantetšego Union Buildings ka la 9 Phato 1956, ba ipelaetša kgahlanong le Melao ya Dipasa go basadi.1.4    Kabinete e laletša badudi go ba karolo ya ditiragalo tša kgwedi yeo e tla akaretšago phontšho ya kgwebo, dipoledišano tša tirišano le dibaka tša dipontšho tšeo di lego gona go basadi go makala a go fapana ao a huetšago go fokotša go se lekalekane ga bong.
2    Kopano ya Kakaretšo ya Mokgatlo wa Astronomi wa Lefase (IAU) ya bo 322.1    Afrika Borwa e swara kopano ya astronomi ye kgolo go feta ka moka ya lefase, Kopano ya Kakaretšo ya Mokgatlo wa Astronomi wa Lefase (IAU) ya bo 32, ka Motsekapa, 2.2    Kopano e tlo swarwa dibeke tše pedi go tloga ka la 6 Phato 2024 gomme ke khonferense ya mathomo ya setšhaba ya astronomi ya lefase e swarelwa kontinenteng ya Afrika.2.3    Go kgatha tema mo go dira mošomo wo bohlokwa go thuša Afrika Borwa go tloga go ekonomi yeo e theilwego go tsebo. Afrika Borwa mo mengwageng ya go feta e kgathile tema go hlabolleng astronomi le mešongwana ye e amanago le astronomi, e bontšha diprotšeke tša saense tše dikgolo go swana le SKA le MeerKAT.
3    Beke ya Tšhomišo ye Botse ya Ditšhelete ka Afrika Borwa 3.1    Beke ya Tšhomišo ye Botse ya Ditšhelete ka Afrika Borwa (MSWSA) e tla diragala go tloga ka la 26 Phato 2024 go fihla ka la 1 Lewedi e bontšha mananeo a thuto ya ditšhelete ao a nepišago badiriši ba go fapana. 3.2    MSWSA ke lenaneo la Komiti ya Thuto ya Ditšhelete ya Badiriši ba Setšhaba (NCFEC) go hohleletša, go matlafatša le go ruta Maafrika Borwa le go kgatha tema go badudi ba tsebo ya ditšhelete ye ntši. 3.3    Mešongwana nakong ya lesolo e tla akaretša ditlhahlo tša go se lefelwe, dikabo, mešongwana ya mabenkelekgoparara, diphontšho le diwepina.
C.    Melaetša 1.    Ditebogišo Kabinete e lebogiša le go lakaletša tše dibotse go:•    Mohumagadi Kholeka Gcaleka, mošireletši wa setšhaba wa Afrika Borwa ka ge a kgethilwe Mopresidente wa Selete wa Institute ya Balekodi ba Boditšhabatšhaba.•    Ngaka Mugwena Maluleke, Mongwaledipharephare wa South African Democratic Teachers’ Union (SADTU), ka ge a kgethilwe bjalo ka Mopresidente wa Education International mo Kopanong ya Lefase ya bo 10.•    Ngaka John Kani, modiragatši wa mahlwaadibona, ka go hlomphiwa ka Sefoka sa British Empire ke Mohlompehgi Kgošikgolo Charles III.
2.    Matshidiso Kabinete e iša matshidiso go bagwera le malapa a: •    Barutwana ba bahlano go tšwa Morneg Combines School bao ba hlokofetšego ge pese yeo ba bego ba sepela ka yona e thulana le setimela mo Tseleng ya R104 kgauswi le Motse wa Mafube, gare ga Wonderfontein le Arnot.•    Modiragatši wa mahlwaadibona Connie Chiume (72) yoo a bego a tsebega ka karolo ya gagwe ya moanegwathwadi go papadi ya gae ya Rhythm City. O be a ketekwa kudu ka ponagalo ya gagwe go filimi ya Marvel ya Black Panther.•    Mmušo le batho ba Repabliki ya Tokologo ya Federale ya Ethiopia go latela mororomelo wa lefase woo o fetilego ka maphelo a batho ba 250.•    Batho ba bane ba hlokofetše gare ga bene le setimela sa merwalo kgauswi le Postmasburg ka Kapa Leboa.•    Morena Robbie Venter (64), CEO ya maloba ya Altron yoo a šomilego go maemo a go fapana mo mešomong ya ICT go tloga ka 1997.•    Morena John Sidipa Mphosi (71), Modulasetulo wa Global Oil, mohlwaela wa dikanale tša petrole.
A meboya ya bona e robale ka khutšo."
"Pego ya Kopano ya Kabinete ya ka Laboraro, ka la Labone, Lewedi 2024",05 Sep 2024,https://www.gov.za/news/cabinet-statements/statement-cabinet-meeting-4-september-2024-05-sep-2024,https://www.gov.za/nso/news/cabinet-statements/pego-ya-kopano-ya-kabinete-ya-ka-laboraro-ka-la-labone-lewedi-2024-05-sep,"A.    Ditaba tšeo di amago badudi
1.    Dinyakwa tša Ekonomi
•    Mmušo o dula o sa šikinyege go nepo ya wona ya go: o    godiša ekonomi;o    go fokotša tlhokego ya mešomo; leo    go hlola tikologo ya peeletšo ye maatla.
1.1 Ditšwelopele tše bohlokwa ka ga dinyakwa tšeo di amanago le ekonomi:
1.1.1 Kgolo ya ditšweletšwa tšeo di dirilwego ka nageng (GDP)
•    Kabinete e lemogile koketšego ye nnyane go kgolo ya ekonomi ya Afrika Borwa ka 0,4% mo kotareng ya bobedi ya 2024, yeo e bontšhago kgato ye botse ya ka moo ekonomi ya rena e šomago ka gona,ka kakaretšo mo ngwageng.•    Kgolo e bonala kudu go ditšhelete, naga le intasteri ya ditirelo tša kgwebo, yeo e oketšegilego ka 1.3%, intasteri ye nngwe le ye nngwe e aba 0.3 ya ntlha ya phesente go kgolo ya GDP ka tsela yeo.•    Intasteri ya kgwebišano, go fepa le marobalo, intasteri ya tšweletšo le mohlagase, intasteri ya gase le meetse e abile 0.1 ya ntlha ya phesente go kgolo ya GDP, mola ditshenyagalo tša dilo tšeo di šomišwago ka gae di abile 0.9 ya ntlha ya phesente mola tšhomišo ya mafelelo e bile 0.2 ya ntlha ya phesente go kgolo ya GDP. Diintasteri tše, di lemogile koketšego go mešongwana ya ekonomi mo kotareng ya go feta.•    Ekonomi ya Afria Borwa e dula e le maatla gomme Kabinete e hlohleletša makala a setšhaba go aga go lebelo, le go tšwela pele.•    Ge makala ka moka a ka aga go lebelo le bjalo ka naga, re tla lemoga go hlolega ga mešomo ye mentši le go kaonafatša maemo a go phela a Maafrika Borwa ka moka.•    Kabinete e beile pele kgolo ya ekonomi ye e akaretšago le go hlola mešomo mo Pušong ya Bošupa gomme ka gona ditsenogare tšeo di šetšego di le gona di tla matlafatšwa go fihlelela nepo ye.
1.1.2 Peeletšo ya lekala la difatanaga ye kgolo
•    Boipiletšo bja peeletšo bja Afrika Borwa bo tšwela pele go goka dipeeletšo tša bjako tšeo di kgonthišago boikgafo bja mmušo bja go tšwetša pele kgolo ya ekonomi le go hlola mešomo. Kabinete e amogela thakgolo ya lefelo la go tšweletša dikarolo tša difatanaga la R1.1 bilione mo Dube Trade Port Special Economic Zone ka KwaZulu-Natal.•    Peeletšo ye kgolo ka Toyota Tsusho Africa (Pty) Ltd le Ogihara Thailand Corporation Ltd ke boikgafo go maemo a Afrika Borwa bjalo ka nepo ye bothata ya peeletšo ye bohlokwa thwii.•    Peeletšo e gatelela tšwelopele yeo e dirilwego ka fase ga tlhokomelo ya Mopresidente Cyril Ramaphosa, yoo a thekgilego tshepetšo ya peeletšo yeo e gokilego go feta R1.51 trilione go maikgafo a babeeletši go tloga ka 2018.
1.1.3 Kaonafalo ya dilo tšeo di romelwago ka ntle tša Afrika Borwa
•    Sehlophana sa mathomo sa diabokato tša Afrika Borwa di fihlile Japan mo mafelelong a Phato 2024, tša kaonafatša kudu lekala la abakato ya gae, le go bontšha khuetšo ye botse ya Leano le Legolo la Temo le Ditšweletšwa tša Temo, leo maikemišetšo a lona e lego go katološa phihlelelo go mmaraka wo mogolo wo moswa, go batšweletši ba Afrika Borwa.•    Babjadi ba abakato ka Afrika Borwa gonabjale ba na le sebaka se sebotse sa go holega kudu bjalo ka maitapišo a go oketša phihlelo ya mmaraka wa ditšweletšwa tša temo a tšwela pele. India, China le Japan di emela sebaka sa mmaraka wo o kopantšwego wa batho ba go feta 2.5 bilione.
1.1.4 Tšhireletšo ya Mohlagase
•    Kabinete e reta Eskom, boto ya yona, taolo le bašomi ba yona ka moka bao ba šomilego ka maatla go kgonthiša gore Afrika Borwa e ka se be le kgaotšo ya mohlagase mo selemong se ka ge baabi ba mohlagase ba tšwela pele le go oketša dieleketerone go keriti ka leano la tsošološo ya tšweletšo.•    Eskom e ikemišeditše go swara ditahlegelo tšeo di sa beakanywago mo ditišing tša mohlagase tša ka fase ga dimekawate tša 13 000 ka ge e šomela go kaonafatša go šoma gabotse ga tšweletšo ya yona ya mohlagase.•    Kabo ya mohlagase ya go tshepagala e bohlokwa go kgolo ya ekonomi, ya matlafatša boitshepo le go kaonafatša bophelo bja badudi ba rena,•    Mmušo o tšwela pele go phethagatša Leano la Phihlelelo ya Mohlagase, leo e dutšego e le, le bohlokwa go fokotša ditiragalo tša kgaotšo ya mohlagase ka tlhokomelo ye e beakantšwego ya lefelo la tšweletšo ya mohlagase le Eskom.•    Kaonafatšo ya lekala la mohlagase ke karolo ye bohlokwa ya maitapišo a rena go hlola bokamoso bja mohlagase bja go bolokega bja batho ba rena.
1.1.5. Kaonafatšo ya makala a mmušo (diSOE)
•    Go sepelelana le maikarabelo ao Moperesidente Ramaphosa a a dirilego pele ga Palamente, pele ga go lekola diSOE tša rena, maikarabelo a diSOE tša rena tšeo di beakantšwego di fetišeditšwe go diofisi tša go fapana tša ditona, ka morago ga ge moperesidente a saenne pego ya se, ya maleba.•    Kgato ye e sepelelana le maano a go hlola mmotlolo wa bengdišere bao ba kopantšwego moo Mmušo o nyakago go huetša bokaone mabokgoni a diSOE go godiša ekonomi, go kaonafatša kabo ya ditirelo, go tsenya diSOE ka kgwebo ye bohlokwa le dikarabelo tša peakanyo. •    Maikarabelo a khamphani ya mohlagase ya Eskom a fetišeditšwe go Ofisi ya Tona ya Enetši, Mohlagase le Transnete, Tirelo ya Difofane ya Afrika Borwa le Tirelo ya Go iša Merwalo ya Afrika Borwa go Ofisi ya Tona ya Dinamelwa.•    Khamphani ya moepo ya ditaemane ya mmušo ya Alexkor e tla laolwa ke Ofisi ya Tona ya Diminerale le Methopo ya Peteroleamo, khamphani ya thekenolotši ya lefaufau le sešole ya Daniel e tla wela ka go Ofisi ya Tona ya Tšhireletšo le Bomahloadibona ba Sešole mola South African Forestry Company SOC Limited, yeo e nago le maikarabelo a dithokgwa tša mmušo, e tla bega go Ofisi ya Tona ya Dithokgwa, Boreahlapi le Tikologo.
1.1.6 Thekgo ya ditšhelete ya tlhabollo
•    Thekgo ya ditšhelete ye e dumeletšwego ya R17,8 bilione go tšwa go Panka ya Tlhabollo ye Mpsha ya BRICS (NDB) ya diporotšeke tša infrastraktšha ya meetse le tlhwekišo e tla fokotša tšhalelonthago gomme wa kgonthiša maikarabelo a ditirelo tša motheo tša malapa a go hloka.•    NDB e tsenetše tumelelano le Transnet go kgonthišiša kadimo ya R5-bilione mmušong go kaonafatša lekala la ditimela.•    Kabinete e lebogile thekgo ya ditšhelete, yeo e tla potlakišago tlhabollo ya infrastraktšha mo nageng ya rena le go kgatha tema go kaonafatša maphelo a batho.
2. Maikarabelo a Go phela Gabotse
    •    Mmušo o leka go:  o    aga Afrika Borwa ye kaone go batho ka moka; le goo    kgonthiša tekatekano, phihlelelo le kakaretšo go ditirelo.
2.1 Ditšwelopele tše bohlokwa go maikarabelo a go phela gabotse ga leago
2.1.1 Tumelelano ya Maphelo ya Moperesidente
•    Tema ya tlhokomelo ya maphelo ya boleng, ya go se bitše tšhelete ye ntši e kgauswi le go wela ka go saenwa ga Tumelelano ya Maphelo ya Moperesidente ya bobedi. •    Tumelelano ya maphelo ke tlhako ya tirišano gare ga makala a bohlokwa a go swana le mmušo, kgwebo, mešomo, setšhaba sa selegae, ditsebi tša maphelo, mekgatlo, bašomiši ba ditirelo, dikhansele tša semolao, dirutegi le banyakišiši.•    E nyaka go matlafatša lenaneo la maphelo, le go hlokomela, le go lekola ditokišetšo tša go phethagatša Inšorense ya Maphelo a Setšhaba.•    Tumelelano ya maphelo e nyaka go hlohleletša tlhanollo ya methopo ya batho le go kaonafatša phihlelelo ya dihlare, meento le ditšweletšwa tša maphelo, ka mmogo le go kaonafatša infrastraktšha le kgonthišašo ya go kgatha tema ga lekala la poraebete.
3.    Ntwa Kgahlanong le Bosenyi le Bomenetša
•    Mmušo ga o kgotlelele le gatee bosenyi, boradia le bomenetša; gomme o tla rweša bao ba tshelago melao ya naga ya rena maikarabelo.
3.1.1 Go se šikinyege go Ntwa kgahlanong le bosenyi
•    Kabinete ga e šikinyege maanong a yona a go kgonthišiša gore Afrika Borwa ke naga yeo batho ka moka ba ka ikwago ba bolokegile; gomme go golegwa le go bonwa molato ga kgauswanyane ga bagonelelwa bao ba amegago go bosenyi bjo bošoro go bontšha boikgafo bja go lwantšha bosenyi.•    Koketšego ya bosenyi bja batho bao ba tsebanago mo dipalopalong tša kotara ya gonabjale ya kotara ya mathomo go tloga ka Moranang go fihla ka Phupu 2024 di bontšha gore tše dintši di sa swanetšwe ke go dira go kgonthiša gore badudi ba ikwa ba bolokegile.
•    Tirelo ya Maphodisa a Afrika Borwa (SAPS), a etilwe pele ke Tona ya Maphodisa, ba lwantšha ka mafolofolo bosenyi bjo. Ditshepedišo tša kgauswanyana di akaretša:
o    thulano le bagonelelwa ka Milnerton, Motsekapa, moo ba bangwe ba hlokofetšego, ba bangwe ba gobala. o    masolo a ka Kapa Bohlabela, go lebeletšwe kudu Mthatha le Nelson Mandela Bay.o    go golega mo go dirilwego ka Gauteng, Mpumalanga le Freistata  go mešongwana ya go tšeela batho tšhelete ka kgang. •    Mmušo o phethagatša mokgwa wa mmušo ka moka, go akaretša:o    go saenwa ga ditumelelano tša tirišano le mebušo ya profense le ya selegae. o    go thongwa ga maano a tirišo ka Motsekapa le Nelson Mandela Bay, ka leano la go tšweletša go ditoropokgolo ka moka. o    go boledišana le dikgoro tše dingwe go kaonafatša tirišano ya go lwantšhana le bosenyi. •    Pholisi ya Maphodisa a Setšhaba e beakantšwe go phethwa le go šomišwa mafelelong a Diphalane 2024 go šogana le ditaba tša go swana le ditiši tša maphodisa le infrastratšha, go lebeletšwe ditlwaedi le maemo.•    Kabinete e amogela go saenwa ga Tumelelano ya Tirišano ya go Lwantšha Bosenyi ka Kapa Bodikela, yeo e kaonafatšago tirišano le kgokagano gare ga bakgathatema ka moka go bolela ka polokego le tšhireletšo. Ka mananeo ao a laolwago ke ditšhaba, kopanyo ya methopo le tlhabollo ya mekgwa ya boitlhamelo, tumelelano e dumelela tirišano gare ga SAPS, porofense le ditšhaba go lwantšhana le bosenyi le go godiša polokego ya setšhaba.•    Go se fetoge ga maikgafo ao a dirilwego ke Moperesidente Ramaphosa nakong ya Polelo ya Pulo ya Palamente ka la 18 Mosegamanye 2024 go aga naga ye e bolokegilego, mekgatlo ya rena ya phethagatšo ya molao e tšwetše pele go lwa ntwa kgahlanong le bosenyi.•    Ba Ofisi ya Molaodimogolo wa Dinyakišišo tša Bosenyi bjo Bogolo (DPCI), yeo e bitšwago Hawks, ba swere bagonelelwa ba 673 nakong ya kotara ya mathomo ya 2024/25, moo ba 506 ba bonwe molato gomme ditaelo tša kgorotsheko tše 77 di filwe go tšea dithoto tšeo di amanago le mešongwana ya bosenyi. Maphodisa le wona a swere bagonelelwa ba 14 422 ka melato ya go fapafapana ka Operation Shanela go tloga kala 19 go fihla ka la 25 Phato 2024.•    Mošomo wa go hlasela wa dikgoro tše dintši ke maphodisa, mapodisa a ditoropokgolo, ditirelo tša tshokollo, Merero ya Selegae le mekgatlo ye mengwe ya phethagatšo ya molao go meago ye tshela yeo e thupilwego ka kgang ka Durban e dirile gore go utollwe R4 milione ya tšhelete ya bofore ya ditolara tša Amerika, go thopša ga diokobatši, dithunya tše e ka bago 117 le bjala, le go golelwa ga bafaladi bao ba sego molaong wa 150.•    Dikatlego tše di latela go hlasela ka katlego moo go dirilwego go šwalalanya sehlophana sa basenyi ba go dirišana le batho ba dinaga tše dingwe ka mo nageng go thoma mathomong a ngwaga. DPCI e utollotše dilaporotori tša sephiri tša go dira diokobatši tše 10 le go golegwa ga batho ba 34 ka go tšweletša, go rekiša le go swara dikobatši mo go sego molaong. •    Kabinete e ipiletša go Maafrika Borwa ka moka go tšwela pele go šoma    le mekgatlo ya phethagatšo ya melao ka go bega mešomo yeo e sego     molaong go maphodisa go     10111 go thuša gore basenyi batloge mebileng.•    Ntwa kgahlanong le bosenyi ke maikarabelo ao a abelanwago gomme mmušo o tla tšwela pele ka go thekga mananeo ka moka ao a hlohleletšago batho mo setšhabeng go šoma mmogo go dira Afrika Borwa ye kaone ya go bolokega.
3.1.2 Go rweša bao ba dirago bomenetša maikarabelo
•    Kabinete e amogela taelo ya go swara R6.5 milione kgahlanong le bao ba amegago go utsweng ga ditšhelete tša Khomišene ya Lotari ya Setšhaba. Dikgato tše di thekga phethagatšo ya Mokgwa wa Go lwantšha Bomenetša, woo o kopanyago mekgatlo ya phethagatšo ya molao mo go lwantšheng bomenetša.•    Kabinete e amogela gape kahlolo ka Kgorotsheko ya London go dumelela go buša modudi wa Brithani le rakontraka wa maloba wa Eskom, Mna Michael Lomas, ka Afrika Borwa go lebana le dithatafotšo tša Bomenetša. Morena Lomasa o tla bušwa go tlo lebana le dithatafatšo tša bomenetša tša 41 tše di tseneletšego tšeo di amanago le go agwa ga Setiši sa Mohlagase sa Kusile. Taelo ye ke boitshepo go lenaneo la rena la bosenyi, leo le kgonthišišago boikgafo bja rena go obamela maikarabelo a ditokelo tša batho tša boditšhabatšhaba.•    Mo kahlolong ya gagwe Moahlodi Charles Bourne o boletše gore lenaneo la dikgolego la Afrika Borwa le na le ditshepedišo tša maleba gomme le ka fihlelela dinyakwa tša Morena Lomas.•    Go saenwa ga pego ke Mopereseidente Ramaphosa a dumelela Lekala la Dinyakišišo la Go ikgetha (SIU), go nyakišiša dithatofatšo tša bomenetša le taolompe ka Eskom go matlafatša maitapišo a go rweša maikarabelo go bao ba amegago mešongwaneng ya bomenetša go lekala la Mmušo.•    Pego e akaretša dithatafatšo tša maitshwaro ao a sego molaong gape a go se amogelege ao a diragetšego gare ga 1 Hlakola 2006 le 30 Phato 2024, gomme dikonteraka tše senyane di tla nyakišišwa. Moperesidente o mpshafaditše pego, a dumelela SIU go nyakišiša go ya pele dikarolo tša dithatafatšo tša bomenetša go Kgoro ya Tlhabollo ya Dinagamagae le Tsošološo ya Naga.•    Kabinete e reta kahlolo ya mengwaga ye 15 ya Hlogo ya Boentšenere mo Mokgatlong wa Ditimela tša Banamedi wa Afrika Borwa, Morema Daniel Mthimkhulu, le Kgorotsheko ya Bosenyo bja Kgwebo ya Palm Ridge. Kahlolo ye ke phenyo ye kgolo go ntwa kgahlanong le bomenetša le boradia ka gare ga diinstitušene tša naga. E bontšha gape maikgafo a mmušo a go tumula ditiro tša go se tshepagale le go kgonthiša gore batho ba rwešwa maikarabelo go magato ka moka.
3.1.3 Ntwa kgahlanong le go lefiša batho ka kgang
    Kabinete ga e kgotlelele le gatee mokgwa wa go lefiša batho ka          kgang
•    Afrika Borwa e ithuta go mekgwa ya go šoma gabotse ya lefase go tšweletša mekgwa ya go šogana le ditiragalo tša go lefiša batho ka kgang.•    Mokgwa wa go akaretša setšhaba ka moka le maitapišo a go swana le go tšwa go mmušo, mekgatlo ya phethagatšo ya molao, dikgwebo le ditšhaba di a nyakega go hlola tirišano ya go lwantšha bosenyi.•    Go lefiša batho ka kgang go gobatša batho; go nyefola ekonomi ya rena ka moka. Ka go lwantšha bosenyi bjo, re šireletša mešomo, re hlohleletša peeletšo le go godiša kgolo ya ekonomi.•    Re matlafatša ditšhaba tša rena go ema kgahlanong le go lefiša batho ka kgang. Ka thuto dinetweke tša thekgo, le mananeo a go bega a sephiri, re dira gore go bolokege go batho, ka go ganana le basenyi.•    SAPS e filwe didirišwa tša gonabjale le dithekiniki tša go lwantšha bosenyi bja go lefiša batho ka kgang, go akaretša ditirelo tša mahlale tša sebjalebjale le mašole a go ikgetha, go dula ba etile pele mathaithai a basenyi.•    Ditiragalo tša go lefiša batho ka kgang gantši di direga moo go se nago mešomo. Mmušo o šogana le seo se hlolago go beeletša  thuto, go hlola mešomo, le tlhabollo ya setšhaba gotee le maitapišo a rena a phethagatšo ya molao.•    Mmušo o šoma kgauswi le badirišani ba boditšhabatšhaba go abelana bohlale, go latišiša dinetweke tša basenyi le go swara basenyi.•    Maitapišo arena a nepiša go šireletša batho bao ba lego kotsing le dikgwebo tšeo gantši e lego tšona di nepilwego kudu ke bao ba lefišago batho ka kgang. Ga go na motho yo a swanetšego go phela ka letšhogo mo tikologong ya bona.•    Mmušo o ikgafile maitapišo a nako ye telele, ya go swarelela go tumula ka medu bosenyi le go hlola polokego le tšhireletšo ya go ya go ile go Maafrika Borwa ka moka.
3.1.4  Dikleimi tša molao tša kalafo tša bofora
•    Kabinete e tšhošitšwe ke ba bangwe ba boramolao le baathebokate ba go se tshepagale ba megabaru ka go leka go utswa dibilione tša diranta go tšwa go Mmušo ka boradia le dikeleimi tša molao tša kalafo tša bofora tšeo di sego maleba.•    Diphošo tše di utollotšwe ke nyakišišo ya go tsenelela le SIU ka dithatofato tša boradia tša dikeleimi tša molao tša kalafo tša bofora kgahlanong le Mmušo go tloga ka 2017.•    Dinyakišišo tšeo di tšwelago pele di utollotšwe gore ditsebi tše dingwe tša molao ka dinako tše dingwe ka thušo ya ditsebi tša maphelo bao ba šomelago Mmušo, ba dutše ba nepile Kgoro ya Maphelo, gomme ditiragalo tšeo di phethilwego ke SIU di dirile gore bonnyane go bolokwe R3 bilione ya Kgoro ya Maphelo.
3. Maikarabelo a Mmušo
•    Mmušo wa Mohlakanelwa wa Bosetšha (GNU) o nepile go kaonafatša maatla a mmušo a go aba dinepo tša mmušo tša motheo.•    Badirišani ba GBU ba ikgafile go swaragana le maitapišo a bona a tirišano go kaonafatša maphelo a Maafrika Borwa ka moka.•    Re na le tharollo ya go bonagala ya go godiša mokgwa wa karabelo go dikarolo ka moka tša mmušo – legato la bosetšhaba, diporofense le selegae.
3.1 Ditšwelopele tše bohlokwa go maikarabelo a mmušo
3.1.1Go kaonafatša taolo ya methopo ya meetse  
•    Maitapišo a go kaonafatša taolo ya methopo ya meetse ye e lego gona go kgonthišiša tšhireletšo mo nakong ye e tlago e matlafaditšwe ke tumelelo ka Moperesidente Ramaphosa ya Molawana a Mokgatlo wa Infrastraktšha ya Methopo ya Meetse a Bosetšhaba sa Afrika Borwa SOC Ltd, woo o thomago mokgatlo wo moswa woo o tla bago le maikarabelo a go godiša le go laola infrastraktšha ya meetse a bosetšhaba.•    Kabinete e amogela molao wo moswa bjalo ka ge o bontšha kgato ye bohlokwa mo tshepedišong ya go tsošološa go oketša peeletšo go tlhokomelo le kago ya infrastraktšha ya meetse le kaonafatšo ya boleng bja meetse.
3.1.2 Dipoelo tša tlhakišo ya mebušo ya selegae
•    Kabinete e lemogile Dipoelo tša Tlhakišo ya Mebasepala ka Mohlakišipharephare wa Afrika Borwa (AGSA) ka 2022.23 tšeo di bontšhago kaonafalo ya go nanya go taolo ya ditšhelete go mebasepala ye mengwe.•    Le ge go le bjalo, go sa na le mošomo wo montši woo o swanetšwego ke go dirwa go kaonafatša go obamela go phatlalala le mebasepala ka moka yeo e tšwelago pele go amogela dipoelo tša tlhakišo ya go se kgahliše.•    Pego ya AGSA e bontšha gore ke fela 34 ya 257 yeo mebasepalamegolo, mebasepala ya dilete le mebasepala ya selegae yeo e amogetšego dipoelo tša tlhakišo ye botse.•    Ge go lebeletšwe tše dibotse, nomoro ya ditlhakišo tseo e sego tše dibotse e fokotšegile mola mebasepala ye 45 e kaonafaditše dipoelo tša yona go tloga ka 2020/21 gomme yeo e tlišitšego ditatamente tša yona tša ditšhelete ka pela e kaonafetše go tšwa go tloga go 81% ka 2020/21 go ya go 94% ka 2022/23.•    Kabinete e hlohleletša gore Kgoro ya Taolo ya Tirišano le Merero ya Setšo, gammogo le AGSA, di tšwela pele go thekga le go phethagatša mananeo ao a ikemišeditšego go kopanya dikaonafatšo tšeo di rekotilwego go mebasepala ye mengwe.•    Kgoro e beile gape pele go thuša mebasepala ye e sa šomego gabotse kudu ka nageng ka go kaonafatša bokgoni bja bašomi ka ditlhahlo le phetišetšo ya mabokgoni, gammogo le go phethagatša melawana ya maemo a fase a balaodi ba mebasepala le bahlenkedibagolo.
B.    Ditsebišo go Kabinete
(i)    Letšatši la Segopotšo sa Maphodisa la Setšhaba(a)    Kabinete e amogetše tsebišo ka ga Letšatši la Segopotšo sa Maphodisa la Setšhaba, leo le bego le swerwe ka Lamorena, 1 Lewedi 2024.(b)    Letšatši la Segopotšo le ikemišeditše go hlompha basadi le banna ba diaparo tše ditalalerata bao ba hlokofaletšego mošomong, le gape go tšea dikgato tša maleba go thekga malapa a bona kudu, le bana ba bona bao ba sa tsenago sekolo.(c)    Mmušo o ganana le go hlokofala ga bahlankedi ba maphodisa ba 39 bao ba hlokofetšego ba le mošomong gomme ba tla lebana le mang le mang yo a amegago go bolaweng ga maphodisa ao a bego ale mošomong.(d)    Mmušo o beile pele twantšho kgahlanong le ditiro ka moka tša bosenyi gomme o tla matlafatša melao yeo e tla kgontšhago mmušo go kaonafatša maitapišo a bona a go lwantšha bosenyi.
(ii)    Tšwelopele ya Afrika Borwa ka go šogana le go swara le go sepetša tšhelete ye ntši yeo go sa tsebegego gore e tšwa kae bjale ka ge e lekotšwe ke Sehlophatšhomo sa Twantšho ya Ditšhelete (FATF)
(a)    Kabinete e amogela pego ya tšwelopele ya bone ka Komiti ya Dikgoro ka Bontši go Twantšho ya Go swara le go Sepetša Tšhelete ye Ntši yeo go sa Tsebegego gore e Tšwa kae le go Thibela Botšhošetši bja Ditšhelete (IDC-AML/CFT) ka ge Afrika Borwa e beilwe lenaneo la dinaga tše di beilwego leihlo ka Dibokwane 2023.  E tšweletša sephetho sa Kabinete sa 27 Lewedi 2023 sa gore IDC-AML/CFT yeo e begago tšwelopele e boletšwe makga a mararo mo ngwageng.(b)    Go bile le tšwelopele ye kgolo ka Afrika Borwa go šogana le diphošo tša go obamela le dinyakwa tša sethekiniki, go obametšwe tše 20, tše 15 di etšwe šedi ka botlalo.(c)    Gore Afrika Borwa e tšwe go felelela, go beiwa leihlo go na le dikgato tše 22 tšeo di utollotšwego bjalo ka diphošo le dikatlego, moo tše seswai tša dilo tše di lokišitšwe ka botlalo, gomme go tla šoganwa le tše 14 ka Dibokwane 2025.(d)    Kabinete e lemoga go raragana ga mohuta wa ditaba tšeo di swanetšwego ke go lebelelwa, eupša e dula e ikgafile go kgonthiša maitapišo ao a oketšwago go šogana le ditaba tšeo di šetšego, e lemoga gape gore maitapišo a Afrika Borwa a tšweletša dipoelo tše dibotse go bapetša le dinaga tše dingwe tšeo di hlabologilego go swana le Amerika, yeo e sa etilego pele Afrika Borwa.
(iii)    Leanolekgolo la Dikanabisi
(a)    Kabinete e amogela tsebišo ya tšwelopele ka tlhabollo ya Leanokgolo la Dikanabisi, leo maikemišetšo a lona e lego go fa tlhako, tlhamo kgolo le tlhabollo ya intaseteri ya dikanabisi le hempo ka Afrika Borwa go kgatha tema go kgolo ya ekonomi, le go fediša bohloki le hlolo ya mošomo.(b)    Leanakgolo le na le dipilara tše senyane, e lego, Ditirelo tša Taolo tša Go šoma gabotse; Lenaneo la Kabo ya Peu ya Go swarelela; Tlhabollo ya Thekinolotši le Dinyakišišo; Lenaneo la Thekgo ya Motšweletši; Tlhabollo ya Mmarala; Tlhabollo ya Moabi le Kgwebo; Tlhabollo ya Setšweletšwa le Tšweletšo; Thuto le Tlhahlo; Kgokagano le Temogo.
(c)    Se se latelago ka kakaretšo ye kopana ya tšwelopele go fihla lehono:i.    Go latela go begwa ga hempo bjalo ka sebjalo sa temo, palomoka ya 1 110 ya diphemiti e filwe go dumelela go bjalwa ga hempo. ii.    Moperesidente Ramaphosa o dumeletše Molawana wa Dikanabisi Mabakeng a Motho ka Mopitlo 2024. iii.    Kgoro ya Toka le Tlhabollo ya Molaotheo e thomile tshepetšo ya go ngwala lebakana la melawana ya thekgo ya Dikanibisi Mabakeng a Poraebete. iv.    Kgoro ya Maphelo, ka Bolaodi bja Taolo ya Ditšweletšwa tša Maphelo tša Afrika Borwa, e phethile dipoledišano le diphetogo go Mananeo a Molao wa Dihlare le Dilo tšeo di Amanago le Tšona, wa 1965 (Molao wa 101 wa 1965).v.    Kgoro ya Kgwebo, Intaseteri le Phadišano (dtic) e phethile tshekatsheko ya maemo le mešongwana ka moka ya lekala la Hempo le Dikanabisi ka Afrika Borwa, dtic e tla thoma ka dipoledišano kgauswinyana tša Pholisi ya Kgwebo ya Dikanabisi.vi.    Khansela ya Dinyakišišo tša Temo (ARC) e dirile mehuta ye mebedi ya hempo le thekgo ya Kgoro ya Temo, Tsošološo ya Naga le Tlhabollo ya Dinagamagae (DALRRD), gonabjale e mo sehleng sa bobedi sa pedifatšo ya peu go e dira gore e be gona mo sehleng sa go bjala sa 2025.vii.    Ka Mopitlo 2024, Tona ya Temo, Tsošološo ya Naga le Tlhabollo ya Dinagamagae e dumeletše Sekema sa Setifikeiti sa Hempo go laola mehuta ya seriti le tekatekano ya materiale wa phatlalatšo ya hempe go thekga lenaneo la peu ya go swarelela la hempo.viii.    DALRRD e dumeletše nyakišišo ya boleng bja R124 milione le ARC yeo e nepišago go godiša dikanabisi gore di šomišetšwe mabakeng a kalafo, ge goba le ditšhomišo tše dingwe, go latela bolwetši bja dimela tša dikanabisi, kgoboketšo ya leabela la setšo, tlhabollo ya lenaneo la Dikanabisi tša peu.ix.    Ka Gauteng, tirišano le Khansele ya Dinyakišiši tša Saense le Intaseteri, dikgwebo tše 10 tše dinnyane, magareng le dikgwebopotlana di be di thekgwa go tlhabollo ya setšweletšwa. DALRRD e tšwela pele go bolela le diporofense go maikgafo go fihla mo.x.    Go kaonafatša bokgoni bja kgoro go lekola go bjalwa ga hempo ke beng diphemiti, ARC e dirile lenaneo la tlhahlo la ditirelo tša go hlahloba.
(iv)    Kgwedi ya Tirelo ya Setšhaba ye e Kopantšwego
(a)    Kabinete e amogetše tsebišo ka leano la go lemoga Kgwedi ya Tirelo ya Setšhaba ye e Kopantšwego ngwageng wo. (b)    Kgwedi ya Tirelo ya Setšhaba ye e Kopantšwego ngwageng wo e ketekwa ka fase ga morero: “Mmušo wo o šomago”. (c)    Kgwedi ya Tirelo ya Setšhaba e šoma bjalo ka kgopotšo ya seo e rago sona go šomela setšhaba le go lebelela khuetšo yeo mmušo o nago le yona, kudu ditabeng tša kabo ya ditirelo. (d)    Ngwaga wo, Afrika Borwa e keteka mengwaga ye 30 ya Temokrasi le matswalo a bo 27 Batho Pele White Paper bjalo ka tlhako ya phetogo ya kabo ya tirelo ya setšhaba ka Afrika Borwa.(e)    Lenaneo le le kopantšwego la mmušo ka bophara le akaretša Kgwedi ya Tirelo ya Setšhaba; Kgwedi ya Bohwa; Kgwedi ya Boeti le Kgwedi ya Arbor.
C.    Bao ba thwetšwego MešomongBatho ka moka bao ba thwetšwego mešomong mangwalo a bona a dithuto a tla tiišetšwa le go netefatšwa ka maleba.
(a)    Mohumagadi. Yolanda Batandwa Damoyi bjalo ka Molaodiphethiši wa Boto ya Tirišano ya Kgwebo ya Setšhaba. (b)     Mohumagadi. Thulisile Glory Manzini bjalo ka Molaodimogolophethiši wa Kgoro ya Tlhabollo ya Dikgwebopotlana.
(c)    Go thwalwa ga maloko a Boto a Taolo ya Dimetale tše Bohlokwa le Ditaemane ya Afrika Borwa
(i)    Morena Abiel Mngomezulu (Modulasetulo);(ii)    Ngaka Natalie Skeepers     – Leloko leo e sego la taolo;(iii)    Mohumagadi Fungai Mushohwe – Leloko leo e sego la taolo;(iv)    Mohumagadi. Faith Tumelo Mokwena – Leloko leo e sego la taolo;(v)    Ngaka Tshepo David Khoza –     Leloko leo e sego la taolo;(vi)    Mohumagadi Leanda-Marsha Mtshali – Leloko leo e sego la taolo;(vii)    Morena Norman Baloyi – Leloko leo e sego la taolo;(viii)    Morena Mawethu Cawe – Leloko leo e sego la taolo;(ix)    Moathebokata Madikeledi Moloto – (Moemedi wa lelokolegolo la DMRE);(x)    Mohumagadi Rebone Nkambule – (Moemedi wa leloko le lengwe la DMRE);(xi)    Morena Rangers Molapo – (Moemedi wa lelokolego la NUM);(xii)    Morena Dingindawo Sibeko – (Moemedi yo mongwe wa NUM);(xiii)    Moathebokate Leon Johannes Pretorius –    Lelokolegolo la UASA;(xiv)    Mohumagadi Nongcebo Ngcobo – Lelokolegolo la SARB;(xv)    Mohumagadi Kamolegelo Manamela – Leloko le lengwe la SARB;(xvi)    Mohumagadi Nosiphiwo Mzamo – (Wa se hloke go kgethwa); le(xvii)    Morena Cecil Khoza – (Wa go se hloke go kgethwa).
(c)    Go thwalwa ga maloko go Boto ya Kgwebo ya Ditaemane ya Mmušo(i)    Morena Abbey Chikane (Modulasetulo);(ii)    Morena Ernest Blom – Leloko leo e sego la taolo;(v)    Mohumagadi Komathie Kisten Govender – Leloko leo e sego la taolo;(vi)    Moathebokata Mpati Lebakeng – Leloko leo e sego la taolo;(vii)    Ngaka Olga Masekoa – Moemedi wa kgoro; (viii)    Morena Hellen Diatile (Moemedi wa lelokolego la NUM);(ix)    Morena Thapelo Malekutu (Moemedi yo mongwe wa NUM);(x)    Mohumagadi Adele Rossouw – Moemedi wa lelokolegolo la Solidarity’;(xi)    Morena Johan Du Toit Böning – Moemedi yo mongwe wa Solidarity;(xii)    Morena Jacques Hugo – Moemedi wa UASA;(xiii)    Mohumagadi Danile Nyakale – Moemedi wa lelokolego la IDC;(xiv)    Morena Lefu Dlamini – Moemedi yo mongwe wa IDC;(xv)    Mohumagadi Nosiphiwo Mzamo – Leloko leo e sego la taolo (Wa go se hloke go kgethwa); le(xvi)    Morena Cecil Khosa –    Leloko leo e sego la taolo (Wa go se hloke go kgethwa).
D. Ditiragalo tše di tlago
a)    Kgwedi ya Bohwa
•    Ka Lewedi, Afrika Borwa e tla be e keteka Kgwedi ya Bohwa ka fase ga morero: “Go keteka maphelo a bagale le bagaleadi ba rena bao ba gafilego maphelo a bona gore re lokologe”.•    Nakong ya kgwedi ye, mmušo o tla thakgola Porotšeke ya Go buša Mašaledi ka maikemišetšo a go buša mašaledi a balwelatokologo bao ba hlokofetšego bothopša go thuša go a tliša kgauswi le malapa a bona, le go fodiša le go aga naga ya rena. •    Lenaneo le dira karolo ya Pholisi ya Setšhaba ya Go bušetša gae Mašaledi le Dilo tša Bohwa. Bao e bilego batšwasehlabelo ka lebaka la tokologo ya rena ba butše tsela ya temokerasi ya molaotheo warena, yeo e hweditšwego ka maitshwaro a seriti sa motho le ditokelo tša go swana, go batho ka moka.•    Mmušo o ipiletša go Maafrika Borwa go šomiša Kgwedi ya Bohwa go godiša kopano ya leago, kago ya naga le boitsebo bja naga bjo bo abelanago gammogo le tlhompho go bao ba ntšhitšego sehlabelo gore rena re hwetše tokologo.
b)    Kopano ya Kakaretšo ya Ditšhabakopano ya bo 79 (UNGA)
•    Moperesidente Ramaphosa o tla eta pele kemedi ya Maafrika Borwa go Ngangišano ya Kakaretšo ya Kopano ya bo 79 ya UNGA ka New York go tloga ka la 24 go fihla ka la 24 Lewedi 2024.•    Kopano ya ngwaga wo e swarwa ka fase ga morero:“Kopano ka go fapafapana, go godiša khutšo, kgodišo ya go swarelela le seriti sa motho go batho ka moka go gongwe le go gongwe”. •    Moperesidente Ramaphosa o tla bolela Kopanong ya Kakaretšo ka la 24 Lewedi 2024 a efa tekolo ya khutšo ya gonabjale ya lefase le kontinente, tšhireletšo le ditlhohlo tša tšwelopele.•    Pele ga UNGA 79, Mongwaledikakaretšo wa UN o tla sepetša Samiti ya Bokamoso ka la 20 le 21 Lewedi 2024 mo Dikantorokgolong tša UN, Samiti e kopanya baetapele ba lefase go hlola tumelelano ye mpsha ya lefase ka gore re ka ba bjang, tša gonabjale tše dikaone mola re šireletša bokamoso.
c)    Pontšho le Pontšho ya Lefaufau ya Sekgoba le Tšhireletšo tša Afrika (AAD) ya 2024
•    Moperesidente Ramaphosa o tla bula pontšho ya ADD, yeo e tla diragalago ka la 18 go fihla ka la 22 Lewedi 2024 mo Mašoleng a Lefaufau ka Waterkloof ka Gauteng ka fase ga morero:“Go utolla Ditsela tše Diswa, Go abelana Ditharollo, Go bontšha Boithomelo le Bokgoni”.•    AAD ke pontšho e le tee ya Tšhireletšo yeo e swarwago ka kontinenteng ya Afrika ke Afrika Borwa gomme e lekanyetšwa go tše tshela go tšhupamabaka a Tšhireletšo ya godimo lefaseng ka dinepo tša:    Go bontšha Tšhireletšo le thekenolotši ya sekgoba sa lefaufaung tšeo di dirilwego go tšweletša ka Afrika Borwa le lefaseng ka moka.    Go godiša le go sepediša kišontle ya go swarelela go Tšhireletšo le intaseteri ya difofane tša mašole.     go godiša le go matlafatša maemo a Afrika Borwa bjalo ka mosepediši yo mogolo wa boithomelo le tšweletšo.     go sepediša tirišano ya dinetweke tša kgwebo go ya go kgwebo le mmušo go ya go mmušo.     go godiša Afrika Borwa bjalo ka lefelo la kgetho ya boeti le kgwebo.     go kgatha tema go hloleng mešomo.    go hlola sefala sa thuto go godiša tšhireletšo le mešomo ya difofane tša mašole le boithomelo bja baswa.d)    Thonamente ya ba Mengwaga ya ka fase ga 18 ya FIBA ya AfroBasket
•    Afrika Borwa gonabjale e swere Phadišano ya Afrika ya Baseketepolo ya U18 ya setšhaba ya bo 12 ka Pretoria go tloga ka la 1 go fihla ka la di 14 Lewedi. Thonamente ke ya banna ba 12 le basadi ba 12 ba dihlopha tša baseketepolo ba setšhaba gomme e arotšwe ka dihlopha tše tharo, moo se sengwe le sengwe se arotšwego ka dihlopha tše nne.e)    Go saenwa ga Phethagatšo ya Tshepedišo gare ga dikgoro tša Thuto ya Motheo le Dipapadi, Bokgabo le Setšo.
•    Ka la 04 Lewedi 2024, Tona ya Thuto ya Motheo le Dipapadi, Bokgabo le Setšo ba saenne Tshepedišo ya Phethagatšo ya go godiša moya wa dipapadi, gape le go thekga bohlokwa bja mešongwana ya lenaneothuto mo dikolong tša rena go thuša go godiša bokamoka bja barutwana le go ba thuša go godiša mabokgoni a go tsenelela le mabokgoni a go tšwelela le go ba badudi ba mafolofolo ka nageng.
•    Tshepedišo e kopanya mohlwaela wa mananeo a tirišano a go swana le batseta ba Dipapadi; Kampa ya Basea ya Setšhaba; Dipapadi tša Setšo; dihlopha tša go bala; Lenaneo la Thuto ya Bohwa; Papadi ya Mopeleto; Lenaneo la Bagwera ba Baswa; Thutatšhidullammele; Lenaneo la Bokgobapuku bja Setšhaba; Diphadišano tša Mmino wa Dikolo tša Afrika Borwa; Beke ya Temogo ya Diakhaebe tša Setšhaba, gare ga tše dingwe.
E. Melaetša
1. Ditebogišo
Kabinete e lebogiša le go lakaletša tše dibotse go:
•    Banyakišiši ba Afrika Borwa bao ba kgathilego tema mo go thomeng dinyakišišo tša BEAT-Tuberculosis (TB), yeo e lego lenaneo la mathomo lefaseng, twantšhong kgahlanong le bolwetši bja mafahla bjoo bo retelelago dihlare go dihlopha ka moka tša badudi, tša huetša dipholisi tša kalafo ya TB ya lefase ya Mokgatlo wa Maphelo a Lefase.•    Warona Tsiane le Onalerona Tsiane, bao ba tsebegago bjalo ka Tee Sisters, ka go hwetša maemo a boraro mo Phadišanong ya Sefoka sa Lefase sa Kgwebo ka Japan. Tee Sisters ba thopile gape difoka tša Dinepo tša Tlhabollo ya Go swarelela go tšwa go UN, kudu go Nepo ya 1 (Go hloka Bohloki) le 16 (Khutšo, Toka le Diinstitušene tše Maatla)
•    Boradiatlelete ba naga mo Diphadišanong tša Ba ka fase ga Mengwaga ye 20 tša Lefase le Dipapadi tša Paralimpiki, kudu:
o    moswa wa go kitima kudu lefaseng, motshedi Bayanda Walaza ka go thopa metale wa gauta wa dimetara tše 100 le 200 mo Diphadišanong tša Lefase tša U20. Walaza gonabjale ke moithuti wa marematlou mo Curro Hazeldean ka Pretoria.o    Bradley Nkoana ka metale wa Bronze wo a o thopilego go sefoka sa dimetara tše 100 tša ba ka Fase ga mengwaga ye 20 (U20) mo Diphadišanong tša Lefaseo    Udeme Okon ka metale wa Gauta wo a o thopilego go sefoka sa dimetara tše 400 tša ba ka Fase ga U20 mo Diphadišanong tša Lefase.o    Metale wa silibere go 4x400m ya sehlopha sa banna sa neeletša (Bryan Katoo, Sihle Mahlangu, Njabulo Mbatha, Udeme Okon) go U20 mo Diphadišanong tša Lefase o    JL van Rensburg go metale wa Silibere wa short-put ya banna go U20 ya Diphadišanong tša Lefase. o    Hannah van Niekerk ka metale wa Bronze wo a o thopilego go sefoka sa dimetara tše 400 tša ba ka Fase ga U20 mo Diphadišanong tša Lefase.o    Mpumelelo Mhlongo ka metale wa Gauta le rekoto ya lefase ye mpsha ya T44 100m go Dipapadi tša Pharalimpiki ka Paris. o    Louzanne Coetzee ka metale wa Bronze wa T11 1500m go Dipapadi tša Pharalimpiki ka Paris.
•    Ronwen Williams, Moswaradino wa Bafana-Bafana le Mamelodi ka go kgethwa go baswaradini ba bakaonekaone ba lesome (10) mo lefaseng go difoka tša Ballon d’Or
•    Springboks, ka go fenya All Blacks nakong ya Phadišanong ya Castle Lager Rugby ka Mokibelo, 31 Phato 2024.
•    Mokgatlo wa Ditimela tša Dinamelwa tša Afrika Borwa (PRASA) le Gautrain ka go fa ditirelo tša dinamelwa tše di kopantšwego tšeo di kgontšhago Maafrika Borwa go bona phadišano ya rugby ya Springboks le All Blacks. Kabinete e hlohleletša gape setšhaba go lebelela le go sepela ka setimela sa leswao la mengwaga ye 30 ya tokologo le temokrasi sa PRASA.
4.    MatshidisoKabinete e iša matshidiso go bagwera le malapa a:
•    Profesa Brian O'Connell, Moreketoro le Motlatšamokhanselara wa Yunibesithi ya Western Cape. E bile moreketoro go tloga ka 2001 le 2014.•    modiragatši wa radio le thelebišene Thabiso Sikwane, mogaši wa nakwana yoo a hlohleleditšego batho ba bantši mo nageng.•    sereti Mopišopo Jessica Mbangeni, yo a tsebegago ka mabokgoni a gagwe a go reta. Ditiragatšo tša gagwe di akaretša go hlomamišwa ga Moporesidente wa maloba Thabo Mbeki ka 1999 le khonsate ya 46664 Moporesidente wa maloba Nelson Mandela.•    Morena Mphakamisi Nciweni, morutiši wa KwaZakhele Primary School ka Kapa Bohlabela, yo a bolailwego ka meagong ya sekolo ke basenyi.
Dipotšišo: Mohumagadi Nomonde Mnukwa – Seboleledi sa Motšwaoswere wa MmušoSelefouno: 083 653 7485"
"Pego ya Kopano ya Kabinete ye e Swerwego ka Laboraro, 18 Lewedi  2024",20 Sep 2024,https://www.gov.za/news/cabinet-statements/statement-cabinet-meeting-18-september-2024-20-sep-2024,https://www.gov.za/nso/news/cabinet-statements/pego-ya-kopano-ya-kabinete-ye-e-swerwego-ka-laboraro-18-lewedi-2024-20-sep,"A.    Merero Seemong sa Bjale
1.    Ekonomi1.1    Ditšhupo tše Botse tša Ekonomi1.1.1    Kabinete e amogetše ditšhupo tše botse tša ekonomi go ya ka tshedimošo yeo e lokolotšwego ke ba Dipalopalo tša Afrika Borwa (StatsSA). 1.1.2    Ka la 3 Lewedi 2024, StatsSA e tsebagaditše tlhatlogo ya 0.4% ya Palomoka ya Letseno la ka Nageng (GDP) kotareng ya bobedi ya 2024. Tlhatlogo ye e hueditšwe ke kaonafalo ya ka lefapheng la botšweletši ya kgolo ya ngwaga ka ngwaga ya 1.7 % 1.1.3    Kaonafalo ka lefapheng la botšweletši e be e hlohleletšwa ke dikarolo tše hlano (5) tša dikarolo tše lesome (10) tša go tšweletša, e lego dijo le dino, tšhipi ya motheo le tšhipi ye tswakilwego, ditšweletšwa tša dimetale tšeo e sego tša tšhipi, ditšweletšwa tša dimetale le mafapha a metšhene ka moka di bile le tlhatlogo botšweletšing. 1.1.4    Tsošološo ya lefapha la go tšweletša ke ntlha ya katlego ye bohlokwa ya go tsošološa intasteri ya Afrika Borwa1.1.5    Godimo ga moo, Lenaneo la Tšhupane ya Ditheko tša Bareki la mafelo ka moka a metsesetoropo le bontšhitše gore infleišene ya ngwaga ka ngwaga ya kgwedi ya Phato 2024 e be e le 4.4%, yeo e lego tlase go tloga go 4.6% ka Mosegamanye 2024.ene Kelo ya infleišene ya ngwaga ka ngwaga ya dithoto e be e le 4,4%, e theogile go tloga go 4,6% ka Mosegamanye 2024, gomme ka mo go swanago kelo ya infleišene ya ngwaga ka ngwaga ya ditirelo e be e le 4,5%, e theogile go tloga go 4,7% ka Mosegamanye 2024. Go bile le kaonafalo ye sa fetogego ya CPI ga e sale go tloga ka Hlakola 2024.
1.2    Go Tsošolowa ga Dikhamphani tše di Laolwago ke Mmušo (di-SOC)1.2.1    Kabinete e amogetše kgatelopele ya go tielela yeo e dirwago ka go tsošološa di-SOC ebile kaonafalo ya bodiragatši bja di-SOC e tla ba le seabe se sebotse go lesolo la Afrika Borwa la go hloma diintasteri.1.2.2    Ka tsela ye, go bohlokwa go lemoga gore Denel e fihleletše poelo ya R390 milione go sa balwe ditswala le lekgetho ngwageng wa ditšhelete wa 2023/24, ka ditshenyagalelo tša go se laolege tšeo di fokotšegilego ka 98%. PRASA e tloga e gatela pele kudu go bušetša ditimela tša banamedi diporong ka 31 ya dikgorwana tša ditimela tše 40 tšeo di šetšego di šoma, gomme Leano la go Bušetša Eskom Sekeng le tšwela pele go tliša dipoelo tše botse ka go fegwa ga kgaotšo ya mohlagase matšatši a go feta a 175 go fihla gabjale ka la 18 Lewedi 2024.
2.    Twantšho ya Bosenyi le Bomenetša
2.1 Lesolo la Shanela2.1.1 Kabinete e amogetše kgatelopele yeo e dirwago go lwantšha bosenyi ka Lesolo la Shanela. Magareng ga la 2 le la 8 Lewedi  2024, mekgarlo ya phethagatšo ya molao a golegile bagononelwa ba 13 691 ka baka la bosenyi bjo bogolo go swana le polao, go kata, go ba le dithunya tšeo di sego molaong le bohodu bja kgwebo. Ga e sa le go tloga ge le thongwa ka Mopitlo 2023, Lesolo la Shanela le feleleditše ka go golegwa ga bagononelwa ba 850 375, le go thopša ga dibetša tše di sego molaong tše 824 le dithunya tše di fetago 17 282. Godimo ga moo, diokobatši tša boleng bja go feta R13 milione di ile tša thopša Boemafofaneng bja Boditšhabatšhaba bja OR Tambo dikgweding tše pedi tše di fetilego, gomme koporo ya boleng bja go feta R20 milione e ile ya hwetšwa lefelong la dikgerekgere kgauswi le Durban le mogononelwa yo a swerwego.2.1.2 Ka ditshepedišo tše di rulagantšwego tša go fapafapana le tšeo di eteletšwego pele ke bohlodi, mekgatlo ya phethagatšo ya molao e šetšane le go fediša ka botlalo digongwana tšeo di ipopilego tša go hlakodiša batho ka dikgoka nageng ka bophara.. Dibekeng tše pedi tše di fetilego, bahlakodiši ba 14 ba ile ba swarwa diprofenseng tša go fapafapana.
2.2 Go Bušetša Sekeng Potego ya Bahlankedi ba Phethagatšo ya Molao2.2.1. Ka tirišano ya makala a go fapafapana, mekgatlo ya phethagatšo ya molao a golegile bagononelwa ba 14 ka Mpumalanga ka ditatofatšo tša bomenetša le bosenyi ka go aba mangwalo a go ithutela go otlela le mangwalo a go otlela ka tsela yeo e sego molaong, gomme borasephethephethe  ba 11  ba golegilwe ka go amogela tsogolekobong go baotledi ba dikoloi tseleng ya lephefo ya N1 ka Limpopo.2.2.2 Maphodisa a mararo ao a bego a se mošomong le modudi o tee ba ile ba golegwa kua Durban, Kwa-Zulu Natal ka baka la go kgopela šunya ya  R100 000 go rakgwebo bakeng sa go lokolla dithoto tšeo di thopilwego, gomme maphodisa a mangwe a 4 a ile a ineela go SAPS ka molato wa go swana le wona wo. 2.2.3 Go feta moo, bagonelelwa ba seswai ba ile ba golegwa ka baka la go gononelwa gore ba bile le seabe sa bofora le bomenetša bja dithendara tša tšhelete ya go fihla R850 milione go la Motse Kapa, Profenseng ya Kapa Bodikela.
3.    Thuto 3.1 Kabinete e laleditše barutwana ka moka bao ba swanelegago bao ba tsenago le bao ba šetšego ba le dikolong tša godingwana gore ba dire kgopelo ya thušo ya tšhelete go Sekema sa Thušo ya Ditšhelete tša Baithuti sa Setšhaba (NSFAS) le kadimo ge e bula. dikgopelo tša yona tša inthanete ka Labohlano, 20 Lewesi2024 bakeng sa ngwaga wa dithuto wa 2025. Go dira kgopelo, baithuti bao ba nago le maikemišetšo le bao ba boago ba swanetše go ya go my.nsfas.org.za.
3.2 Mpshafatšo ya Melao ya Thuto ya Motheo (BELA) 3.2.1 Kabinete e amogetše go saenelwa ga Molaokakanywa wa BELA go ba molao ke Mopresidente Ramaphosa, go swaya kgato ye bohlokwa ya go fetoša le go godiša tshepedišo ya rena ya thuto ya motheo. Molao wo wa bohlokwa o nyaka gore mekgatlo ya taolo ya sekolo e ele hloko dinyakwa tša polelo tša setšhaba ka kakaretšo go kgonthiša go akaretšwa ga thuto.3.2.2 E le mogato wa go matlafatša thuto ya bana ba banyenyane, Molao wa BELA o dira gore Mphato wa R e be ngwaga ye meswa ye e gapeletšegago ya go thoma sekolo. E bile e bea batswadi molato ka go dira gore go palelwa ke go kgonthišetša gore bana ba bona ba tsena sekolo e be bosenyi. 3.2.3 Kabinete gape e amogetše sephetho sa Mopresidente Ramaphosa sa go dumelela lebaka la dikgwedi tše tharo la go šoma ka dikarolo tše pedi tša go amana le kamogelo ya dikolo le polelo, bjalo ka karolo ya go netefatša kwano ya bosetšhaba.
4.    Tša Maphelo4.1 Bowetši bja MPOX  4.1.1 Bakeng sa go fokotša go phatlalala ga bolwetši bja mpox, batho ka moka Afrika Borwa ba kgothaletšwa go diriša mekgwa yeo e sego ya dihlare tša ka dikhemising. Tše di akaretša go hlapa diatla ka mehla ka sesepe le meetse goba go diriša sanithaesa sa go tswakwa ka alekhohole.4.1.2 Le ge kotsi ya phetetšo ya motlalanaga ya Mpox ka nageng e sa dutše e le tlase, go ile gwa tiišetšwa phetelo ye nngwe ya Mpox gomme ka go realo palo ya diphetelo tše di tiišeditšwego e ile ya fihla go 25 ka Afrika Borwa ga e sa le bolwetši bjo bo thoma go phulega ka Mopitlo 2024.
4.2 Go Phulega ga Bolwetši bja Bilharzia  -  Selete sa Mopani sa Limpopo4.2.1 Kabinete e ile ya sedimošwa ka go phulega ga bolwetši bja Bilharzia kua Mmasepaleng-mogolo waTzaneen ka Mopani (Limpopo) moo barutwana ba 150 ba ilego ba hlahlobja gore ba na le bolwetši bja Bilharzia..4.2.2 Sehlophatšhomo sa Profense se hlomilwe ke mmušo wa Profense ya Limpopo gomme go tšewa magato ka nako ye go thibela bolwetši bjo bo fetišwago ke meetse, go šogana le go phulega ga bolwetši le go lekola boleng bja khwalithi ya meetse mafelong ao a amegilego.4.2.3 Bilharzia e fetetšwa ka go kgwatha meetse a šilafaditšwego. Kabinete e hlohleletšasetšhaba go netefatša gore bana ga ba ruthe goba go bapala ka meetseng ao a ka bago a tšhilafetše. 4.2.4 Batswadi le bahlokomedi ba swanetše go iša bana bao go belaelwago gore ba fetetšwe ke bolwetši bjo mafelong a kgauswi pe bona a tša maphelo gore ba fiwe kalafo.
4.3 Go phulega ga Malwetši a Tlhako le Molomo  kua Sarah Baartman, Kapa Bohlabela4.3.1 Kabinete e kgopetše balemirui ka moka ba diruiwa go fokotša go tsamaiša diphoofolo ka morago ga go phulega ga bolwetši bja tlhako le molomo mebasepaleng ya Kouga le Koukamma ya Seleteng sa Sarah Baartman sa Kapa Bohlabela.4.3.2 Go sepetšwa ga diphoofolo go tsena le go tšwa ka gare ga selete se se amegilego go tšwela pele go bewa leihlo go efoga go phatlalala ga bolwetši bjo mafelong ao a sa amegago go ya ka Tikologo ya Taolo ya Malwetši. 4.3.3    Kabinete e gopoditše MaAfrika Borwa gore go sepetšwa ga diruiwa go tloga lefelong le lengwe go ya go le lengwe go nyaka Tumelelo ya go Sepetša Diruiwa go tšwa go kantoro ya fao ya mmušo ya tlhokomelo ya diphoofolo.5.    Taolo ya GNU5.1    Kabinete e amogetše sephetho sa Mopresidente Ramaphosa sa go hloma mokgwa wa go rarolla mathata maemong a mmušo ka merero yeo mekgatlo yeo e bopago GNU e ka ba go le mebono ya go fapana kudu.
B. Diphetho tša Kabinete(I) Phatlalatšo ya Kakanywa ya Pholisi ya Tlhahlo mabapi le go fedišwa ga dinomoro tša tšhoganetšo tša 10177, 10111 le 107 gore setšhaba se ntšhe sa mafahleng ka yona. (a) Kabinete e dumeletšwe Phatlalatšo ya Kakanywa ya Pholisi ya Tlhahlo mabapi le go fedišwa ga dinomoro tša tšhoganetšo tša 10177, 10111 le 107 gore setšhaba se ntšhe sa mafahleng ka yona.(b) Kabinete e lemogile magato ao a hlomilwego a go fetoša Afrika Borwa go šomiša nomoro ya mogala ye kopana ya tšhoganetšo ye tee ya 112. Se se tla thuša gore batho bao ba lego ka fase ya kgatelelo ba se gapeletšege go gopola dinomoro tša go fapafapana ge ba hloka ditirelo tša tšhoganetšo goba ge megala ya bona e fetela mo go sa swanelago gona. (ii) Sengwalwa sa Makgoraditsela mabapi le Tlhabollo le Tlhohleletšo ya Boeti ka Afrika Borwa (a) Kabinete e dumeletše Sengwalwa sa Tlhabollo ya Boeti ka Afrika Borwa gore setšhaba se ntšhe sa mafahleng ka yona. Pholisi ye e šetšane le go atiša seabe sa boeti go ekonomi ya Afrika Borwa ka bophara bja yona ka palo yeo e hlatlogetšego godimo ya baeti. (b) Ka 2023, Kabinete e dumeletše phatlalatšo ya Sengwalwa sa Seakanywa ka ga Tlhabollo ya Boeti ka Afrika Borwa, gomme ditshwaotshwao go tšwa go dihlopha tše di amegago di ile tša akaretšwa ka go pholisi ye. Sengwalwa se sa Makgoraditsela se fana ka tlhako ya pholisi yeo e dumelelwago le tlhahlo bakeng sa tlhabollo ya tša boeti le tšwetšopele ka Afrika Borwa. (c) Molaotshepetšo wo o tla hlohleletša kgwebo ka lefapheng la boeti le go netefatša gore lefapha le le kaonafatša kabelo ya lona go thwalo ya mešomo. Ditšhišinyo tša pholisi gape di lebišitše go go nyalelana le pholisi ya boeti le ditlhako tša bjale tša pholisi ya mmušo, le go godiša go tia ga lekala le bokgoni bja go arabela go mathata.  (iii) Pholisi ya Thekgo ya Ditšhelete ya Dikgwebopotlana, tše Nyenyane le tša Magareng (di-MSME) le Dikoporasi (a) Kabinete e dumeletše Pholisi ya mafelelo ya Thekgo ya Ditšhelete ya Dikgwebopotlana, tše Nyenyane le tša Magareng (di-MSME) le Dikoporasi. Pholisi ye e nyaka go fediša mapheko ao a thibelago di-MSME le dikoporasi go hwetša thekgo ya ditšhelete. Ditšhitišo tše gape di tla dira gore go be le phetogo yeo e sa šikinyegego go tloga go dikgwebo tšeo e sego tša semmušo go ya go tšeo e lego tša semmušo le go tloga go dikgwebo tše dinyenyane go ya go tša magareng. (b) Pholisi ye e fana ka go hlolwa ga tikologo ya thekgo ya ditšhelete go dihlopha tšeo di lebišitšwego go swana le bafsa, basadi le batho bao ba nago le bogole. Pholisi ye ke karolo ya magato a mangwe a go tsena seemo ka bogare go thekga dikgwebo tše nnyane, go akaretšwa le Tlhako ya Bosetšhaba ya Tlhabollo ya Mohlakanelwa ya Dikgwebo tše Nnyane yeo e dumeletšwego ke Kabinete ka 2022. (c) Mmušo o etišitše pele go thekga di-MSME le dikoporasi ka gobane dikgwebo tše di hlola mešomo e mentši kudu le go nea batho dibaka tše dintši tša go iphediša.(d) Phethagatšotšo ya pholisi e tla fediša sekgoba sa kadimo ka gare ga tshepedišo ya tikologo ya di-MSME gomme ya kgontšha kgolo ya ekonomi, yeo e lego ya pele ya mmušo.  (iv) Leano la Bosetšhaba la Boeti bja Dinaledi le Leano la Tiragatšo la 2023-2033 (a) Kabinete e dumeletše phatlalatšo ya Leanopeakanyo la Bosetšhaba la Boeti bja Dinaledi le Thulaganyo ya Phethagatšo gore setšhaba se ntšhe sa mafahleng ka yona. (b) Leano le le ikemišeditše go bea Afrika Borwa bjalo ka lefelo la maemo a lefase la boeti bja dinaledi, gomme se se tla godiša tlhabollo ya ekonomi le mešomo ka lefapheng la boeti. Afrika Borwa ke setšhaba sa mathomo sa Afrika go hlama Leano la Bosetšhaba la Boeti bja Dinaledi, gomme se se tla godiša go fapafapana ga boeti bja naga. (c) Leano le le lebišitše go dikokwane tša go fapafapana, e lego tlhabollo ya mananeokgoparara, go kaonafatša ditsejana tša bolepi bja dinaledi le tša boeti, dikamano tša setšhaba le tša praebete, boeti bjo bo akaretšago bohle le phetogo.(d) Afrika Borwa e ikgantšha ka mehola e mmalwa e kgethegilego yeo e dirago gore e be lefelo le le swanetšego la boeti bja tša dinaledi. Tše di akaretša ponagalo ya dinaledi gare ga mašego ya go se be le tšhilafalo le maemo a kgahlišago a leratadima. (f) Kgoro ya tša Boeti, ka tšhomišano le Kgoro ya Saense le Diphetogo, e tla tsebagatša Leano la Bosetšhaba la Boeti bja Dinaledi nakong ya meketeko ya Letšatši la Bosetšhaba la Boeti ka Kapa Leboa ka la 27 Lewedi 2024, moo protšeke ya Square Kilometer Array e lego gona.(v) Leano la Mmasepala la go Fetoša Bokgoni(a) Kabinete e amogetše le go dumelela Modulasetulo le maloko dipeelano tša tšhupetšo tšeo di okeditšwego tša Komiti ya Ditona (IMC) mabapi le go phethagatša magato a go rarolla šome gabotse ga mmušo wa selegae.(b) Maikemišetšomagolo a IMC ke go hlokomela phethagatšo ya ditiro tša go fapafapana go rarolla go se šome gabotse ga mmušo wa selegae ka magatotharollo a go fapafapana ka go mafelo a a kgethegilego a latelago:i. Go hloma bokgoni ditirelong tša pušoselegae;iii. Taolo, botshephegi bja sepolotiki le taolo;iv. Taolo ya ditšhelete le dipoelo tšeo di kaonafetšego tša bohlakiši;v. Kabo ya ditirelo le go hlokomelwa ga mananeokgoparara;vi. Tlhabollo ya ekonomi ya ka nageng le thulaganyo ya tikologo; levii. Dikamano tša magareng le tša ka gare ga mmušo.(c) IMC e tla etiša pele magatotharollo go mebasepala yeo e gogago ka kgara.(d) Kabinete e laetše gape dikgoro tša mmušo le makalakgwebo a mmušo go lefa dikoloto tša tšona ka pelapela ebile Kgoro ya Matlotlo a Bosetšhaba e filwe maikarabelo a go netefatša gore se se a phethagala.(vi) Dikoloto tšeo di sa lefelwago tša mebasepala go makgotlataolo a meetse(a)Kabinete e ile ya tsebišwa ka dikoloto tša mmasepala tšeo di golago le tšeo di sa kgotlelelegego go diboto tša meetse, tšeo gonabjale di tšhošetšago go swarelela ga Lekgotla la Meetse la Vaal Bogareng leo le kolotago R9.9 bilione le la Magalies Water leo le kolotago R930 milione mafelelong a Mosegamanye 2024 ka kgonagalo ya go phuhlama ga diboto tše tše pedi.(b) Dikoloto tšeo di kolotwago dikomiti tša meetse di na le kgonagalo ya go bea kabo ya meetse kotsing gaešita le go mebasepala yeo e lefago dikoloto tša yona tša meetse.(d)Kabinete e dumeletše gore go hlongwe IMC go šogašogana le nako yeo e filwego mmasepala. IMC gape e tla etiša pele magato a go šogana le ditefelo tša dikoloto tša masepala go dikomiti tša meetse, kudukudu go tšeo di lebeletšanego le go wa wo go le go molaleng.C. Melaokakanywa1. Molaokakanywa wa 2024 wa Boetapele bja Setšo bja Khoi-San1.1. Kabinete e dumeletše go romelwa ga Molaokakanywa wa Boetapele bja Setšo bja Khoi-San wa 2024 Palamenteng. Molaokakanywa wo ke karabelo go sephetho sa Kgorotsheko ya Molaotheo seo se tsebagaditšego Molao wa Boetapele bja Setšo le Khoi-San, 2019 (Molao wa 3 wa 2019) gore ga o na mohola ka lebaka la go se be gona ga go kgatha tema ga setšhaba ka Palamenteng. 1.2. Molaokakanywa wo o tla fa Palamente sebaka sa go latela taelo ya Kgorotsheko ya Molaotheo. Molao wa Boetapele bja Setšo le Khoi-San wa 2019 o tšere legato la Molao wa Tlhako ya Boetapele bja Setšo le Pušo, 2003 (Molao wa 41 wa 2003)D. Ditshedimošetšo go Palamente1.Dipoelo tša Ketelo ya Mmušo go China le go tšea karolo ka go Foramo ya Tšhomišano ya China-Afrika (FOCAC)1.1. Kabinete e amogetše tshedimošo ka ga dipoelo tša ketelo ya mmušo ya go atlega ya moragorago go Rephabliki ya Batho ka Moka ya China le kopano ya FOCAC yeo e swerwego kua Beijing, China go tloga ka la 2 go fihla ka la 6 Lewedi 2024. Kabinete e lemogile dipoelo tše bohlokwa tše di latelago tša Afrika Borwa:1.1.1. Tumelelano ya go fetoša sebopego sa kgwebišano go ya go ditšweletšwa tše di tšweleditšwego tša boleng bjo bo okeditšwego, kudukudu, tumelelano ya go abelana lenaneo la ditšweletšwa tše 100 tša boleng bjo bo okeditšwego go tšwa Afrika Borwa tšeo China e tlago go nagana go di reka ka dinageng tša ka ntle. 1.1.2. Go feta moo, Afrika Borwa e hweditše tšhomišano go tšwa go China ka magatotatelano a mararo ao a amanago le go fokotša go ntšhwa ga khapone, go dira dilo ka mokgwa wa titšitale, dinamelwa le dilotšistiki. Tšhomišano ye e tla bula tsela ya go godiša dipeeletšo ka dikoloi tša mohlagase, tšweletšo ya dipetiri, poloko ya enetši yeo e tsošološegago, gammogo le ka mafelong ao a hlaotšwego a Mafelo ao a Ikgethago a Ekonomi le Mafelo a Tlhabollo ya Diintasteri. 1.1.3. Babeeletši ba bohlokwahlokwa ba China ba Shenzhen le Beijing ka bobedi ba bontšhitše kgahlego ya go katološa dipeeletšo tša bona goba go hloma dipeeletšo tša bona tša dinagengdišele ka mo Afrika Borwa.  1.1.4. Memorantamo wa Kwešišano o ile wa saenwa nakong ya ketelo ya mmušo yeo e lebišitšego go tšwetša pele tirišano magareng ga China le Afrika Borwa.1.1.5 Memorantamo wa Kwešišano o akaretša Kwano ya pulamadibogo ka Bolwetši bja Tlhako le Molomo (FMD) yeo e fokotšago dikiletšo tša go romelwa ga nama ya kgomo seleteng se se itšego seo se hlasetšwego ke FMD go e na le go e romela nageng ka moka. Mošomo wa go dira Kwano ye o thomile nakong ya Pušo ya botshelela. 2. Pego ya kgatelopele mabapi le go bušetšwa ga mašaledi a balwelatokologo go tšwa Zambia le Zimbabwe2.1. Kabinete e amogetše tshedimošo ka ga ditokišetšo tša go bušetša morago mašaledi a mašole a tokologo a Afrika Borwa ao a bolokilwego ka Zimbabwe le Zambia. Magareng ga mašaledi ao a tla bušetšwago gae go akaretšwa mašaledi a Moatbokheiti Duma Nokwe, Mama Florence le Basil February. Duma Nokwe, Mama Florence Mophosho le Basil February. 2.2. Go bušetšwa ga mašaledi a bahlaselwa go tšwa Zambia le Zimbabwe go bopa karolo ya Protšeke ya Tsela ya Bohwa ya Kganetšo le Tokologo (RLHR). RLHR ke protšeke ya setšhaba ya go gopola batho yeo e ikemišeditšego go gopola, go keteka, go ruta, go hlatloša, go lota, go boloka le go fana ka bohlatse bja go ya go ile bja leeto la Afrika Borwa ya tokologo.2.4. Moletlo wa go Boela Gae o tla swarwa kua Kampeng ya Mašole ya Waterkloof  ka la 27 Lewedi 2024 ge mašaledi a bahu ba a fihla Afrika Borwa.    3. Go akgofiša phethagatšo ya peakanyoleswa ya naga3.1. Kabinete e amogetše le go ela hloko pego ya kgatelopele mabapi le go akgofiša go phethagatšwa ga peakanyoleswa ya naga ka nageng. Lenaneo la go Akgofiša Mpshafatšo ya Naga le phethagatša ditšhišinyo tša Sehlopha sa Mopresidente sa Boeletši sa Peakanyoleswa ya Naga le Temo seo se ilego sa nea Kabinete pego ya sona le ditšhišinyo ka 2019.3.2. Mananeo a go akgofiša diphetogo tša naga a tšwela pele go phethagatšwa gomme kgatelopele e begilwe go Kabinete ka tsela ye e latelago:i.Ka Molao wa Phetogo ya Mafelo a a Kgethegilego a Dinagamagaeng, 1998 (Molao wa 94 wa 1998), palomoka ya dihektare tše 630 000 e ile ya fetišetšwa go diprofense tše dingwe;ii. Dihektare tše di ka bago 659 602 tša naga ya mmušo ya temo di ile tša lokollwa le go abelwa;iii. Pele ga 31 Hlakola 2024, dikleimi tša naga tše 83 205 di ile tša rarollwa;iv. Dihektare tše ka bago 2,895, 935 tša naga di ile tša rekwa ka theko ya e R26,4 bilione. v.Tefo ya tšhelete ya go lekana R26 bilione ile ya abelwa badudi bao ba holegilego go tšwa go yona. vi. Malapa a ka bago a 2 376 976 a ile a holwa ke lenaneo la pušetšo.vii. Khomišene ya Pušetšo ya Ditokelo tša Naga e rulagantše go feleletša le go ruma dikleimi tša naga tše 339 ka ngwaga wa ditšhelete wa 2024/2025. 4. Go tswalelwa ga Thanele ya Lesotho-Highlands bakeng sa tlhokomelo yeo e rulagantšwego4.1. Kabinete e ile ya tsebišwa ka go tswalelwa ga thanele ya Protšeke ya Meetse ya Lesotho Highlands Water ka lebaka la tlhokomelo yeo e rulagantšwego go tloga ka la 1 Diphalane 2024 go fihla ka la 31 Hlakola 2025..4.2. Mošomo wo o rulagantšwego wa tlhokomelo o bohlokwa go šireletša mananeokgoparara a mangwe a mengwaga ye mengwe ye 20 go ya go ye 30 gomme go šitwa ke go dira mošomo wo go tla bea kotsing go fetišetšwa ga meetse go Peakanyo ya Mohlakanelwa ya Noka ya Vaal (IVRS), yeo e abago meetse ao a abjago ke Rand Water go barekaditirelo ba yona le mebasepala ka moka ka Gauteng.4.3. DWS e ile ya dira phetleko ye e tseneletšego go lekola kotsi ya go šoma ga IVRS  yeo e bopšago ke matamo a 14 ao a kgokagantšwego. Phetleko  e ile ya tiišetša gore ditlamorago tša go tswalelwa ga thanele go IVRS ka kakaretšo a se tša go tshwenya ka ge matamo a mantši ka go IVRS tletše ge re bolela bjale.4.4. Kabinete e lemogile go šitišwa ga kabo ya meetse ka Gauteng le ka go mebasepala ye mengwe ya Freistata yeo sa amanego felo le go tswalelwa ga thanele, gomme e lemogile gape gore DWS e thekgile mebasepala go boledišana bakgathatema ba yona mabapi le go tswalelwa ga Thanele ya Lesotho Highlands.  4.5. Kabinete gape e lemogile gore ka Gauteng, kgolo ya ka pelapela ya palo ya batho ya badudi, tlhokego ya tlhokomelo ya mananeokgoparara, tlhokego ya phethagatšo ya melawana ya mebasepala le go diegišwa ga go phethagatšwa ga kgato ya bobedi ya protšeke ya Lesotho Highlands go bile le seabe se segolo sa go kgaogakgaoga ga meetse gonabjale. Le ge go le bjalo, go phethwa ga Kgato ya 2 ya protšeke ya Lesotho Highlands go tla tliša kimollo ge e ba go tlaleletšwa ka magato a taolo ya dinyakwa tša meetse, go dirišwa ga ditheknolotši tše diswa tša go boloka meetse le go hlokomelwa ga mananeokgoparara ka tshwanelo. 4.6. Kabinete e lemogile gore DWS e swere dikopano tša go itokišetša go tloga ka Dibokwane 2022 le mebasepala ya Freistata yeo e amogelago meetse go tšwa Nokeng ya Liebenbergsvlei go fokotša dikotsi tša go šitišwa ga tirelo nakong ya tlhokomelo ya thanele. Lega go le bjalo, go diega ga mebasepala go kaonefatša le/goba go mpshafatša mananeokgoparara a yona e santše  e le tlhohlo. Kabinete e lemogile gore DWS e tla bea seemo leihlo le go tsena seemo ka bogare, ge go le maleba, go thekga mebasepala ye.5. Dikiletšo tša meetse go la Gauteng5.1. Kabinete e ile ya tsebišwa ka ga go tsenywa tirišong ga dikiletšo tša meetse tša Legato la 1 ka Gauteng. Se ke ka baka la ge Rand Water e fihlelela tekanyo ya yona ya mafelelo ya go ntšha meetse ka IVRS. 5.2. Nyakego ya meetse ka Gauteng e tšwela pele go gola ka lebaka la kgolo ya palo ya batho, koketšego ya meetse ao a lobago a go se lefelwe letseno ka dipeakanyong tša mmasepala, go akaretšwa le dihlomesetšo tšeo e sego tša semolao le tšeo di sa lefelelwego, le go hloka tlhokomelo yeo e feleletšago ka go dutla mo gogolo ga meetse, ao a lego ka palogare ya 33% go ralala le mebasepala ya Gauteng.5.3. Gonabjale, maemo a nyakego ya meetse go tšwa go bareki ba mmasepala ba Rand Water e kgauswi le nhlorwaneng ebile ka dinako tše dingwe e ka godimo ga kabo yeo e hwetšagalago go tšwa go mafelo a yona a go hlwekiša le matamo a go boloka meetse. 5.4. Go efoga dikiletšokgolo, mebasepala ya Gauteng e swanetše go etiša pele go fokotša go dutla ga meetse ditshepedišong tša yona tša kabo ya meetse le go phethagatša dikiletšo tša meetse.5.5. DWS, Rand Water le mebasepala ya Gauteng ba dirišana le Sehlopha sa Methopo ya Meetse sa Panka ya Lefase ya 2020 go phethagatša lesolo la tsebišo le poledišano ka ga go šomiša meetse ka tekatekano, ka tirišano le mekgatlo ya setšhaba le baetapele ba kgwebo.E. Bao ba Thwetšwego Mešomong Batho ka moka bao ba thwetšwego mešomong mangwalo a bona a thuto a tlo tiišetšwa le go netefatšwa ka tsela ye maleba.  (a) Morena Captain Rufus Lekala bjalo ka Mohlankedimogolophethiši (CEO) wa Bolaodi bja Tšhireletšo ya Lewatle bja Afrika Borwa tekano ya mengwaga e mehlano. (b) Morena Luvuyo Xola Ntoyi bjalo ka Mohlankedimogolophethiši wa Boto ya Meetse ya Bogare bja Vaal mengwaga ye mehlano. (c) Morena Gift Zowa bjalo ka Mohlankedimogolophethiši wa Broadband Infraco mengwaga ye mehlano.  
F. Ditiragalo tšeo di tlago1. Letšatši la Bohwa1.1. Motlatšamopresidente Mashatile o tla fana ka polelo ya moletlo wa Letšatši la Bohwa la semmušo ka Labobedi, 24 Lewedi 2024 kua Lepatlelong la Meqheleng ka Ficksburg ka Freistata, leo le swarwago ka tlase ga hlogotaba ya: ""Go keteka maphelo a bagale le bagaleadi ba rena  bao ba gafilego maphelo a bona bakeng sa tokologo ya rena"".1.2. Ka  Letšatši le la Bohwa, re hlompha bagale le bagaleadi bao ba gafilego maphelo a bona ba lwela tokologo ya rena, kudukudu balwela tokologo bao ba ilego ba gapeletšwa go ya bothopša ke mmušo wa kgethollo ya semorafe gomme ba hlokofaleladinageng tša ka ntle.1.3. Moletlo wa go Boela Gae o tla ba gona ka la 27 Lewedi 2024 ge mašaledi a bahlankedi ba mmalwa ba Ntwa a boa go tšwa Zambia le Zimbabwe go ya Afrika Borwa bjalo ka karolo ya Protšeke ya rena go Bušetšwa Gae ga Balwelatokologo ba Bothopša. 1.4 Bjalo ka karolo ya meketeko ya Kgwedi ya Bohwa, mmušo o tla swara Moletlo wa Dipapadi tša Setlogo sa ka mo Nageng magareng ga 24 le 29 Lewedi 2024 kua Freistata go bontšha dipapadi tša setlogo, mmino, motantsho, dijo le mešomo ya diatla. 2.Kgwedi ya Ditirelo tša Mmušo (PSM)2.1.Ge re dutše re tšwela pele go gopola Kgwedi ya Ditirelo tša Mmušo, mmušo o tla šetša mo bekeng ye go lemoga bašomi bao ba re thušago ka mehla bao ba hlankelago setšhaba sa rena ka boikgantšho le ka bothakga. Mo bekeng, re hlaloša gape le Disenthara tša Ditirelo tša Thusong tša naga ya rena, tšeo di nolofatšago phihlelelo ya tshedimošo le ditirelo bathong.  
3. Beke ya Temošo ya Batho bao ba Phelago ka Bogolofadi bja go Se kwe3.1. Afrika Borwa e tla tlatša setšhaba sa boditšhabatšhaba go keteka beke ya boditšhabatšhaba ya Batho bao ba Phelago ka Bogolofadi bja go Se kweDifoa  go tloga ka la 23 go fihla ka la 29 Lewedi 2024 ka tlase ga sehlogo se se rego: ""Ingwadišetše Ditokelo tša Polelo ya Diatla"".4. Samiti ya Brazil, Russia, India, China le Afrika Borwa (BRICS) 4.1. Go itokišetša Samiti ya BRICS ya 2024 yeo e tlago go swarwa ka la 22 go fihla ka 24 Diphalane 2024 kua Russia, Afrika Borwa e tšea karolo ka go dikopano tše dintši tša go lokišetša go oketša lentšu la yona go ditaba tše bohlokwa le go tšwetša pele dikgahlego tša go swana ka sehlopheng..
5. Khonferense ya Boditšhabatšhaba ka ga Kgopolo le Tirišo ya Taolo ya Elektroniki 5.1. Kgoro ya Tirelo ya Setšhaba le Taolo, ka tirišanommogo le Yunibesithi ya Sekolo sa Pušo sa Witwatersrand, e tla ba monggae wa Khonferense ya bo-17 ya Boditšhabatšhaba ka ga Teori le Tirišo ya Taolo ya Elektroniki (ICEGOV) magareng ga la 1 le 4 Diphalane 2024 ka tlase ga sehlogo: ""Tshepo le Taolo ya Boitshwaro bakeng sa Lefase leo re le nyakago"".
G. Melaetša1. DitebogišoKabinete e lebogiša le go lakaletša tše botse go:• Sehlopha sa Afrika Borwa ka baka la tiragatšo ya bona e botse go Dipapadi tša Batho bao ba Phelago ka Bogolofadi tša 2024 kua Paris le go thopa dimetale tše tshela.• Simoné Kruger bakeng sa go thopa gauta papading ya discus F38 Dipapading tša Batho bao ba Phelago ka Bogolofadi. • Monamedi wa paesekele Nicolas Pieter du Preez ka go thopa bronze ka go Moreilo wa Tšhikanoši wa Banna wa H1  Dipapading tša Batho bao ba Phelago ka Bogolofadi kua Paris. • Donald Ramphadi le Lucas Sithole ka go thopa sefoka sa bronze ka thenisi ya go bapalwa ke dibapadi tše pedi tšeo di dutšego godimo ga ditulo tša digole Dipapading tša Batho bao ba Phelago ka Bogolofadi Paris. • Dinkgwete tša lefase tša di-Springboks bakeng sa papadi ya tšona ya makgaola-kgang kgahlanong le New Zealand go Sebjaneng sa Rakbi. Di-Springboks di sa dutše di sa fenywe ka go Sebjana sa Rakbi gomme di tla bapala le Argentina papading ya tšona e latelago. • Seopedi sa Afrika Borwa Tyla yo a dirilego histori ka go ba MoAfrika Borwa wa mathomo go thopa sefoka sa Bidio ya Mmino ya  MTV. • Sehlopha sa Afrika Borwa ka Khonferenseng ya Mabokgoni a Lefase ya 2024 ka Fora go bontšha bokgoni le ditalente tše kaone tša setšhaba sa rena.•    Kabinete e lebogišitše The Douglas Weir ka Kapa Leboa ka go amogelwa ga yona bjalo ka Sebopego sa Nošetšo sa Bohwa bja Lefase ke Khomišene ya Boditšhabatšhaba ya Nošetšo le Meetse. Le ke lekga la mathomothomo mo moago wa nošetšo wa Afrika Borwa o amogela moputso wo. Letamo la mengwaga ye 130 le hlokomelwa ke Kgoro ya Meetse le Tlhwekišo gomme le bopa karolo ya mananeokgoparara a magolo a Mokgatlo wa Meetse wa Lekwa, wo o abago lefelo la dihektare tše 8,1113 tša nošetšo.• Kabinete e ile ya tlatša Mopresidente Ramaphosa ka go lebogiša Mohlomphegi Mopresidente Abdelmadjid Tebboune ka go kgethwa gape bjalo ka Mopresidente wa Repabliki ya Temokrasi ya Badudi ba Algeria. Kabinete e lebeletše pele go kgokagana le Mmušo le batho ba Algeria go matlafatša dikamano tša dinaga tše pedi.2. MatshidisoKabinete e iša matshidiso go bagwera le malapa a: • Morena Pravin Gordhan, yo a ilego a ema a sa šišinyege kgahlanong le gogwa ga mmušo ka nko, gomme a šoma ka go se lape go šireletša pušo ya molao le pušo e botse. Mo nakong ya gagwe ka moka ya go šomela batho, o šomile ka mafapheng a mantšhi a dipotfolio tša botona le bjalo ka Mokomišenare wa Tirelo ya Matlotlo ya Afrika Borwa. Tema yeo a e kgathilego e bile ye bohlokwa go tlhabollo ya ekonomi ya Afrika Borwa, go lwela ponagatšo, go rwala maikarabelo le go lwantšha bomenetša. E be e le molwela-tokologo yo a lwantšhanego le kgethollo ya semorafo yo a neetšego bophelo bja gagwe go lokolleng setšhaba sa rena.• Mohumagadi Regina Brookes, molwela-tokologo nakong ya mmušo wa kgethollo yo a ilego a ganetša Molao wa Boitshwaro bjo bo sa Lokago ka bo-1950 gomme a tlaišwa ke mmušo wa kgethologanyo ka baka la go phela le batho ba baso bjalo ka mosadi wa mothomošweu. Ka 1955 o ile a kgopela go hlopšaseswa bjalo ka motho wa mmala go mo kgontšha go phela gare ga bathobaso.  •Mongwadi yo a tumilego, sereti le mogale, Morena James Matthews, yo e bego e le Leloko le le Hlomphegago la Lekgotla la Setšhaba la Ikamanga. O hweditše tlhompho ye ka 2004 ka baka la diphenyo tša gagwe tša go kgahliša ka go dingwalwa, go ba le seabe ka go boraditaba le boikgafo bja gagwe bja phenkgišano ya Afrika Borwa ya go hloka semorafe.•Mokgaka wa Kwaito, Morena Sandile Ngwenya, yo a tsebjago ka leina la Mapaputsi, yo a bilego le seabe se segolo kudu go tšweletšong ya mmino wa kwaito. • Badiriši Darlington Michaels, Sello Motloung le Paul Lückhoff, bao ka mošomo wa bona ba godišitšego intaseteri ya difilimi le boithabišo ka mo nageng.• Mokgaka wa metlae wa go tuma, Morena Philani Mabanga, yo a tsebjago kudu bjalo ka  Mfundisi Ntshebe, yo a bego a re bolaiša dithapa le go re thabiša ka mmino wa gagwe wa metlae wa boikgopolelo.
Dinyakišišo: Mohumagadi Nomonde Mnukwa – Seboleledi sa Mmušo sa MotšwaoswereMogala: 083 653 7485"
"Pego ya Kopano ya Kabinete ya Laboraro, 9 Diphalane 2024",10 Oct 2024,https://www.gov.za/news/cabinet-statements/statement-cabinet-meeting-9-october-2024-10-oct-2024,https://www.gov.za/nso/news/cabinet-statements/pego-ya-kopano-ya-kabinete-ya-laboraro-9-diphalane-2024-10-oct-2024,"A.  Ditaba tšeo di Amago Badudi
1.  Ekonomi1.1.  Afrika Borwa: Lefelo la Mmamoratwa la Dipeeletšo1.1.1.  Kabinete e tšweledi dikgopolo tša dipeeletšo tše dibotse tšeo di tšwago go diketelo tša mošomo tša Mopresidente Cyril Ramaphosa le Motlatšamopresidente Paul Mashatile ka New York ka USA le London ka United Kingdom (UK), ka tsela yeo.1.1.2.  Lenaneo la Mopresidente, mo magomong a Kopano ya Kakaretšo ya Ditšhabakopano (UNGA) ya bo 79, e akareditše dibaka tša go godiša Afrika Borwa bjalo ka lefelo la dipeeletšo la kgetho go swana le go la ka polelong ya gagwe go New York Stock Exchange – lefelo la go reka le go rekiša dišere le legolo go feta ka moka lefaseng ka boleng bja tolara mmarakeng.1.1.3.  Mo leetong ka gagwe la lesolo la dipeeletšo ka UK le Ireland motlatšamopresidente o boletše le London Stock Exchane (LSE) ka ga tlhokego ya go oketša dipeeletšo tša bona ka Afrika Borwa. LSE e bile lefelo la go reka le go rekiša dišere le bohlokwa kudu ka Yuropa go tloga ka 2023.1.1.4.  Bobedi Mopresidente Ramaphosa le Motlatšamopresidente Mashatile, le baromiwa bao ba ba feleseditšego, ba boletše dilo tše bohlokwa tša Mmušo wa Kopanelo wa Setšhaba, moo se bohlokwa seo se lego godimo e lego go fihlelela kgolo ya ekonomi ya kakaretšo le tlholo ya mešomo, le mananeo ao a amanago le yona ao a lego gona go fihlelela dilo tše bohlokwa tšeo di beakantšwego. Ba bontšhitše gape mošomo wo o thomilego ka mananeo a dikaonafatšo tša sebopego go hlola maemo a makaone a dipeeletšo. Lenaneo la dikaonafatšo tša sebopego le kgokganywa ka Operation Vulindlela ke Ofisi ya Mopresidente le Matlotlo a Setšhaba.
1.2.  Karolo ya Bobedi ya Tirišano ya Kgwebo ya Mmušo 1.2.1.  Kabinete e amogela thakgolo ya Karolo ya bobedi ya Tirišano ya Kgwebo ya Mmušo yeo maikemišetšo a yona e lego go phethagatša ditsenogare tše bohlokwa go phatlalala le mafelo a bohlokwa ao a kgethilwego go potlakiša tsela ya naga go kgolo ya ekonomi ya kakaretšo le tlholo ya mešomo, ka peeletšo ye e oketšegago le phethagatšo ya lebelo ya dikaonafatšo, go kaonafatša karabelo ya setšhaba.1.2.2.  Go šoma go thekga ditsenogare tša mmušo, Bahlankedibagolophethišo (di-CEO) ba go feta 130 ba dikgwebo tša Afrika Borwa ba beakanya didirišwa, go akaretša bokgoni bja go šogana le bothata bja kgaotšo ya mohlagase bjoo gonabjale e lego selo sa maloba, ba thekga phethagatšo ya Mmepe wa Tsela wa Tefamorwalo le Dilotšistiki, Kaonafatšao ya Visa, le twantšho kgahlanong le bosenyi le bomenetša mo Karolong ya mathomo.
1.3.  Dikaonafatšo tša Visa di Tsentšwe Kuranteng ya Mmušo 1.3.1.  Kabinete e amogela go tsenywa kuranteng ya mmušo ga molao wa visa ye mpsha ya Afrika Borwa bjalo ka kgato ya motheo mo go goketšeng mabokgoni le dipeeletšo tša ditšhabatšhaba, go godiša boeti le go hlola mešomo. 1.3.2.   ona ya Merero ya Selege, Ngaka Leon Schreiber, o tsentše dikaonafatšo kuranteng ya mmušo, seo ke katlego ka fase ga Operation Vulindlela.
1.4.  Phethagatšo ya Melao ya Bašomi 1.4.1.  Kabinete e retile maitapišo a tekolo ya mohlakanelwa ye e matlafaditšwego yeo e etilwego pele ke Kgoro ya Thwalo le Bašomi (DEL) go kgonthiša gore bengmošomo ba obamela dinyakwa tša kalatšo.1.4.2.  Go tloga mola Taolo ya Bošupa e thomago, DEL e ntšhitše dikotlo tša go feta R10 milione go bengmošomo bao ba sa latelego molao mo intastering ya dijo le marobalo bao ba tšwelago pele go thwala bafaladi bao ba se nago mangwalo. Ditekolo tše di swana le tšeo di dirilwego go intasteri ya dilori go kgonthiša gore bengmošomo ba latela dinyakwa tša Molao wa Maemo a Motheo a Thwalo, wa 1997, (Molao wa 75 wa 1997).1.4.3.  Tekolo e utolla gape ditiragalo tša go se obamele Melao ya Bašomi yeo e akaretšago go lefela megolo ya fase, go ntšha tšhelete mo go sego molaong, le magato ao a sego maleba a maphelo le tšhireletšo mo mošomong.
1.5.  Sekema sa Kimollo sa Nakwana sa Mongmošomo le Mošomi (TERS)1.5.1.  Kabinete e amogela koketšo ya tekanyetšo ya TERS go tloga go R400 milione go fihla go R2.4 bilione mo ngwageng wo wa ditšhelete.1.5.2.  Koketšo ke karolo ya karabelo ye botse ya mmušo go thuša go boloka mešomo ka go thuša dikhamphani tšeo di ikhwetšago di lego mathateng a ditšhelete ka lebaka la maemo a ekonomi a bothata ka gona wa fokotša go fokotšwa ga bašomi mošomong.
2.  Ntwa Kgahlanong le Bosenyi le Bomenetša 2.1.  Bosenyi2.1.1.  Kabinete e tshela ka mare dipolao tša batho ba 18 ka Lusikisiki le balekodi ba setšhaba ba tshela ka Qumbu ka Kapa Bohlabela mo methuntšhong ya batho ka bontši.2.1.2.  Kabinete e amogela go thwala ka lebelo ga sehlopha sa ditsebi tša phethagatšo ya molao go nyakišiša ditiragalo tše tša go thuntšha, seo mošomo wa sona o šetšego o na le dipoelo tše dibotse, moo mogonelelwa o tee yo a lebantšhwago thwii le polao ya batho ba 18 ka Lusikisiki a šetšego a tšweletše kgorong ya tsheko. 2.1.3.  Kabinete e amogela dikatlego masolo a ditsebi ao a dirilwego mafelong a Verulam le High-Flats ka KwaZulu-Natal. Mo lesolong ka Verulam, maphodisa a hlohlile konokono le mogonelelwa yoo a nyakwago kudu go bontši bja ditlhaselo tša Dikoloi tša go Sepetša Tšhelete ka KwaZulu-Natal. Mogonelelwa o bolailwe mo mothuntšhanong le ka morago ga go thuntšha maphodisa. Gape, bagonelelwa ba babedi mo molatong wa polao ya batho ba šupa ka High-Flats ba bolailwe mothuntšhanong le maphodisa.2.1.4.  Kabinete e hlohleditšwe ke katlego ye e tšwelago pele ya Operation Shanela. Mo bekeng ya go feta, bagonelelwa ba go feta 10 000 ba golegilwe ka melato ya go fapafapana, go swana le go bolaya, go kata, go swara dithunya tšeo di sego molaong, go hlasela dikgwebo batho ba go rekiša diokobatši ka go swara khokheini mo maemakepeng le maemofofaneng a rena.2.1.5.  Kabinete e reta gape lesolo la mohlakanelwa ka Limpopo leo le dirilego gore go utollwe laporotori ya diokobatši ka Lebowakgomo, moo diokobatši tša boleng bja R4 milione di thopilwego gomme bagonelelwa ba bararo ba swarwa.
2.2.  Ntwa Kgahlanong le Bomenetša 2.2.1.  Kabinete e amogela go swarwa ga balaodibagolo ba feme ya boentšenere ba tshela bao ba latofatšwago ka boradia le bomenetša bja thentara ya lenaneo la Matlafatšo ya Ekonomi ya Bathobaso ya R400 milione mo Eskom le Sasol.
2.3.  Dikgaruru tšeo di Hlolwago ke Bong le Dipolao tša Basadi le Bana (GBVF)2.3.1.  Mohlala wo o dirilwego wa go romela kgolegong mokati wa batho ba bantši yo a bonwego molato Nkosinathi Phakathi go maphalelo a 42 ke Kgorokgolotsheko ya Gauteng e romela temošo ye maatla go basenyi ba GBVF gore naga ya rena e ka se swarwe bothopša ke ditiro tša bona tše dimpe.2.3.2.  Kabinete e ipiletša go Maafrika Borwa go bega basenyi ka moka ba bosenyi bja GBVF goba mohuta ofe goba ofe ba dikgaruru kgahlanong le batho bao ba lego kotsing – ngwana, motšofadi goba motho yo a phelago ka bogolofadi – go maphodisa a selegae goba go leletša nomoro ya go se lefelwe ya Thibelo ya Bosenyi ya: 086 00 10111.
3.  Taolo 3.1.  Mo go phethagatšeng boikgafo bjo bo dirilwego nakong ya Polelo ya Kgetho ya Tekanetšo ya Mopresidente bja go šoma le mebušo ya profense le ya selegae go šogana le ditlhohlo tša kabo ya ditirelo, Mopresidente Ramaphosa o tla eta pele baromiwa ba maloko a palamente go boledišana le Ditonakgolo le Maloko a Dikomitiphethiši tša Diprofense.3.2.  Ketelo ya mathomo e tla ba ya go ya Limpopo ka Labohlano, 1 Dibatsela 2024.
4.  Tšhireletšo ya Leago 4.1.  Maemo a Boso a Mabe 4.1.1.  Kabinete e hlohleleditše Maafrika Borwa go dula ba ntšhitše mahlo dinameng gomme ba latele ditemošo tša boso go tšwa go Ditirelo tša Boso tša Afrika Borwa. Naga e tšwela pele go itemogela maemo a boso a mabe go tloga go go wa ga kapoko ga go se tlwaelege, mafula, dipula tša madimo, diphefo tša go senya le maphoto a phišo go ya go dipoelo tša phetogo ya klaemete. Ditemošo tša boso di bolelwa go phatlalala le difala tša bobegaditaba ka moka, go akaretša le ditiši tša radio tša setšhaba.4.1.2.  Kabinete e tla re kgauswanyana ya amogela Peakanyo ya Karabelo ya Taolo ya Masetlapelo ye e Kopantšwego yeo e tla akaretšago kaonafatšo go akaretša go thekga ka ditšhelete go kaonafatša masetlapelo.
4.2.  Foramo ya Ditoropong ya Bosetšhaba ya Afrika Borwa ya Mathomo ka Tikologo ya Lefase le Lenaneo la Ditoropong4.2.1.  Dikgoro tša Bodulo bja Batho, le Taolo ya Tirišano le Merero ya Setšo, Netweke ya Ditoropokgolo tša Afrika Borwa le Lenaneo la Bodulo bja Batho la UN (Tikologo ya UN) e swere Foramo ya Ditoropong ya Bosetšhaba ya Afrika Borwa ya Mathomo ka Tikologo ya Lefase le Lenaneo la Ditoropong, le Pholisi ya Ditoropong ya Afrika Borwa. Foramo e kopane le badirišani ba leago ba bohlokwa go šogana le ditlhohlo le dibaka tša taolo tša go hudugela ka lebelo ga batho ditoropong ka Afrika Borwa.
4.2.2.  Foramo e gateletše bohlokwa bja peakanyo ya go laola go hudugela ditoropong ka lebelo ka maemo a go arabela ditaetšo tše dingwe tše dikgolo go swana le phetogo ya klaemete, go fetoga fetoga go gobotse le theknolotši.
4.3.  Go Bušwa ga Mašaledi a Balwela Tokologo ba Afrika Borwa 4.3.1.  Kabinete e amogela go bušwa ga mašaledi a balwela tokologo ba rena bao ba boloketšwego ge ba le dinageng tša ka ntle Zimbabwe le Zambia. Go bušwa ga mašaledi a bona nageng ya Afrika Borwa yeo e lokologilego ya temokrasi ke temogo ke Tlhalošo ya Molaotheo wa Repabliki ya Afrika Borwa wa 1996, woo o re laelago go ‘go fodiša dikarogano tša nako ya go feta le go hlola setšhaba seo se theilwego go maitshwaro a temokrasi, toka ya leago le ditokelo tša batho tša motheo.’4.3.2.  Lenaneo le ke karolo ya Protšeke ya go Buša Mašaledi ao a Lego ka Dinageng tša Ka ntle, yeo maikemišetšo a yona e lego go hlompha digopotšo tša bao ba lwetšego tokologo le toka, le gore mmušo o hlomphe le go boloka bohwa bja bao ba gafilego maphelo a bona gore naga e lokologe. 4.3.3.  Afrika Borwa e tla dula e leboga kopano ya boditšhabatšhaba ya dinaga ka moka tšeo di filego balwela tokologo bodulo, thekgo le mafelo a mafelelo a go khutša.
4.4.  Dipapadi4.4.1.  Kabinete e ipiletša go Maafrika borwa go bontšha thekgo ya bona go moswaradino wa Mamelodi Sundowns le Bafana Bafana Ronwen Williams, yo a kgethilwego bjalo ka yo mongwe wa baswaradino ba lesome ba bakaone go feta ka moka mo lefaseng mo difokeng tša Ballon d’OR tša Sefoka sa Yachine, ka go kgetha go https://www.lequipe.fr/en/special/selection/ballon-dor-2024/section/the…4.4.2.  Williams ke moraloki wa mathomo wa Afrika Borwa wa go kgethwa Sefokeng sa Yachine mo difokeng tša d’Or. Kgatišo ya bo 68 ya moletlo wa difoka e tla ba gona ka la 28 Diphalane 2024. Go fihla mo, re ka kgetha Williams ka bobedi Seisemane le Sefora.
5.  Merero ya Boditšhabatšhaba 5.1.  Sephetho sa UNGA go Israele/Palestina 5.1.1.  Kabinete e amogela tharollo ya hostori ya UNGA yeo e kgonthišago go thopa Bohlabela bja Jerusalema, Panka ya Bodikela le Gaza bjalo ka moo go sego molaong, gomme e dumeletše go tlošwa go felelela ga bafaladi le mašole a Israele ka botlalo. 5.1.2.  Sephetho se ga se bohlokwa fela go molato wa Afrika Borwa mo Kgorotshekong ya Boditšhabatšhaba ya Toka (ICJ) eupša dinaga tšeo di hlabollogago go swana le Spain, Belgium le Japan di kopane le dinaga tše dintši tša Borwa bja lefase go thekga sephetho.
5.2.  Leeto la Mošomo go Motsemošate wa Lesotho 5.2.1.  Kabinete e lemogile Ketelo ya Mošomo ya Mopresidente Ramaphosa ka Motsemošate wa Lesotho ka Labohlano, 4 Diphalane 2024, ka taleletšo Mohlomphegi Kgoši Letsie III. Nakong ya ketelo, Mopresidente o tsenetše Letšatši la Boikemo la Lesotho le Moketeko wa Ngwagakgolo wa bo 58, a fa gape polelo nakong ya meketeko go hlompha bohwa bja go huma bja Setšhaba sa Basotho.
5.3.  Thulano ye e Tšwelago Pele ya Sudan 5.3.1.  Kabinete e lemogile go gola ga thulano ka Sudan gomme e ipiletša go batho ka moka ba Sudan go latela ditlhahli tša AU le Taolo ya Boditšhabatšhaba ka ga Tlhabollo go fediša thulano. Afrika Borwa e lokile go aba bokgoni bja yona go thuša mekgatlo, batšeakarolo le bakgathatema ba bangwe go šoma mmogo go hwetša tharollo ya khutšo ya go ya go ile ka Sudan.
B.  Ditsebišo go Kabinete
1.  Pego ya go Phethwa ga Ditlhakišo tša Mokgwa wa go Phela wa Ditirelo tša Taolokgolo (SMS)1.1.  Kabinete e tsebišitšwe ka tšwelopele ka go phethwa Dikutollo tša elektroniki ka maloko a SMS gomme ya leboga tšwelopele ye e akaretšago go obamela ka botlalo ka 147 godimo ga palomoka ya 160 ya dikgoro tša bosetšhaba le diprofense, gomme ya lemoga dinyakišišo tšeo di tšwelago pele go maloko ao a sa obamelego molao.1.2.  Kabinete e hlohleletša Kgoro ya Ditirelo tša Setšhaba le Taolo go naganišiša ka go phaelota katološo ya lenaneo la Kutollo ya elektroniki go mebasepala.
2.  Pego ka ga go Hlongwa ga Rejistara ya Gare ya Taolo go Phatlalala le Dikarolo tše Tharo tša Mmušo2.1.  Kabinete e amogetše tsebišo ka ga tšwelopele ka go hlongwa ga Rejistara ya Gare ya Taolo go phatlalala le dikarolo tše tharo tša mmušo gomme e thekga kakanyo ya go kopanya Rejistara ya Gare ya Taolo le lenaneo la PERSAL la mmušo le lenaneo la go lefela bašomi ba mebušo ya selegae, go ba le kgokagano le go kalatšwa ga bahlankedi bao ba amegago, bao ba tlogetšego mošomo le bao ba rakilwego mošomong.
C.  Diphetho tša Kabinete
Melaokakanywa
1.  Molaokakanywa wa Khamphani ya Petroleamo ya Bosetšhaba ya Afrika Borwa wo o Akantšwego (SANPC)1.1.  Kabinete e dumeletše go tlišwa ga Molaokakanywa wa SANPC wa 2024 Palamenteng. Molaokakanywa o aba go hlongwa ga khamphani ya mmušo, e tšweletša mohola go sephetho sa Kabinete sa 10 Phupu 2020 go kopanya PetroSA, Khampani ya Tlhabollo ya Gase ya Afrika Borwa (iGas) le Peakanyo ya Mokgatlo wa Thušo ya Petrole.1.2.  Bokgoni bja go hlwekiša bja gae ka Afrika Borwa e swara ka bophara ke Dikhamphani tša Oli tša Boditšhabatšhaba (di-IOC), yeo e hlolago tšhireletšo ya petrole ya diela ka ge di-IOC di tswalela difeme. Molaokakanywa wo o akantšwego o bea SANPC bjalo ka mothekgi wa bosetšhaba wo a tla swarago ditokelo tša tekolo ya oli le gase ka boyona le go swara dišere ka mokgwa wa mmušo wa go swara ditokelo tše di swerwego tša praebete.
2.  Kakanyo ya Molaokakanywa wa Ditšweletšwa tša Petroleamo wa 2024 2.1.  Kabinete e dumeletše phatlalatšo ya Molaokakanywa ya Ditšweletšwa tša Petroleamo gore setšhaba se swayeswaye. Nepo ya Molaokakanywa wo ke go kgonthiša tšhireletšo ya ditšweletšwa tša petroleamo le ka tatelano tlhabollo ya lekala la ditšweletšwa tša petroleamo, go akaretša tsebagatšo ya ditšweletšwa tša sebjalebjale tša go hlweka le dikarolo tša go mpshafatšwa tšeo di tla kaonafatšago methopo ya go fapafapana ya enetši.2.2.  Molaokakanywa o tla thekga dilo tše bohlokwa tša mmušo go phetogo ya ekonomi le tlholo ya mešomo mo taolong ya lekala la ditšweletšwa tša petroleamo la Afrika Borwa gape o tla šogana le matshwenyego a mmalwa ao a tšweleditšwego malebana le taolo ya Molao wa Ditšweletšwa tša Petroleamo, wa 1997 (Molao wa 120 wa 1997).
3.  Molaokakanywa wo o Mpshafaditšwego wa Tšhireletšo le Maphelo a Meepo 3.1.  Kabinete e dumeletše go tlišwa ga kakanywa ya Molaokakanywa wo o Mpshafaditšwego wa Tšhireletšo le Maphelo a Meepo Palamenteng.3.2.  Molaokakanywa wo o akantšwego o nyaka go mpshafatša Molao wa Tšhireletšo le Maphelo a Meepo, wa 1996 (Molao wa 29 wa 1996) ka go mpshafatša ditshepedišo tša taolo, go matlafatša dinyakwa tša phethagatšo, go matlafatša bosenyi le dikotlo, le go mpshafatša dikotlo tše di itšego.3.3.  Molaokakanywa wo o akantšwego, gare ga tše dingwe, o kgonthiša gore maemo a maphelo le tšhireletšo a phethagatšwa ka tshwanelo, a dirišwa le go kaonafatšwa meepong, ka gona a fokotša mahu, dikgobalo le malwetši a mošomong.
D.  Bao ba Thwetšwego Mešomong
Batho ka moka bao ba thwetšwego mešomong mangwalo a bona a dithuto a tla tiišetšwa le go netefatšwa ka maleba.
1.  Morena Nkululeko Lwazi Mahlangu bjalo ka Motlatšamolaodimogolo-pharephare: Taolo, Dikotsi le Phethagatšo mo Kgorong ya Mešomo ya Setšhaba le Infrastraktšha. 2.   Go thwalwa ga maloko go boto ya Mokgatlo wa Kgoboketšo ya Meetse a Limpopo-Olifants:(a)  Moathebokate Thato Goodness Moeeng (Modulasetulo);(b)  Morena Nandha Govender (Motlatšamodulasetulo);(c)  Morena Francois Joubert;(d)  Mohumagadi Phathutshedzo Mudzanani;(e)  Ngaka Vhahangwele Bologo Akwinekomi;(f)   Morena Nkhangweni Lawrence Rambau;(g)  Morena Dikgole Timothy Seroka;(h)  Moathebokate Reinette Mary Rosey; le (i)  Moathebokate Elanie Broekman.
E. Ditiragalo tše di Tlago
1.  Kgwedi ya Dinamelwa1.1.  Ngwaga wo ke matswalo a bo 19 a Kgwedi ya Dinamelwa ya Diphalane ka fase ga morero: “Go dira tše dintši mmogo”. Moletlo o tla nepiša go bontšheng infrastraktšha le tšwelopele dikaonafalo tšeo di tšwelago pele mo ditirelong tša setšhaba ka tirišano le bakgathatema ka moka.1.2.  Tšwelopele ye kgolo e dirilwe mo tikologong ya dikepe go tloga mola go hlongwago Phapoši ya Ntwa ya Transnet, ka phethagatšo ya tsela ya sekepe le diphethagatšo tša maemakepe.1.3.  Mmušo o tla bontšha gape diprotšeke tša kago ya ditsela tše bohlokwa, go akaretša dimpshafatšo tša N2/N3 ka KwaZulu-Natal le Tsela ya Moloto, yeo e kgokaganyago diprofense tša Gauteng, Mpumalanga le Limpopo.1.4.  Mokgatlo wa Ditimela tša Banamedi wa Afrika Borwa le wona o dirile tšwelopele ye kgolo ka go bula ditsela tše bohlokwa go akaretša Tsela ya Germiston-Katlehong-Kwesine, yeo e lego karolong ya tekolo, le Tsela ya Gare ya Motsekapa, yeo e beakanyeditšwego go phethwa mafelelong a ngwaga wa ditšhelete.
2.  Kgwedi ya Tlhabollo ya Leago
2.1.  Diphalane ke gape Kgwedi ya Tlhabollo ya Leago gomme mmušo o ikemišeditše go hlola temošo ya Potfolio ya Ditirelo tša Kgoro ya Tlhabollo ya Leago.2.2.  Mo kgweding, go tla ba le diketelo tša setšhaba go dikarolo tša go fapafapana go phatlalala le naga go kgokaganya ditšhaba le ditirelo tša leago, mananeo a kaonafatšo le go thoma dipoledišano tša setšhaba, mananeo a peakanyo le thekgo go kaonafatša boleng bja bophelo bja ditšhaba tšeo di amegilego.
3.  Khonferense ya Ngwaga le Ngwaga ya Dikanegelo ka Histori ya Setšhaba 3.1.  Afrika Borwa e swara Khonferense ya Ngwaga le Ngwaga ya Dikanegelo ka Histori ya Setšhaba go tloga ka la 7 go fihla ka la 11 Diphalane ka Ulundi, KwaZulu-Natal. 3.2.    Mo khonferenseng ya ngwaga wo, šedi ya go ikgetha e tla fiwa go dikarolo tša segopotšo sa setšhaba tšeo di sa ngwalwago, go bolokwa le go šireletšwa mo bolotadingwalweng bja setšhaba le bja diprofense.
4.  Kgwedi ya Temogo ya Maphelo a Monagano 4.1.  Diphalane ke Kgwedi ya Temogo ya Maphelo a Monagano, yeo maikemišetšo a yona e lego go ruta setšhaba ka maphelo a monagano le go ba hlohleletša go hlokomela maphelo a monagano. Re hlohleletša Maafrika Borwa go nyaka thušo le thekgo le go hlompha bao ba tshwenywago ke malwetši a monagano.
5.  Samiti ya Brazil, Russia, India, China le Afrika Borwa (BRICS) 5.1.  Mopresidente Ramaphosa o tla tsenela Samiti ya BRICS ya 2024 ka Kazan, ka Russia go tloga ka la 22 go fihla ka la 24 Diphalane 2024.5.2.  Samiti ya bo 16 ka fase ga morero: “Go Matlafatša Dikamano tša Toka go Tlhabolla le go Šireletša Lefase”, go tla bolelwa ka ditaba tša kgwebo, ditaba tša dipolotiki tša lefase le go hlabolla tirišano gare ga maloko a dinaga.
6.  Letšatši la Tokologo la Bobegaditaba6.1.  Ka Mokibelo, 19 Diphalane 2024, Afrika Borwa e tla lemoga Letšatši la Tokologo ya Bobegaditaba go swaya ditiragalo tša la 19 Diphalane 1977 (Laboraro le Leso) leo le ileditšego mekgatlo ya Mekgatlo ya Temogo ya Bathobaso ye 19 le dikuranta tše pedi. Afrika Borwa ya temokrasi e dirile tšwelopele ye kgolo go kaonafatša tokologo ya boraditaba le tokologo ya go ihlagiša. Tokelo ya tokologo ya go ihlagiša e ngwadilwe ka Molaotheo wa Afrika Borwa
7.  Imbizo ya Mopresidente ya Mmotlolo wa Tlhabollo ya Dilete (DDM)7.1.  Mopresidente Ramaphosa o tla eta pele Imbizo ya Mopresidente ya DDM go ya Umgababa mo Mmasepalengmogolo wa eThekwini ka Kwa-Zulu-Natal ka Labohlano, 8 Dibatsela 2024.7.2.  Kabinete e ipiletša go badudi ba Umgababa le dikarolo tša kgauswi le yona go ba gona imbizong le go bolela le baemedi ba bona ba setšhaba ka ditharollo tša ditlhohlo mo ditšhabeng tša tšona, le go hwetša mekgwa ya go kaonafatša kabo ya ditirelo.
8.  Ditlhahlobo tša Setifikeiti sa Godimo sa Setšhaba (NSC) 8.1.  Kabinete e lakaletša Mphato wa 2024 tše dibotse ka go thoma ga ditlhahlobo tša bona tša marematlou ka la 21 Diphalane 2024, gomme e ipiletša go batswadi le bahlokomedi go thekga barutwana nakong ye ye boima ya leeto la bona la thuto.8.2.  NSC e dula e na le mohola, gomme e bula dikgetho tše mmalwa tša go kgahliša go baswa ba rena.
G.  Melaetša
1.  Ditebogišo Kabinete e lebogiša le go lakaletša tše dibotse go:•  Sehlopha sa Molao sa Afrika Borwa mo ICJ ka go abelwa Sefoka sa Bone sa Steve Biko/Frantz Fanon sa Tokologo ya Saekolotši. Sefoka ke sa mošomo wa bona go thekga Tumelelano ya Thibelo le Kotlo ya Bosenyi bja Dipolao tša Gaza. Maloko a sehlopha ke:John Dugard SC; Adila Hassim SC; Tembeka Ngcukaitobi SC; Blinne Ní Ghrálaigh KC, Max du Plessis SC, Vaughan Lowe KC, Tshidiso Ramogale, Sarah Pudifin-Jones le Lerato Zikalala.•  Diprofesa Salim Abdool Karim le Quarraisha Abdool, ka go thopa Sefoka se bohlokwa sa Lasker sa tirelo ya setšhaba go lemoga nyakišišo ya bona ye mpsha ya go boloka maphelo ya HIV.Relebogile Maloma, morutwana yo bogale wa Kreiti ya boraro yo a dirago khemoterapi le morutiši wa gagwe, Mohumagadi Nqobile Mbatha, go amogela ka kopanelo Sefoka sa Tona sa go Ikgetha sa #MyTeacher ka kanegelo ya bona ya go hlohleletša. Le ge a be a lwantšhana le kankere, Relebogile, mmogo le thekgo ye e sa šikinyegego ya Mohumagadi Mbatha, o kgonne go tšwetša mošomo wa gagwe wa sekolo pele ge a le bookelong. Mohumagadi Mbatha o kgonthišitše gore Relebogile ga a šalele morago, a mo thuša go dula a kgokagane le dithutwana tša gagwe le barutwana ka yena. Ka maitapišo a gagwe a go makatša, Relebogile ga se a ba sebakeng se tee le bona, eupša o šomile gabotse go feta, a fetša ka go ba moithuti wa godimo go ba lesome ka phapošing – tše ka moka a di dira malaong a gagwe a bookelo. Kanegelo ya bona ke bohlatse bjo maatla bja khuetšo ya phetogo ya go kwelobohloko le boikgafo mo go ruteng, le go fetogafetoga ga moya wa botho. •  Mohumagadi Melisa Carol Du Plessis (Bokgoni bja go Ruta Kreiti ya R R); •  Mohumagadi Bonisiwe Happiness Maphumulo (Bokgoni bja go Ruta Sekolong sa Praemari); •  Mohumagadi Nthabiseng Mavis Mateba (Bokgoni bja go Ruta Mabokgoni a Bophelo, Kreiti ya 1-6); •  Mohumagadi Koliwe Doris Mbatha (Bokgoni bja Boetapele Sekolong sa Praemari);•  Morena Thapelo Jacob Mthimkhulu (Bokgoni bja go Ruta Sekolong sa Sekontari);•  Mohumagadi Rose Martha De Jonker (Bokgoni bja Boetapele Sekolong sa Sekontari); •  Morena Tiisetso Daniel Chaka (Bokgoni bja go Ruta Dinyakwa tša go Ikgetha); •  Morena Mbongiseni Cyril Dlamini (Bokgoni bja Boetapele go Dinyakwa tša go Ikgetha), •  Morena Itumeleng Esau Jr Komane (Bokgoni ka go Ruta le go Ithuta Theknolotši ye e Kaonafaditšwego); •  Mohumagadi Maserole Mojela (Bokgoni bja go Ruta Disaense tša Tlhago); •  Mohumagadi Motlatso Lucia Maake (Bokgoni bja go Ruta Fisika); •  Morena Ethon Alexander (Bokgono bja go Ruta Mmetse. GET); •  Morena Sithembiso Eugene Mahlalela (Bokgoni bja go ruta Mmetse, FET); •  Morena Derek Swart (Sefoka sa Bophelo ka Moka sa Kader Asmal); le •  Mohumagadi Ntombozuko Mkizwana (Sefoka sa Morutiši o Mokaone wa Bosetšhaba). •  Springboks, sehlopha sa rena sa rugby, ka go thopa ga bona go maatla kgahlanong le Argentina le go rwešwa korone ya Dinkgwete tša Rugby tša 2024. •  Sehlopha sa Kgwele ya Maoto sa Banna ba Mengwaga ya ka Fase ga 20, seo se tsebegago ka Amajita, ka go rwešwa korone ya TotalEnergies CAF ya ba ka Fase ga 20 ya Dinkgwete tša Africa Cup of Nations, le go ba le maswanedi a phadišano ya 2025 U-20 Africa Cup of Nations.•  Papadi ya Difatanaga ya Afrika Borwa, go hwetša Bonkgwete bjo boswa bja tiragalo ya Lefase ya Rally-Raid (W2RC), yeo e tla diregago ka Afrika Borwa ka 2025.•  Zoalize Jansen van Rensburg, ka go rweša korone ya Mohumagatšana wa Lefase wa Afrika Borwa wa 2024. Zoalize o na le mengwaga ye 18 gomme o tla emela naga mo Phadišanong ya Bomasebotsana bja Lefase bja bo 72 ka Dibokwane 2025.•  Bathopasefoka ba magoro a go fapana a tlhomamišo ya SAICA ya Afrika Borwa go Difoka tša Australia. Sefoka sa CEO se ile go Manana Johnson ka mohlala wa gagwe wa meleng ya go fapafapana mo dikarolong tša kago ya setšhaba, Ubuntu, khuetšo ya leago le go akaretša baswa.
2.  Matshidiso•  Kabinete e iša matshidiso go Mmušo le batho ba Democratic Republic of Congo ka morago ga masetlapelo a kotsi ya sekepe sa Lake Kivu ka Mokibelo, 5 Diphalane, seo se bolailego batho.
Kabinete e iša matshidiso go bagwera le malapa a:•  Motsebalegi Pastor Ray McCauley, mothomi wa Rhema Bible Church le Modulasetulommogo wa maloba wa Khansele ya Ditumelontši tša Setšhaba tša Afrika Borwa. •  Moahlodi wa Maloba Willem Heath – yo e bilego modulasetulo wa Khomišene ya Dinyakišišo ya Heath ya bomenetša, boradia le taolompe ka Kapa Bohlabela, gape e bile hlogo ya Lekala la Dinyakišišo la go Ikgetha go tloga ka 1997 go fihla ka 2001.•  Naletšana ya Mmino wa Sedumedi Solomon Molokoane, yoo a tsebegago kudu ka leina la sefaleng la ‘Solly Moholo’, yoo a re filego hlohleletšo, pholo le boithabišo ka mmino wa gagwe. •  Siphiwe ‘General GTZ’ Sibisi, yo e bego e le leloko le le šetšego la sehlopha sa Kwaito sa Chiskop, seo se ralokilego karolo ya bohlokwa go hlabolleng mmino wa Kwaito ka mo nageng.
3.  Tsebišo ya Setšhabaa.  Kabinete e ipiletša go batho ka moka go šomiša meetse ka tsheketšo ka ge Afrika Borwa e dula e le naga ya go hloka meetse gomme gonabjale re itemogela tlhokego ya meetse. Kudu, re hlohleletša badudi ba Gauteng le KwaZulu-Natal, moo legato la pele le legato la bobedi la kiletšo ya meetse le dirišwago, go latela dikiletšo tše di beilwego.b.  Meetse ke bophelo, a šomiše ka maikarabelo.
E lokolotšwe ke: Dikgokagano tša Mmušo le Lenaneo la Tshedimošo (GCIS)Dipotšišo: Mohumagadi Nomonde Mnukwa – Seboleledi sa Motšwaoswere sa Mmušo Selefouno: 083 653 7485"
Pego ya Kopano ya Kabinete yeo e Swerwego ka Laboraro la 23 Diphalane le ka Laboraro la 6 Dibatsela 2024,13 Nov 2024,https://www.gov.za/news/cabinet-statements/statement-cabinet-meeting-23-october-and-6-november-2024-13-nov-2024,https://www.gov.za/nso/news/cabinet-statements/pego-ya-kopano-ya-kabinete-yeo-e-swerwego-ka-laboraro-la-23-diphalane-le-ka,"A.    Merero ye Bohlokwa Seemong sa Bjale
1.    Polokego le Tšhireletšo1.1.    Malwetši le mahu a go hlolwa ke dijo 1.1.1.    Kabinete e ile ya tsebišwa ka ga malwetši a go bakwa ke dijo le mahu ao a begilwego dikarolong tša go fapafapana tša naga, ao a hlotšego mahu ao a robilego dipelo a bana le go dira gore balwetši ba mmalwa ba feleletše ba amogelwa maokelong  ka Gauteng, Mpumalanga, Kapa Bohlabela, KwaZulu-Natal le Freistata.1.1.2.    Mopresidente o tla bolela le setšhaba mabapi le magato ao mmušo o a tšeago go šogana le seemo se. 1.1.3.    Go sa le bjalo, Kgoro ya tša Maphelo e dirile gore Setheo sa Bosetšhaba sa Malwetši ao a Fetelago (NICD) se šome go nyakišiša le go hlahloba mothopo wa mpholo wa dijo le go tla ka ditšhišinyo.1.1.4.    Kgoro ya Pušotirišano le Merero ya Setšo yeo e thekgwago ke Kgoro ya Tlhabollo ya Dikgwebopotlana le Komiti ya Magareng ga Ditona go Taolo ya Masetlapelo di phatlaladitše ka kuranteng ya mmušo Seakanywa sa Melawana ya Motheo ya Mmasepala ya Ekonomi ya Makheišeneng yeo e nepilego go rapa mebasepala ka moka go phethagatša morero wo o swanago le magato a mohlakanelwa go fihlelela ekonomi ya ka mo nageng ya go akaretša bohle le go thibela ditiragalo tšeo di sego molaong tša dikgwebo ka makheišeneng.   1.1.5.    Kabinete e rometše matshidišo go malapa, go bagwera le go barutwana bao ba bego ba tsena sekolo le bana bao ba hlokofetšego ka baka la malwetši ao a bakwago ke dijo, le go lakaletša bao ba sa ntšego ba kaonafala pholo ya ka pejana.
1.2.    Go Lwantšha Bosenyi 1.2.1.    Kabinete e sotše ka bogale polao ya go se hlamatsege ya Nkosikazi Thenjiwe Eunice “Nogcinile” Mtirara ka Mošate wa Mqhekezweni ka Kapa Bohlabela gomme e rometše matshidišo go lapa la bogoši la AmaDlomo le go Bogošikgolo bja AbaThembu ka moka. Makala  a phethagatšo ya molao a tlo golega bao dirilego bosenyi bjo.1.2.2.    Kabinete e ile ya sola go katwa ga barutwana ba bahlano bao ba ilego ba hulwa ka sethunya ka lefelong leo la Mqhekezweni.1.2.3.    Dihlopha tša NATJOINTS di laetšwe go fokotša ka bjako tlhatlogo ya maemo a bosenyi go akaretšwa le dipolao ka Kapa Bohlabela le go netefatša gore badirabosenyi le bokomang-ka-nna ba bosenyi bjo ba a golegwa.1.2.4.    Kabinete e ile ya reta lesolo la bohlodi leo le bego le eteletšwe pele ke NATJOINTS (ntwa kgahlanong le meepo yeo e sego molaong le lesolo la vala-mgodi) leo pheletšo ya lona e bilego go golegwa ga bašomi ba ka meepong bao ba sego molaong ba 1000 ka meepong yeo e tlogetšwego kua Orkney ka Leboa Bodikela ga e sale go tloga mafelelong a beke a la 2 Dibatsela 2024.1.2.5.    Kabinete e amogetše matsapa ao a tšwelago pele a go matlafatša bokgoni bja maphodisa ka go romelwa ga bahlankedi ba sephodisa bao ba sa tšogo hlahlwa ba 2800 go ralala le diteišene tša maphodisa tša go fapafapana. Maphodisa a tlaleletšo ao a sa hlahlwago a go lekana 2000 a tla aloga ka Manthole 2024 ebile a tla be a loketše go romelwa mafelong go thuša mo sehleng se sa maikhutšo.1.2.6.    Kabinete e ipiletša go MaAfrika Borwa ka moka go dirišana le maphodisa go lwantšha bosenyi ka go bega ditiragalo tša bosenyi mo go  0800 10111  le Mogala wa Bosetšhaba wa Bosenyi bja Dikgoka: 080 091 1011 woo o hlametšwego go šogana le ditiragalo tša go amana le bosenyi bja dikgoka.
2.    Merero ya Boditšhabatšhaba2.1.    Palelomorago: Bopresidente bja Afrika Borwa bja Sehlopha sa dinaga tše 20 (G20) 2.1.1.    Palelomorago ya go ya tiragalong ya gore Afrika Borwa e tšee Bopresidente bja G20 go tloga ka ka la 1 Manthole 2024 go fihla ka la 30 Dibatsela 2025 ka fase ga morero wo: “Botee, Tekatekano le Boswareledi”, e thomile.2.1.2.    Kopano ya Baetapele e tlo swarelwa Johannesburg, Gauteng gomme IMC e šoma le diprofense tše dingwe go swara dikopano tša Ditona le tša Dihlophatšhomo. Re tla tsebagatša lenaneo la Afrika Borwa la G20 ka la 1 Manthole 2024. 2.1.3.    Afrika Borwa e tla kgatha tema Samiting ye e tlago ya G20  ka la 18 le la 19 Dibatsela 2024, ka Rio de Janeiro, Brazil.
2.2.    Kgorotsheko ya Boditšhabatšhaba ya Toka (ICJ)2.2.1.    Kabinete e amogetše go romelwa ga sengwalwa sa segopotšo go ICJ, seo se bontšhago ka moo Mmušo wa Isiraele o ilego wa tshela Tumelelano ya kgahlanong le Polao ya Molokwanarite  ka go tshela molao ka boomo le go bolawa ga Ma-Palestina ao a dulago ka Gaza.2.2.2.    Sengwalwa se sa segopotšo sa matlakala a fetago 1300 – seo se hlatselwago ke diswantšho le ka dianekšara – se na le bohlatse bja ditiro tša polao ya molokwanarite tša Isiraele, le go palelwa ga yona go thibela hlohleletšo ya polao ya molokwanarite le go otla bao ba hlohleletšago le go dira ditiro tša polao ya molokwanarite. 2.2.3.    Go romelwa ga sengwalwa se sa segopotšo go direga nakong ya ge Isiraele e tšwela pele ka go bolaya badudi ka Gaza ebile e ikemišeditše go dira taba ya go swana le yeoka Lebanon. Segopotšo se se gopotša setšhaba sa lefase ka bophara ka ditiragalo tše sehlogo tšeo di dirwago kgahlanong le batho ba Palestina le nyakego ya botee go fediša masetlapelo a. Go romelwa ga sengwalwa se sa segopotšo go gata mohlaleng wa tharollo ya Ditšhabakopano yeo e solago ka bogale magato a mmušo wa Isiraele kgahlanong le batho ba Palestina.
2.3.    Go Godiša Temokrasi ya Lefase ka Bophara  2.3.1.    Kabinete e lebogiša mebušo le batho ba Repabliki ya Botswana, Mozambique le Amerika (US) ka katlego ya dikgetho tša bona tša moragorago.2.3.2.    Kabinete e reta mekgatlo ya kganetšo ya mohlakanelwa  yeo e bopilego mokgatlo wa Umbrella for Democratic Change kua Botswana ka katlego ya yona ka tlase ga boetapele bja Mopresidente yo a kgethilwego, Duma Boko, gomme e amogetše go hlongwa ga dithulaganyo tša phetogelo magareng ga mmušo wo o tšwago le mmušo wo o tlago wa Mopresidente yo a kgethilwego, Boko.
2.3.3.    Kabinete e lebogiša Mopresidente yo a kgethilwego, Daniel Chapo, le mokgatlo wa gabo, FRELIMO, ka phenyo ya bona ka morago ga dikgetho tša histori tša naga tšeo di bego di swerwe mo ngwageng wo e lego wa bo 32 ka morago ga go saenwa ga Tumelelanokakaretšo ya Khutšo, yeo e tlišitšego go fela ga ntwa ya bana ba thari le go hloma temokrasi ya mekgatlo ye mentši ka Mozambique. Dikgaruru tše di tšwelago pele ka morago ga dikgetho di a hlobaetša, gomme mekgatlo ka moka yeo e sa kgotsofalego e swanetše go diriša mekgwa ka moka ya semolao go rarolla dingongorego tša yona tša dikgetho le go tšwela pele go aga metheong ya khutšo yeo e theilwego ka Tumelelano ya Maputo ya Khutšo le Poelano ya Setšhaba. 2.3.4.    Kabinete gape e lebogiša Mopresidente yo a kgethilwego, Donald Trump, ka morago ga dikgetho tša Amerika tšeo di swerwego ka la 5 Dibatsela 2024. Afrika Borwa e lebeletše go šoma ka sekgauswi kudu le Mopresidente yo a kgethilwego, Trump, mo dikgweding tše 12 tše di tlago ge Mopresidente Cyril Ramaphosa a tšea Bopresidente bja G20 ka la 1 Manthole 2024.
3    Merero ya Kgwebišano  3.1    Dipoelo tša Ketelo ya Mmušo le go Kgatha Tema ga wona ka go Foramo ya Tšhomišano ya China-Afrika (FOCAC)3.1.1    Kabinete e amogetše tshedimošo ka ga dipoelo tša ketelo ya mmušo ye e atlegilego ka Repabliki ya Batho ya China le kopano ya FOCAC yeo e bego e swerwe kua Beijing, China go tloga ka la 2 go fihla ka la 6 Lewedi 2024. Kabinete e lemogile dipoelo tše bohlokwa tše di latelago tša Afrika Borwa:3.1.2    Tumelelano ya go fetoša sebopego sa kgwebišano go ya go ditšweletšwa tšeo di tšweleditšwego ka bontši tša boleng bjo bo okeditšwego, kudukudu tumelelano ya go abelana lenaneo la ditšweletšwa tše 100 tša boleng bjo bo okeditšwego go tšwa Afrika Borwa tšeo China e tla naganago go di reka. 3.1.3    Godimo ga moo, Afrika Borwa e na le tšhomišano go tšwa go China ka magatokamao a mararo a go amana le phedišo ya khapone, go dira dilo ka mokgwa wa titšithale, dinamelwa le tshepedišo ya merwalo. Tšhomišano ye e tla bula tsela ya go hlohleletša dipeeletšo ka dikoloi tša mohlagase, tšweletšontši ya dipetiri, polokelo ya enetši yeo e tšweletšwago ka dilo tša tlhago, gammogo le ka Mafelong ao a hlaotšwego a tša Ekonomi a Ikgethilego le Mafelo a Tlhabollo ya Intasteri3.1.4    Babeeletši ba bohlokwa ba China ba ka Shenzhen le Beijing ba bontšhitše kgahlego ya go nabiša dipeeletšo tša bona goba go dira dipeeletšothwii go tšwa nageng e šele go tla ka Afrika Borwa.   3.1.5    Nakong ya Foramo ya Kgwebo, Dimemorantamo tše tshela tša Kwešišano (MoU) di ile tša saenelwa ka maikemišetšo a go tšwetša pele tirišano magareng ga makalakgwebo a China le dikhamphani tša Afrika Borwa le Dipanka tša Tlhabollo ya go matlafatša tirišano go tšweletša pele tlhabollo ya dintasteri ka Afrika Borwa, go tšweletša pele tirišano ya theknolotši ka nepo ya go tšweletša pele phedišo ya khabone ka makaleng a bohlokwa a Afrika Borwa gotee le ka gare ga magatokamano, gape le go hlohleletša dipeeletšo ka lefapheng la enetši ya go tšweletšwa ka dilo tša tlhago. 3.1.6    Ditumelelano tše, tšeo di saennwego maemong a mmušo le a lekala la poraebete di tla thuša go akgofiša dipeeletšo tšeo di tšweletšago pele phetogo yeo e hlwekilego le ya go ba le khapone ya tlase le go tšweletša pele bohlami ka mešomong ya diintasteri gape le go goketša dipeeletšo ka Mafelong a Ikgethilego a Ekonomi le ka Mafelongkgoparara a Diintasteri.
4    Ekonomi4.1    Polelo ya Pholisi ya Tekanyetšokabo ya Paka ya Gare ga Ngwaga wa Ditšhelete (MTBPS)4.1.1    Kabinete e amogela MTBPS ya 2024, yeo e phethagatšago maitlamo a Mmušo wa Botee wa Bosetšhaba a go phegelela kgolo ya ekonomi ya ka pela, ya go akaretša bohle le ya go swarelela, le go hlola setšhaba sa go loka le go lekalekana ka go fediša bodiidi, go se lekalekane le tlhokego ya mešomo. 4.1.2    Go tielela ga matlotlo a setšhaba ka tšhomišo ya ditšhelete le sekoloto ka tlhokomelo go netefatša gore naga ya gaborena e ka hlohleletša kgolo ya ekonomi mola e netefatša gore bao ba lego kotsing kudu magareng ga rena ba tšwela pele go fiwa thekgo ka mananeo a rena a thušo ya leago.4.1.3    Kabinete e thekga dikokwane tše nne tša go godiša ekonomi ka tielelo ya ekonomi ka kakaretšo, go phethagatša diphetogo tša ditheo, go bopa bokgoni bja mmušo le go oketša peeletšo ya mananeokgoparara a setšhaba. Naga le yona e gata ka mošito go netefatša gore e tlošwa lenaneong la dinaga tšeo di sa obamelego la Sehlophatšhomo sa Merero ya Ditšhelete (FATF), ka ge e šetše e šogašogile dipharela tše 16 go tše 22 tšeo di hlaotšwego pele ga tekololeswa ya leboelela ya FATF ka 2025. 4.1.4    MTBPS ke karolo ya sediko sa tekanyetšokabo ya setšhaba sa gaborena ya phatlalatša le ya maikarabelo yeo e dumelelago peakanyo ya ditšhelete ya lebaka la magareng go ya go ya lebaka le letelele ya ditšhelete tša setšhaba sa rena. Ebile e dumelela MaAfrika Borwa go rweša dikgoro le makala a mmušo maikarabelo ge go etla tšhomišong ya mašeleng gomme e nea babeeletši kgonthišetšo ya gore ekonomi ya naga ye e lebile thoko efe.
4.2    Boeti4.2.1    Go thakgolwa ga Lesolo la Boeti la Selemo la naga go hlohleletša MaAfrika Borwa le baeti go tšwa lefaseng ka bophara go utolla le go tseba ka mahumo a naga ao a utilwego a boeti ao a hwetšwago ka diprofenseng tša rena ka moka tše senyane.4.2.2    Lesolo la  Gimme Summer – Sho’t Left le tla hlagiša ditšweletšwa tša boeti tša ka mo nageng go kgontšha MaAfrika Borwa a mantši go ipshina, go nyakolla le go itemogela mafelo a naga ya rena a boeti ao a iphihilego.4.2.3    Go matlafatša lefapha la tša boeti, Kabinete e amogetše go phatlalatšwa ga Setlamo sa go Botega sa Badiriši ba tša Boeti (TTOS) ka kuranteng ya mmušo, seo se nolofatšago tshepedišo ya go dira dikgopelo tša visa bakeng sa dihlopha tše kgolo tša baeti go tšwa China le India.  4.2.4    Lesolo le le šogašogana le mapheko a bokgoni ka dikantorong tša botseta bja dinaga dišele ebile le nepile go goketša baeti ba bantši go tšwa China le India, e lego dinaga tšeo di nago le kelo ya 1.8% le 3.9% ka go latelana ya baeti ka moka ba boditšhabatšhaba bao ba etelago ka Afrika Borwa.4.2.5    Dikhamphani tša boeti tše di nago le kgahlego di ka ikhweletša tshedimošo ye ka go etela wepsaete ye https://touroperator.dha.gov.za:8443  goba ka go bula phothale ka leswao la TTOS mo go www.dha.gov.za.4.2.6    Go feta moo, Lenaneo la e-Visa la naga le ile la phatlalatšwa go dinaga tše 34 go dumelela baeti go tšwa dinageng tšeo go dira dikgopelo tša visa ya go tla ka Afrika Borwa inthaneteng ntle le go etela dikantoro tša botseta goba tša dikhonsuleiti.
5    Merero ya Meetse 5.1    Magato a lebakanyana a go aba meetse a go nwa ka Hammanskraal5.1.1    Kabinete e amogetše le go ela hloko kgatelopele yeo e dirilwego ke Kgoro ya Meetse le Kelelatšhila ya go abela Mmasepala wa Tshwane meetse a go nwa gore wona o kgone go abela batho ba Hammanskraal meetse lebakanyana. 5.1.2    Mathata ao a tšwelago pele a kabo ya meetse ao a amilego Hammanskraal le mafelomabapi a tšwela pele go ama maphelo a batho gampe, go akaretšwa le kabo ya ditirelo tša tlhokomelo ya maphelo mafelong a Hammanskraal a go swana le Bookelo bja Jubilee. 5.1.3    Mmasepala wa Tshwane gabjale o phethagatša protšeke ya R278-milione go lokiša Polante ya Tlhwekišo ya Meetse a Ditšhila ya Rooiwal (WWTW) yeo kgale e bego e sa šome gabotse.5.1.4    Go letetšwe gore go kaonafatšwa ga Rooiwal WWTW go bitše R2 bilione. Kabinete e ile ya tsebišwa gore Mmasepala wa Tshwane o tla swanela ke go lefela protšeke ye ka tšhelete ya letseno, ya go adingwa goba ya dikabelo tša yona tša Tšhelete ya Thušo ya Tlhabollo ya Madulo a Metsesetoropo go tšwa go Kgoro ya Madulo a Batho.5.1.5    Ka 2023, Kgoro ya Meetse le Kelelatšhila e laetše Magalies Water go tsena seemo seo ka bogare ka bjako go ya ka Molao wa Ditirelo tša Meetse wa 1997 (Molao wa bo-108 wa 1997), le go hlama le go hloma lefelo le leswa la go hlwekiša meetse ka Polanteng ya yona ya Klipdrift ya Tlhwekišo ya Meetse a Ditšhila ya kgauswi le Hammanskraal. Se se tla thuša go fokotša ditlhohlo tša meetse le go tla ka ditharollo tša lebaka le letelele. Polante ye ya tlaleletšo ya go hlwekiša meetse a ditšhila e tla abela matamo a mangwe meetse, ao a lego lenaneong la kabo ya meetse la Mmasepala go oketša kabo ya meetse a go nwaa go hlweka ka Hammanskraal. 5.1.6    Mmušo o kgothaletša batho ba Hammanskraal le mafelomabapi  go se fele pelo ge mošomo wo o dutše o tšwela pele. Go letetšwe gore legato la mathomo le phethwe ka la 15 Dibatsela 2024. Se se tla kgontšha Mmasepala wa Tshwane go aba meetse a go nwega mafelong a mangwe a ka Hammanskraal.
5.2    Dikoloto tša mebasepala go diboto tša meetse5.2.1    Kabinete e amogetše tshedimošo ya gabjale mabapi le dikoloto tše di sa šaletšego morago tša mebasepala go diboto tša meetse, tšeo di golago le go se laolege, tša palomoka ya R23 bilione yeo kolotwago go fihla ka la 31 Phato 2024. Sekoloto se se bea kotsing tielelo ya ditšhelete ka dibotong tša meetse mmogo le ka lekaleng la meetse ka moka ga lona. Tona ya Meetse le Kelelatšhila, Pemmy Majodina o sa tšwa go kopana le mebasepala yeo e amilwego ke se gomme a amogela maitlamo a go lefa go tšwa go mebasepala yeo e kolotago kudu. 5.2.2    Kabinete peleng e ile ya dumelela go hlongwa ga Komiti ya Magareng ga Ditona (IMC) go šogana le phetogo ya mebasepala. IMC e tla bea pele magato a go šogašogana le ditefelo tša dikoloto tša mebasepala go diboto tša meetse, kudukudu tšeo di lebanego le phuhlamo yeo e lego kgauswi.
5.3    Dikiletšo tša Meetse ka Gauteng5.3.1    Kabinete e ile ya lekodišišwa ka ga dikiletšo tša meetse tša legato la 1 tšeo di lego gona ka Gauteng ka lebaka la nyakego ya meetse yeo e tšwelago pele ka lebaka la tšhomišo ya godimo yeo e hlotšwego ke kgolo ya palo ya batho, dihlomesetšo tšeo e sego tša semolao, go dutla le tšhomišompe ya meetse.5.3.2    Palogare ya tšhomišo ya meetse ka Gauteng ke dilitara tše 279 ka motho ka letšatši ge go bapetšwa le palogare ya boditšhabatšhaba ya dilitara tše 173 ka motho ka letšatši. Le ge e le gore mebasepala ya setoropo ya Gauteng e na le dikiletšo tša meetse tša legato la 1 tšeo di lego gona, mebasepala ga e phethagatše molao ka mo go swanetšego. 5.3.3    Tona ya Meetse le Kelelatšhila le Tonakgolo ya Gauteng ba kgopetše mebasepala go bea dikiletšo tša meetse tša legato la 2 tšeo di tlago tla le dikotlo ge badiriši ba sa obamele dikiletšo.
5.4    Go hlongwa ga Komiti ya Bosetšhaba ya Mathata a Meetse5.4.1    Kabinete e thekgile sephetho sa Mopresidente sa go oketša mošomo wo gabjale o etilwego pele ke Motlatšamopresidente ka go hlatloša merero ya meetse bjalo ka mathata le go hloma komiti ya bosetšhaba ya mathata a meetse yeo e tla hlamago leanotiro la meetse le go tliša ditsebi tša meetse ka nepo ya go tsena ka bogare mathata a meetse a naga ka bophara ka lekaleng la Mmušo wa Selegae.
6    Tša leago6.1    Go Saenelwa ga Molaokakanywaphetošwa wa Tlhalo go ba Molao6.1.1    Kabinete e amogetše go dirwa ga histori ge go ntšhwa ngata ya mathomo ya disetifikeiti tša manyalo a 33 a SeMuslim ke Kgoro ya Merero ya Selegae ka morago ga go saenelwa ga Molaokakanywaphetošwa wa Tlhalo ka Mopresidente Ramaphosa ka Mopitlo ngwageng wo. Molaokakanywa wo o ile wa fetoša Molao wa Tlhalo wa 1979 (Molao wa bo-70 wa 1979) go amogela manyalo a SeMuslim le go šireletša dikgahlego tša basadi le bana ba MaMuslim ge e ba manyalo ao a a fedišwa. 6.1.2    Diphetogo tše, tšeo di bego di swanetše di dirilwe kgale, di laetša boikgafo bja naga ya rena bja go netefatša gore ditokelo tša basadi le bana ba MaMuslim le bana go lebeletšwe tekatekano, seriti, phihlelelo ya toka gammogo le dikgahlego tša bana ba bannyane, bjalo ka ge di akareditšwe ka Molaotheong wa Repabliki ya Afrika Borwa wa 1996, di a thekgwa. 6.1.3    Gape di kgontšha go tšwetša pele phedišano ye e atilego setšhabeng, kago ya setšhaba le boitšhupo bja bosetšhaba bja mohlakanelwa gape le go hlompha ditšo le ditumelo tša go fapafapana.
B.    Diphetho tša Kabinete 1.    Diphetho tša Kopano ya Kabinete ya Laboraro la 23 Diphalane 2024
1.1.    Dikgetho tša Mmušo wa Selegae tša 2026  1.1.1.    Kabinete e dumeletše go hlongwa ga Komiti ya Ditona (IMC) yeo e tlago okamela ditokišetšo tša Dikgetho tša Mmušo wa Selegae tša 2026/27. 1.1.2.    Ka ge dikgetho tša mmušo wa selegae tšeo di fetilego di be di swere ka la 1 Dibatsela 2021, dikgetho tšeo di tlago tša mebasepala di tlo swarwa magareng ga 2 Dibatsela 2026 le 1 Dibokwane 2027. IMC  e tla kgoboketšwa ke Tona ya Pušotirišano le Merero ya Setšo gomme yona e na le dikgoro tše mmalwa tša mmušo tšeo di lego bohlokwa go netefatša gore dikgetho di a atlega. 1.1.3.    Kabinete ile ya ahlaahla le go dumelela mokgwa wa go lekanyetša palo ya bakhanselara go ya ka Karolo 20 (1) (a) ya Molao wa Ditheo tša Mebasepala.1.1.4.    Dikgetho tša Mebasepala tša 2026 e tla ba dikgetho tša botshelela tša mohuta wo ga e sa le go thoma ga temokrasi ka 1994. IMC e tla šoma le IEC le ditheo tše dingwe tšeo di amegago go kgonthiša gore tshepedišo yeo e lebišago dikgethong tša mmušo wa selegae e sepela ka thelelo le ka khutšo.
2.    Molaokakanywa2.1.    Molaokakanywaphetošwa wa Tlhako ya Dikamano tša Magareng ga Mebušo wa 20242.1.1.    Kabinete e dumeletše phatlalatšo ya Molaokakanywa wa Tlhako ya Ditswalano tša Magareng ga Mebušo wa 2024 gore setšhwaba se fane ka ditshwayatshwayo mabapi le wona. Molaokakanywa o nyaka go dira diphetogo go Molao wa Tlhako ya Dikamano Magareng ga Mebušo  (Molao wa bo-13 wa 2005) go kgonthiša gore magoro a mmušo a go fapafapana a šoma ka mokgwa wa kgokagano. 2.1.2.    Diphetošo di tla phošolla dikarolo tše dingwe tša Molao tšeo di se sa šomago gomme di tla kgonthišetša gore magoro a mararo a mmušo a šoma mmogo go kaonafatša kabo ya ditirelo go fihlelela dinyakwa tša batho. 2.1.3.    Kgaolo ya 3 ya Molaotheo e nyaka gore magoro ka moka a mmušo a dirišane ka go botana le ka maikemišetšo a mabotse ka, gare ga tše dingwe, go godiša ditswalano tša bogwera le go thušana le go thekgana. Mabapi le se, Molaokakanywa wa Tlhako ya Dikamano tša Magareng ga Mebušo o tla kgontšha kgokagano ya phethagatšo ya dipholisi tša mmušo le molao, go akaretša le go netefatša gore go ba le mmušo wo o dumelelanago, kabo ya ditirelo ye e phethagetšego, go bea leihlo le go phethagatša dipholisi. Diphetogo tše tša molao gape di tla thekga Mmotlolo wa Tlhabollo ya Dilete wo o lebišitšego kaonafatšong le matlafatšong lenaneo la dikamano tša magareng ga mebušo.
3.    Diphetho tša Kabinete tša kopano yeo e swerwego ka la 6 Dibatsela 20243.1.    Matšatši a 16 a Lesolo la Twantšho Kgahlanong le Dikgaruru tša  Bong (GBV)3.1.1.     Kabinete e dumeletše lemanoga la go ela dikakanyo hloko la 2024 la Lesolo la Matšatši a 16a Kgahlanong le GBV, ka tlase ga morero wo: “Mengwaga ye 30 ya Tšwetšopele ya Magato a Mohlakanelwa a go Fediša Dikgaruru Kgahlanong le Basadi le Bana”, wo o gatelelago bohlokwa bja mokgwa wa go ba ngatana ye tee go lwantšha GBVF le bohlokwa bja maikarabelo a makala a go fapafapana.3.1.2.     Ngwaga wo ke ngwaga wa bo-26 wa go kgatha tema ga Afrika Borwa ka Lesolong la Matšatši a 16 a Twantšho ya Dikgaruru Kgahlanong le Basadi le Bana, yeo e tlago thakgolwa ka la 25 Dibatsela 2024 Lepatlelong la Royal Bafokeng ka Profenseng ya Leboa Bodikela.3.1.3.      Se se thekga lesolo la lefase ka bophara leo le thomago ka la 25 Dibatsela (Letšatši la Boditšhabatšhaba la go Fediša Dikgaruru Kgahlanong le Basadi) go fihla ka la 10 Manthole (Letšatši la Boditšhabatšhaba la Ditokelo tša Batho). Lesolo la lenyaga le tšwela pele go šogana le mabaka ao a bakago GBVF mola le tšwetša pele go hlohleletša bonna bjo bo agišanago le tekatekano ya bong, gammogo le go hloma dibaka tša ikonomi go basadi le bana. 3.1.4.     Le ge e le gore badirabokgopo ba go feta 1 000 ba ile ba bonwa molato magareng ga 1 Moranang le 31 Lewedi 2024, go santše go na le tše ntši tše re swanetšego go di dira bjalo ka setšhaba go fediša bothata bjo setšhabeng.
3.2.    Kgwedi ya Temošo ya Ditokelo tša Bagolofadi (DRAM) ka 20243.2.1.     Kabinete e dumeletše kgopolo le morero wa 2024 wa DRAM le Letšatši la Bosetšhaba la Batho bao ba Golofetšego, tšeo di tlago swarwa go tloga ka la 3 Dibatsela go fihla ka la 3 Manthole. Morero wa ngwaga wo ke wo: ‘‘Go Keteka Mengwaga ye 30 ya Temokrasi; go bopa setšhaba seo se akaretšago bao ba golofetšego”. 3.2.2.      Morero wo o gatelela bohlokwa bja go oketša temošo mabapi le ditlhohlo tšeo bagolofadi ba lebaganego natšo, go hlohleletša le go šireletša seriti sa bona le go lemoga ditokelo tša bona ka ge di ngwadilwe ka Molaotheong. 3.2.3.      Go tloša mapheko ao a lego gona ao a amago batho bao ba nago le bogolofadi go akaretša go kgonthiša gore go ba le tikologo yeo e nago le didirišwa, yeo e swarelelago le yeo e ba boloketšego, le go lemoga gore ga se bogolofadi ka moka bjo bo bonagalago. 3.2.4.    Ditiragalo tše tša kgwedi ka moka di tla godiša temogo le go bontšha tšwelopele yeo naga e e dirilego go kgonthišetšeng tšhireletšo ya ditokelo tša batho bao ba nago le bogolofadi. 3.2.5.      Mmušo o ipiletša go setšhaba ka moka go šoma mmogo bjalo ka badirišani go ageng bokamoso bjo bo swarelelago le bja go akaretša bagolofadi.
3.3.    Pholisi ya Thibelo le Kalafo ya Malwetši a go Hlolwa ke Tšhomišompe ya Ditagi  3.3.1.      Kabinete e dumeletše Pholisi ya Thibelo le Kalafo ya Malwetši a go Hlolwa ke Tšhomišompe ya Ditagi, yeo e ikemišeditšego go fana ka tlhako ya kakaretšo ya go šogana le ditlhohlo tše di lebanego le setšhaba tšeo di amanago le tšhomišompe ya dinotagi le diokobatši.3.3.2.     Pholisi ye e tlaleletša magatotharollo ao a lego gona bjalo ka Leanolegolo la Bosetšhaba la Diokobatši leo le ilego la phethagatšwa magareng ga 2013 le 2017, gomme le arabela thwii go dikgoba tšeo di hlaotšwego ka go Molao wa Thibelo le Kalafo ya Tšhomišompe ya Ditagi wa 2008 (Molao wa bo-70 wa 2008). 3.3.3.      Pholisi ye e šišinya mananeo a thibelo a setšhaba ao a swaraganago ka katlego le ditlhohlo tše dikgolo tše di tlišwago ke go diriša diokobatši gampe. E thekgwa ke dikokwane tše tharo: kokwane ya go fokotša go kgalega - yeo e lebišitšwego go thibela mathomomayo a tšhomišompe ya diokobatši goba go se kgone go phela ntle le tšona; kokwane ya go emiša kabo -  yeo e lebišitšwego go dira gore diokobatši di se fihle bathong le kokwane ya go fokotša kotsi - yeo e akaretšago kalafo ya malwetši a go diriša dilo tše di bakago diokobatši le ditiro tše di tswalanago le seo. Maikemišetšo ke go fokotša tshenyo yeo e bakwago ke go dirišwa gampe ga diokobatši go batho ka nnoši le setšhaba. Se se ka fihlelelwa ka thibelo, go tsena seemo seo ka bogare e sa le ka pela, kalafo le magato a mangwe ao a tswalanago, ditirelo tša tlhokomelo ya ka morago le ditirelo tša go bušetšwa setšhabeng. 3.3.4.    Pholisi ye e phatlaladitšwe wepsaeteng ya Kgoro ya Tlhabollo ya Leago: www.dsd.gov.za.
4.    Ditsebišo go Kabinete 4.1.    Boemo bja Meepo ka Afrika Borwa 4.1.1.     Kabinete e ile ya tsebišwa ka pego ya Boemo bja Intasteri ya Meepo, yeo e theilwego nyakišišong yeo e dirilwego ke Mintek. 4.1.2.    Pego e fana ka tshedimošo ye e feletšego le ya sebjalebjale ka ga diphetogo tša moragorago mebarakeng ya ditšweletšwa tša lefase ka bophara, mekgwa ya tšweletšo ya diminerale ka Afrika Borwa, seabe sa intasteri ya meepo go ditšweletšwa tša ka nageng, dipeeletšo le tlhomo ya mešomo. 4.1.3.      Pego ye e šoma bjalo ka mothopo wo bohlokwa wa go hlaola mapheko go tlhabollo ya lekala la meepo, leo le nago le seabe se segolo go kgolo ya ikonomi ya Afrika Borwa.4.1.4.    Pego ya Boemo bja Intaseteri ya Meepo e tla kgontšha lekala la meepo la naga go ipea maemong a maleba le go diriša monyetla wa tlhatlogo ya nyakego ya ditšweletšwa ka go fana ka tshedimošo ka ditšweletšwa tša go fapafapana.
4.2.    Pego ya Kgato ya IV ya Lesolo la Mopresidente la go Thwalwa ga Baswa ka lefapheng la thuto ya motheo ka tlase ga leina la Lesolo la Mešomo ya Thuto ya Motheo (BEEI) 4.2.1.    Kabinete e amogetše tsebišo ka ga dikatlego tša BEEI, e lego thušo ya setšhaba ya go hwetša mešomo ya tekanyo e kgolo yeo e lebišitšwego go bafsa bao ba sa šomego ba mengwaga ya magareng ga 18 le 35. Magato a a šetšane le go šogašogana le maemo a godimo a go hloka mošomo ga bafsa ba Afrika Borwa.4.2.2.    Ga e sa le go tloga ge e hlongwa ka Manthole 2020, BEEI e tšweleditše dibaka tša mešomo tše e ka bago tše 1,1 milione tša bafsa ba mengwaga ya magareng ga 18 le 35. Lenaneo le gape le thušitše naga go kalokana le ditlhohlo tše di senyago tša ikonomi tšeo di bakilwego ke leuba la COVID-19, bjalo ka  karolo ya lenaneo le legolo la mmušo la go boetša ikonomi maemong a yona. 4.2.3.    BEEI e loketše bafsa ba 240 342 dikolong e le bathuši ba thuto le bathuši ba sekolo sa kakaretšo. Bathuši ba be ba amogela moputso wa kgwedi le kgwedi wa go feta R4 000 ka kgwedi. Kabinete e dumeletše tšhišinyo ya Kgoro ya Thuto ya Motheo ya go tšwela pele ka Lenaneo la Mešomo ya Bafsa la Thuto ya Motheo bakeng sa ngwaga wa ditšhelete wa 2024/25.
5.    Bao ba Thwetšwego Mešomong
Batho ka moka bao ba thwetšwego mešomong mangwalo a bona thuto a tlo kgonthišetšwa le go tiišeletswa ka tsela ye maleba.  
1.    Ntate Neville Matjie bjalo ka Mohlankediphethiši (CEO) wa Brand South Africa2.    O thwalwa ga Mme Khetha-okuhle Vincentia Rantao bjalo ka molaodi yo e sego lelokophethiši ka go Boto ya Land Bank. 3.    Go thwalwa ga maloko a Lekgotlataolo la CCMA(a)    Ngaka September Cornelia Carol (Modulasetulo yo a Ikemetšego)(b)    Mme Riefdah Ajam (Mekgatlo ya bašomi) (c)    Morena Solly Phetoe(d)    Morena Wiseman Dinwa;(e)    Morena Sifiso Lukhele (Mekgatlo ya dikgwebo);(f)    Morena Kaizer Moyane;(g)    Mme Siobhan Leyden;(h)    Mme Unathi Ramabulana (Moemedi wa Mmušo);(i)    Mme Ntsoaki Mamashela; and (j)    Morena Lucky Charles Mohalaba
6.    DITIRAGALO TŠE DI TLAGO
6.1.    Lesolo la Twantšho la Matšatši a 16 6.1.1.    Lesolo la Matšatši a 16 a Twantšho ya Dikgaruru kgahlanong le Basadi le Bana le tla tsebagatšwa ka la 25 Dibatsela Lepatlelong la Royal Bafokeng ka Leboa Bodikela ka fase ga morero wo: “Mengwaga ye 30 ya Tšwetšopele ya Magato a Mohlakanelwa a go Fediša Dikgaruru Kgahlanong le Basadi le Bana”.  
6.2.    Palamente ya Afrika ka Moka (PAP)6.2.1.    Kopano ya Bone ya Setlwaedi ya Palamente ya Lekga la Botshelela ya PAP, yeo e lego lekgotlatheramelao la kontinente la baemedi go tšwa dinageng tša Afrika, e diragala go tloga ka la 4 go fihla ka la 15 Dibatsela 2024. 6.2.2.    Nakong ya dikopano tše,dipego tša kakaretšo go tšwa dikomiting tša go fapafapana di tlo lokelwa lenaneong le ditšhišišo tšeo di šišinyeditšwego Samiti ya Baetapele ba Mebušo ya Afrika gotee le ba Mmušo mabapi le dipholisi tše di kopantšwego le melao ya kontinente. 6.2.3.    GCIS e tla lekola phethagatšo ya dithulaganyo tša dikgokagano le a seboka se, ebile dipego tša go lekola di tla fiwa Kabinete kgwedi ka kgwedi bjalo ka karolo ya pego ya ditaba tša gona bjale.
7.    Melaetša
7.1.    Ditebogišo
Kabinete e lebogišitše le go lakaletša tše botse go:
•    Tona ya tša ka Ntle ya Ghana Shirley Ayorkor Botchwey mabapi le go thwalwa ga gagwe malobanyana mo bjalo ka Mongwaledipharephare yo a latelago wa Kgweranoditšhaba. Mme Botchwey o tla thoma ka boetapele bja gagwe bja mengwaga ye mene ya seboka sa dinaga tše 56 ka la 1 Moranang 2025.•    Sehlopha sa baithuti ba bahlano ba Afrika Borwa bao ba alogilego ka mangwalo a thuto aMastase ka tikrii tša Merero ya go Amana le tša Mabopo go tšwa Yunibesithing ya Lefase ka Bophara ya tša Mabopo kua Sweden. Dithuto tša bona di be di thekgwa ke Bolaodi bja Thuto le Tlhahlo ya Dinamelwa (TETA), e lego ye nngwe ya Lekala la Bolaodi bja Thuto le Tlhahlo (SETA) yeo e filwego maatla a go phethagatša tlhabollo ya mabokgoni le tlhahlo.•    Banyana Banyana, Sehlopha sa Basadi sa Bosetšhaba sa Kgwele ya Maoto sa Afrika Borwa, ka go fihlelela makgaolakgang a Sebjana sa Bsadi sa COSAFA. Sehlopha sa rena sa naga se fentšwe ka diphenale kgahlanong le Zambia. •    Baruthi ba Afrika Borwa Chad Le Clos ka go thopa gauta ka phadišanong ya go rutha ka sa pele ya banna ya dimitara tše 200 le Pieter Coetzee ka go thopa gauta ka go bobedi bja phadišano ya go rutha ka sa morago ya dimitara tše 100 le ya dimitara tše 200 gotee le silibera ka phadišanong ya go rutha ya banna ya dimitara tše 50 ka go Mogopo wa 2024 wa Diphadišano tša Lefase ka Bophara tša go Rutha ka Singapore.
7.2.    Mahloko
Kabinete e rometše matshidišo go bagwera le malapa a:
•    Moprofesara Chabani Manganyi (84), yo e bego e le seithuti sa maemo a godimo, serutegi, setsebi sa tša monagano le modiredi wa setšhaba.
Dinyakišišo: Mme Nomonde Mnukwa – Seboleledi sa Mmušo sa MotšwaoswereSellathekeng: 083 653 7485Letšatšikgwedi: Laboraro, 13 Dibatsela 2024 www.gcis.gov.za; www.gov.za"
"Pego ya Kopano ya Kabinete ya Laboraro, 26 Dibokwane 2025",27 Feb 2025,https://www.gov.za/news/cabinet-statements/statement-cabinet-meeting-26-february,https://www.gov.za/nso/news/cabinet-statements/statement-cabinet-meeting-26-february,"A.    Ditaba tšeo di Amago Badudi
1.    Dikamano tša Boditšhabatšhaba 
1.1.    Bopresidente bja Afrika Borwa bja Dinaga tše 20 (G20)
1.1.1.    Bopresidente bja Afrika Borwa bja G20 ka fase ga morero: Botee, Tekatekano le Tšwelopele”, bo thomile ka botlalo ka go phetha kopano ya Ditona tša Merero ya Boditšhabatšhaba tša G20 ya Mathomo ka katlego ka Johannesburg go tloga ka la 20 go fihla ka la 21 Dibokwane 2025, gomme ya latelwa ke kopano ya G20 ya Ditona tša Boditšhabatšhaba tša Merero ya Ditšhelete ya Mathomo le Babušiši ba Dipanka tša Bogare o gare o a kgatlampana ka Motsekapa go tloga ka la 26 go fihla ka la 27 Dibokwane 2025.
1.1.2.    Kopano ya Mathomo ya Ditona tša Merero ya Boditšhabatšhaba ya G20 e be e le sebaka sa Ditona tša Merero ya Boditšhabatšhaba go tšweletša ditlhohlo tša ditaba tša dipolotiki tša lefase le go boledišana ka mekgwa yeo G20 e ka kgathago tema go hwetša ditharollo go tšona. Mo kopanong go thekgilwe mokgwa wa Afrika Borwa wa go laola ditaba tša dipolotiki tša lefase, dintlha tša bohlokwa tše naga e swanetšego go di phethagatša mo maemong a yona a Bopresidente bja G20, le go kgonthiša taba ya gore G20 ke kopano ye e ikgathago bjalo ka ge e le sebaka se sekaone go feta ka moka sa tirišano ya ekonomi ya lefase. 
1.1.3.    Go tlaleletša, Afrika Borwa e swere ka katlego dikopano tša Dihlophatšhomo tše di latelago: 1.1.3.1.    Kopano ya Mathomo ya Sehlophatšhomo sa Merero ya Thuto (12-13 Dibokwane 2025, ka mokgwa wa onlaene). Nepo ya kopano e be e le go abelana le go nyaka tumelelano go dilo tše bohlokwa tše tharo tša Dihlophatšhomo, e lego (a) Dilo tše bohlokwa tša 1: Go ithuta ga Motheo ga Boleng: tema yeo e kgathwago ke Tlhokomelo le Thuto ya Bobjana ya Mathomo go kaonafatša boleng bja go ithuta ga motheo; (b) Dilo tše bohlokwa tša 2: Temogo ya Diphetho tša Mangwalo a Thuto Maemong a Lefase; le Dilo tše bohlokwa tša 3: Tšweletšopele ya Profešene ya Thuto ya lafase leo le fetogago.1.1.3.2.    Kopano ya Mathomo ya Sehlophatšhomo sa Merero ya Matlafatšo ya Basadi (17-18 Dibokwane 2025, ka mokgwa wa onlaene). Bakgathatema ba Sehlophatšhomo ba thekgile dilo tše bohlokwa tša Afrika Borwa tšeo gape di sepelelanago le dilo tše bohlokwa tša naga go ditokelo tša basadi, gomme tša aga go mananeo le dilo tše bohlokwa tša Bopresidente bja Brazil. 1.1.3.3.    Kopano ya Mathomo ya Sehlophatšhomo sa Merero ya Ekonomi ya Titšitale (17-19 Dibokwane 2025, ka mokgwa wa onlaene). Kopano e be e le sefala sa Afrika Borwa go abelana le go dumelelana ka dilo tše bohlokwa tša Sehlophatšhomo. Dilo tše bohlokwa ke: (a) Kgokagano go tšwelotšopele ya titšitale ya kakaretšo; (b) Infrastraktšha ya setšhaba ya titšitale; (c) ditikologo tša boithomelo tša titšitale: go dumelela bokgoni bja dikgwebopotlana, dikgwebo tše dinnyane le dikgwebo tša mafgareng; le (d) bohlale bja maitirelo bja go kwagala, gape bja toka.1.1.3.4.    Kopano ya Mathomo ya Sehlophatšhomo sa Merero ya Mošomoya G20 (18-21 Dibokwane 2025 ka Gqeberha). Kopano ye ya sehlophatšhomo e boletše ka kgolo ya kakaretšo, go thwalwa ga baswa, tekatekano ya bong, go se lekalekane ga megolo le khuetšo ya tšhomišo ya theknolotši go mošomo wa ka moso.1.1.3.5.    Kopano ya Mathomo ya Sehlophatšhomo sa Merero ya Setšo  (20-21 Dibokwane 2025, ka mokgwa wa onlaene). Dilo tše bohlokwa tša Sehlophatšhomo tšeo di thekgilego ke bakgathatema ke: (a) Dilo tše bohlokwa tša 1: Tšhireletšo le Tharollo ya Bohwa bja Setšo go šireletša Ditokelo tša Batho; (b) Dilo tše bohlokwa tša 2: Go kopanya Dipholisi tša Setšo go mekgwa ya sosiolotši le ekonomi go kgonthiša tšwelotšopele ye e theilwego go Ditokelo tša kakaretšo; (c) Dilo tše bohlokwa tša 3: Go kgokanganya Ditheknolotši tša Titšitale go Šireletša le go Godiša Setšo le Diekonomi tša go Swarelela; le (d) Dilo tše bohlokwa tša 4: Kgokaganyo ya Setšo le Phetogo ya Klaemete: Go Huetša Karabo ya Lefase.
1.1.4.    Tše di latelago ke Dihlophatšhomo tša G20 le dikopano tša Dihlopha tša Tšhireletšo tše di tla swarwago go tloga lehono go fihla mafelelong a Hlakola 2025: 1.1.4.1.    Kopano ya Mathomo ya Sehlophatšhomo sa Merero ya Diphetogo tša Mohlagase 27-28 Dibokwane 2025 – ka mokgwa wa onlaene. 1.1.4.2.    Kopano ya Mathomo ya Sehlophatšhomo sa Merero ya Temo 3-4 Hlakola 2025 - ka mokgwa wa onlaene.1.1.4.3.    Kopano ya Mathomo ya Sehlophatšhomo sa Merero ya Twantšho ya Bomenetša 3-5 Hlakola – Motsekapa. 1.1.4.4.    Kopano ya Mathomo ya Sehlophatšhomo sa Merero ya Boeti 5 Hlakola 2025 – ka mokgwa wa onlaene.1.1.4.5.    Kopano Mathomo ya Sehlophatšhomo sa Merero ya Phokotšo ya Kotsi ya Masetlapelo 5 Hlakola 2025 – ka mokgwa wa onlaene.1.1.4.6.    Kopano ya Mathomo ya Sehlopha sa Merero ya Tšhireletšo go Lebeletšwe Tšhireletšo ya Dijo: 5 Hlakola 2025 – ka mokgwa wa onlaene.1.1.4.7.    Kopano ya Mathamo ya Sehlophatšhomo sa Merero ya Kgwebo le Peeletšo 18-20 Hlakola 2025 – ka mokgwa wa onlaene. 1.1.4.8.    Kopano ya Mathomo ya Sehlopha sa Tšhireletšo go Merero ya Kgolo ya Ekonomi yeo e Akaretšago Batho Ka Moko, Go Fetoša Ekonomi go Dira gore e Ithekge ka Diintasteri, Go Hlola Mešomo, le go Fokotša go se Lekane ga Batho: 17 Hlakola 2025 – ka mokgwa wa onlaene. 1.1.4.9.    Kopano ya Bobedi ya Sehlophatšhomo sa Maphelo 26 – 28 Hlakola 2025 - Durban.1.1.4.10.    Kopano ya Mathomo ya Sehlophatšhomo Merero ya Tshwarelelo ya Tikologo le Klaemete: 25 – 28 Hlakola 2025 – ka mokgwa wa onlaene. 
1.1.5.    Go hwetša tshedimošo ka botlalo ka go swara ga Afrika Borwa dikopano tša go fapafapana tša G20 ka moka le dipoelo tša tšona o ka ya go www.g20.org GOBA www.g20.org.za
1.2.    Kopano ya Poledišano ya Sepolotiki ya Afrika Borwa le Dinaga tša Yuropa (EU) 
1.2.1.    Kabinete e amogela thekgo ya EU go maemo a Afrika Borwa le khuetšo ya tikologo ya dipolotiki lefaseng le dilo tše bohlokwa tša Bopresidente bja G20 go latela katlego ya Poledišano ya Dipolotiki ya Ditona gare ga Afrika Borwa le EU yeo e swerwego ka 19 Dibokwane 2025 ka Motsekapa.1.2.2.    Poledišano e abile sebaka sa EU le Afrika Borwa go boeletša boikgafo bja bona bja go swana go dinaga tša go fapana tša go nyaka go fihlelela dinepo tša go swana, taolelo ya boditšhabatšhaba yeo e theilwego go Melao, le bogare bja Tumelelano ya Ditšhabakopano (UN). Mekgatlo e dumelelane gape go tlhokego ya go kaonafatša Khansele ya Tšhireletšo ya UN (UNSC), go lemoga tlhokego ya tšhoganetšo go e dira gore e emelwe kudu, e akaretše, go ba le mohola, go ba le temokrasi le maikarabelo.1.2.3.    EU le Afrika Borwa di boledišane gape ka tirišano go dinaga tša go fapana tša go nyaka go fihlelela dinepo tša go swana le dibaka tša selete, di nepišitše, kudu, maitapišong ao a kopanego go godiša ditokelo tša batho le tlhabollo ya go swarelela le go šogana le phetogo ya klaemete. Ba sekasekile gape dibaka tša go godiša tirišano ya tatelano ya dikgato ya go swarelela, go akaretša dimateriale tše ditala tše bohlokwa ka pono ya go tšwetša pele diphadišano tša bona, tšhireletšo ya ekonomi le maitapišo a go fokotša gase ye e šilafetšego.1.2.4.    Kopano e šomile gape bjalo ka sefala sa motheo sa Samiti ye e tlago ya EU-Afrika Borwa yeo e tlogo swarwa ka la 13 Hlakola 2025 ka Afrika Borwa. Samiti e tla bolela ka go kaonafatša dikamano tša ekonomi, go fetogela go mohlagase wa go fehlwa ka letšatši le moya, polokego le tšhireletšo, tatelano ya dikgato ya go swarelela le tirišano go dinaga tša go fapana tša go nyaka go fihlelela dinepo tša go swana. EU ke mothopo wo mogolo wa Afrika Borwa wa peeletšo ya thwii ya dinaga tša ka ntle gape EU ke modirišani wo mogolo wa kgwebo mo Mafelo le Dilete tša Borwa bja Sahara.1.2.5.    Kopano gape e gateletše bohlokwa bja go swara Kopano le Samiti ya Ditona tša EU-Kopano ya Afrika ka 2025.
1.3.    Khansele ya Tšhireletšo le Khutšo (PSC) le Ditharollo tša UNSC go maemo a bohlabela bja DRC
1.3.1.    Kabinete e amogela le go thekga bobedi AU PSC le Ditharollo tša UNSC go maemo a bohlabela bja DRC.1.3.2.    AU PSC e dumeletše diphetho tša kopano ya Setšhaba sa Bohlabela bja Afrika se se Kopanego (EAC) le Sehlopha sa Tlhabollo ya Borwa bja Afrika (SADC) yeo e nyakilego gore ntwa e emišwe ka bjako, tshepedišo ya ditsela tša go phela gabotse ga batho tša go bolokega tša go hloka ditšhitišo, go gogelwa morago ga mašole ka moka ao a se a laletšwago go tšwa bohlabela bja DRC, tlhompho ya nnete ya mellwane ya DRC le go kgatha tema ga badiragatši le bao e sego badiragatši mo polelong ya dipolotiki ka fase ga tshepetšo ya Kopanyo ya Luanda-Nairobi.1.3.3.    Tharollo ya UNSC e eletša mekgatlo ka moka (badiragatši ba mmušo le bao e sego ba mmušo) mo bohlabela bja DRC go phetha go emiša ntwa ntle le go bea mabaka, ka ge go ipileditšwe ke EAC le SADC. 1.3.4.    Tharollo e nyaka gape gore sehlopha sa marabela a M23 a ikgogele morago go dilete tšeo a di thopilego mo bohlabela bja DRC gomme e ipiletša go Mašole a Rwanda go emiša go thekga sehlopha se se ihlamilego le go ikgogela morago ka bjako go selete sa Congo “ntle le go bea mabaka pele”.1.3.5.    Kabinete e lakaleditše mašole a lesome ka moka ao a bušitšwego gae ao gonabjale a hwetšago kalafo ka Afrika Borwa pholo ya bjako, mobung wa gabo bona.
1.4.    Tumelelano ya AU ya go Fediša Dikgaruru Kgahlanong le Basadi le Basetsana (AU-CEVAWG)
1.4.1.    Kabinete e amogela Tumelelano ya AU ya AU-CEVAWG, yeo e lego sedirišwa sa molao go thibela le go fokotša dikgaruru kgahlanong le basadi le basetsana ka Afrika.1.4.2.    Tlhabollo ya AU-CEVAWG e tsebišwa ka sephetho sa histori ke Dihlogo tša Dinaga tša AU ka Dibokwane 2023 nakong ya Samiti ya AU.1.4.3.    Kopano e ikemišeditše go fa tlhako ye kgolo yeo e tlemago ka semolao go thibela le go fediša mehuta ka moka ya dikgaruru kgahlanong le basadi le basetsana go phatlalala le Afrika. Se se tla fihlelelwa ka go šogana le tšeo di hlolago le go eta pele dikgaruru tšeo, go matlafatša mekgwa ya semolao le institušene, le go godiša setšo sa tlhompho ya ditokelo tša batho, tekatekano ya bong le seriti sa basadi le basetsana.1.4.4.    E tla kgonthiša gape gore Mekgatlo ya Mmušo le go matlafatša mokgwa wa go swana wa go fediša dikgaruru kgahlanong le basadi le basetsana.
2.    Ekonomi
2.1.    Go Šutišwa ga Kabo ya Tekanetšo ya Setšhaba
2.1.1.    Kabinete e rata go bušeletša gore go šutišwa ga kabo ya Tekanetšo ya Setšhaba go tloga ka la 19 Dibokwane 2025 go ya go la 12 Hlakola 2025 ke ka lebaka la maitapišo a Kabinete go šogana mmogo le ditlhohlo tša ditšhaba mo tikologong ya ekonomi ye e hlotšago.2.1.2.    Kabinete e kgonthišetša Maafrika Borwa gore dipoledišano ka gare ga Kabinete ka Tekanetšo ya Setšhaba ya 2025 di tšwela pele go dumelelana ka mekgwa ye mekaone go thekga ka ditšhelete dilo tše bohlokwa tša setšhaba le go kgonthiša gore tekanetšo e tšweletša dinepo tša Maafrika Borwa ka moka.2.1.3.    Go šutišwa le ge e le ga mathomo mo historing ya Afrika Borwa, eupša e sego ka ntle ga setlwaedi go melao ye mengwe, e sa le ka gare ga dinyakwa tša Molao wa Taolo ya Ditšhelete tša Setšhaba, (Molao wa 1 wa 1999).
2.2.    Dinyakišišo tša Kotara ye Nngwe le ye Nngwe tša Bašomi 
2.2.1.    Kabinete e amogela tsela ya godimo ya go hlola mešomo go latela go fokotšega ga tatelano ya bobedi mo tekanyetšong ya go hloka mošomo, yeo e dirago tekanyetšo ya fase go tloga ka kotara ya boraro ya 2023.2.2.2.    Tekanyetšo ya go hloka mošomo ya naga e fokotšega go 31.9% mo kotareng ya 2024 go tloga go 32.1% mo kotareng ya go feta. Palo ya batho bao ba šomago e oketšegile ka 132 000 go ya go 17.1 milione mola palo ya batho bao ba sa šomego e fokotšegile ka 20 000 go ya go 8 milione nakong ya kotara ya go swana. 2.2.3.    Mošomo mo kotareng o oketšegile go diintasteri tše nne go tše lesome tšeo go dirilwego dinyakišišo go tšona ke ba Dipalopalo tša Afrika Borwa, go akaretša intasteri ya ditšhelete (232 000), ya latelwa ke intasteri ya tšweletšo (41 000), intasteri ya bašomi ba ka magae (18 000) le intasteri ya dinamelwa (17 000). 2.2.4.    Kabinete e kgonthišitše maitapišo a mmušo a go hlola mešomo ka nepo ya go ikgetha go mananeo a go thwala baswa. Ka Lenaneo la Tlhohleletšo ya Mošomo la Mopresidente, go hlotšwe dibaka tša mešomo tša baswa tše e ka bago 2.2 milione.
2.3.    Kgwebišano le Peeletšo ya Afrika Borwa-China 
2.3.1.    Kabinete e amogela dipoledišano tša katlego gare ga Khansele ya China ya Kgodišo ya Kgwebišano ya Boditšhabatšhaba (CCPIT) Modulasetulo Ren Hongbin le Motlatša Mopresidente Paul Mashatile ka go godiša kgwebišano ye botse le tirišano ya peeletšo gare ga Afrika Borwa le China.2.3.2.    Ketelo e latela Ketelo ya Semmušo ya bobedi ya katlego go ya China ka Mopresidente Cyrill Ramaphosa ka Lewedi 2024, Kudu, e aga go dipoelo tša poledišano ya kgwebo ya Mopresidente, go akaretša Foramo ya Kgwebo ya Mopresidente ya Afrika Borwa-China ye bohlokwa, dipoledišano tša sephiri gare ga Mopresidente le Boetapele bja babeeletši ba maemo a godimo ba 20 ba China, le Lenaneo la Kgwebo la Mopresidente ka Shenzhen leo le nepišago go babeeletši ba bagolo ka theknolotši ya ketapele le hapo ya tšweletšopele ka China.2.3.3.    Afrika Borwa e beakanya dikgwebo tša China go tsenela dikopano tša go fapana tša G20 ka nageng ngwaga wo mola CCPIT e laletša Afrika Borwa go tsenela Pontšho ya boraro ya Kabo le Kišo ya Ditšweletšwa ya Boditšhabatšhaba ka Cnina ka Mosegamanye 2025.2.3.4.    Dikamano gare ga Afrika Borwa le China di kaonafaditšwe gape ke g fihla ga sehlopha sa mathomo sa baeti go tšwa China ka Sekema sa Boeti sa go Tshepega (TTOS) se seswa. TTOS e dumelela bašomi ba leeto le le lekolwago go romela dikgopelo tša sehlopha tša leeto la sehlopha go tšwa China le India ka sefala sa titšitale sa go bolokega gomme sa amogela dipoelo tša bona ka mokgwa wa titšitale ka nako ya diiri fela.
3.    Maphelo
3.1.    Bolwetši bja Matsogo, Maoto le Molomo (HFMD) 
3.1.1.    Kebinete e amogetše tsenogare ya bjako ka bolaodi go latela go phulega ga HFMD ka KwaZulu-Natala le Kapa Bohlabela, bjoo bo hlolago maswao a mpshikela go swana le dintho tša bohloko le matsogo a go ruruga. Bjo ga bo swane le bolwetši bja diphoofolo bja tlhako le molomo gape ga bo šoro.3.1.2.    Ditiragalo tše mmalwa tša phetetšo ya baerase ya go fetela kudu e utollotšwe mo dikolong tša praemari tše mmalwa le disenthara tša tlhokomelo tša mosegare go diprofense tše pedi. 3.1.3.    Dihlogo tša dikolo di hlohleletšwa go dira ditekolo tša letšatši le lengwe le lengwe mo dikolong tša bona go utolla le go bega ditiragalo tša HFMD.
3.2.    Malwetši ao a Hlolwago ke Dijo 
3.2.1.    Letšatši la mafelelo la go ngwadiša mabenkele a dispaza le mabenkele a mangwe a go rekiša dijo le mebasepala ya bona ya selegae ke Labohlano, 28 Dibokwane 2025. Bankele a dispaza ao a se a ngwadišwago gomme a sa fihlele maemo ka moka a maphelo le dinyakwa a tla tswalelwa.3.2.2.    Mmušo o tsebišitše magato a ka Dibatsela 2024 bjalo ka karolo ya maitapišo a go laola mabenke a dispaza le go thibela mahu ao a sa hlokagalego a bana ka lebaka la malwetši a go hlolwa ke dijo tšeo di šilafatšego tšeo di rekilwego mabenkeleng a mohuta woo. Dihlopha tša tekolo tša ditsebi tše dintši di tšwela pele go lekola ge e le gore mabenkele a obamela molao go phatlalala le naga go kgonthiša gore barekiši ba dijo ka moka ba šoma ka molao le go obamela maemo a maphelo le polokego.3.2.3.    Kabinete e ipiletša go bareki, batswadi le bahlokomedi ba bana go reka fela dijp mafelong ao a nago le laesense ya go rekiša dijo le go latela melawana ya tšhireletšo ya dijo. Maloko a setšhaba ba hlohleletšwa gape go itlwaetša magato a motheo a tšhireletšo ya dijo go swana le go hlapa matsogo gabotse ka sesepe le meetse pele ba swara gob aba eja dijo.
4.    Go phela gabotse ga leago
4.1.    Mokgatlo wa Tšhireletšo ya Leago wa Afrika Borwa (SASSA) 4.2.    Letšatši la mafelelo la baholegi ba SASSA go fetoša Dikarata tša Gauta tša SASSA go ya go Dikarata tše Diso tša Panka ya Poso le katološeditšwe go 20 Hlakola 2025.4.3.    Baholegi ba go feta 716 900 ba fetogetše go dikarat tše diso tša Panka ya Poso gomme mafelo a go phatlalatša dikarata a oketšegile go phatlalala le naga go fokotša methaladi ye metelele gore moholego yo mongwe le yo mongwe a amogele karata ye mpsha kgauswi le moo ba dulago. Panka ya Poso e oketšegile gape ka palo ya dithelara mo mafelong a go fetoša dikarata go tloga go dithelara tše pedi go fihla go dithelara tše hlano go ya le ka kgwebo ya lefelo.4.4.    Baholegi ba hlohleletšwa go ya mabenkeleng a kgauswi le bona go swana le Checkers, Shoprite, Pick n Pay, Usave, goba Boxer go yo tšea Karata ye Ntsho ya Panka ya Poso ye mpsha. Tokumente ya boitsebišo (ID) ya Afrika Borwa ya nnete e a nyakega. Diofisi tša go thetha le tšona di tla ba gona mo dinagamagae go thuša baholegi. Go tlaleletša, Panka ya Poso e kopane le Sehlopha sa Spar, seo se tla kgethago mabenkele a sona a 200 bjalo ka mafelo a go aba ditirelo go phatlalala le naga. 4.5.    Kabinete e gopotša baholegi gore Karata ya Gauta ya SASSA ya kgale e tla emiša go šoma ka la 20 Hlakola gomme baholegi bao ba se a fetolago dikarata tša bona ka nako yeo bat la swanela ke go ya lekaleng la kgauswi la Posokantoro go hwetša tšhelete ya bona.
5.    Ntwa Kgahlanong le Bosenyi 
5.1.    Kabinete e amogetše pego ya Dipalopalo tša Bosenyo tšeo di bontšhago go fokotšega ga magoro a go fapana a bosenyo ka dipalopalong tša bosenyi tša kgauswanyane. Kotara ya boraro ya 2024/25 ya ngwaga wa ditšhelete, e bontšhitše phokotšego ya 9.8% go dipolao, phokotšego ya 3.3% ya go phaya theo ka kgang, le phokotšego ya 3.2% ya maiteko a melato ya thobalano. Go bile gape le phokotšego ya go tšea dikoloi ka kgang le go utswa.5.2.    Le ge magato ka kakaretšo a bosenyi a tšwela pele go ba godimo, go fokotšega go bontšha gore ditsenogare ka Tirelo ya Maphodisa a Afrika Borwa go dira gore Afrika Borwa e bolokege a dira phapano. 5.3.    Go lwantšha bosenyi ke maikarabelo a rena ka moka, setšhaba, maphodisa le lekala la kgwebo. Kabinete e ipiletša go Maafrika Borwa go kgatha tema ya bona go lwantšheng bosenyi ka go bega ditiro tša bosenyi setišing sa kgauswi goba go leletša nomoro ya Thibelo ya Boseny: 08600 10111.
6.    Difoka tša Bobegaditaba tša SADC 
6.1.    Kabinete e ipiletša go boraditaba ba Afrika Borwa go romela ditsenelo tša bona go Difoka tša Bobegaditaba tša SADC tša 2025. Ditsenelo tša phadišano di tswalelwa ka 28 Dibokwane 2025.6.2.    Boraditaba bao ba nyakago go tsenela ba ka hwetša tshedimošo ye nngwe ka ga phadišano go www.gcis.gov.za. Mothopasefoka wa sefoka sa mathomo mo legorong le lengwe le lengwe o tla amogela US$2500. Bathopasefoka ba sefoka sa mathomo ba tla amogela difoka tša bona le disetifikeiti go mellwane ya Samit ya SADC ya Dihlogo tša Dinaga le Mebušo yeo e tla swarwago ka Phato 2025.
B.    Ditsebišo go Kabinete 
1.    Magato a go Mpshafatša Kgaotšo ya Mohlagase 
1.1.    Kabinete e amogetše le go leboga tsebišo ka maitapišo a mpshafatšo ka Eskom go matlafatša kabo ya mohlagse mo nageng go latela mohlwaela wa magato ao a bego a se a letelwa a ditirgalo tše mmalwa ditišing tša go fehla mohlagase ao a dirilego gore go be le phethagatšo ya kgaotšo ya mohlagase go šireletša kriti ya setšhaba. 1.2.    Ditiragalo tše tša godimo tša go se tlwaelege le ditiragalo tša go se amane ka la 22 Dibokwane 2025 di dirile gore go be le phokotšego ya lebelo ya mellwane ya kemolegato. Di akareditše phošo ya mohlagse mo Setišing sa Mohlagse sa Majuba, go lahlegelwa ke lethopo la meetse a go fola ka Setišing sa Mohlagase sa Camden le go lahlegelwa ke yuniti ya Setiši sa Mohlagase sa Medupi.1.3.    Kabinete e amogela karabelo ya bjako ka sehlopha sa sethekniki sa Eskom go hwetša gape dimekawate tše (MW) 4 800 go diyuniti tše nne go tše hlano tšeo di kgakgetšwego mo Majuba di boela di šoma gomme tše pedi tša diyuniti tše nne tšeo di kgakgetšwego di boela di šoma ka Camden ka 8tp ka la 23 Dibokwane 2025.1.4.    Go phethagatša leano la yona la tsošološo, didirišwa tša mohlagase di akanya legato la fase la kgaotšo ya mohlagase. Maitapišo a nepiša go tlaleletša methopo ya tšhoganetšo, kudu dikabo tša tesele, go matlafatša ditirišo mo matšatšing a a tlago.1.5.    Go sa lebelelwe mathata a gonabjale, tšwelopele ya go se fetogefetoge e dirilwe tšwelopele go kaonafatša bokgoni bja tšweletšo le tlhokomelo ya mohlagase wa kabo ya go tshepagala. Go tloga ka la 1 Moranang 2024 go fihla ka la 20 Dibokwane 2025, kgaotšo ya mohlagase e emišitšwe matšatši a 323, go bapetva le matšatši a 32 ka nako ya go swana ngwaga wa go feta. Kabo ya mohlagase e be e le gona 99% ya nako ye e bapetšwago le 9.8% ngwaga wa go feta1.6.    Kabinete e lemogile tlaleletšeo ye e tlago ya 1 600 MW ka taolo ya lenaneo la Yuniy ya 6 ya Kusile ka la 9 Hlakola 2025 le Yuniti ya 4 ya Medupi mo mafelelong a Hlakola 2025 e tla hlohleletša kabo ya mohlagase ya naga ya rena.
C.    Diphetho tša Kabinete
1.     Leano la Tlhabobollo la Kotara ya Gare (MTDP) 2024-2029
1.1.    Kabinete e dumeletše MTDP nako ya go tloga go 2024-2029, yeo e akaretšago dilo tše bohlokwa tša Taolo ya Bošupa. MTDP e aga go Leano la Tlhabollo la Setšhaba, Setatamente sa Maikemišetšo a Mmušo wa Kopano ya Setšhaba (GNU), le tumelelano ye e fihleletšwego nakong ya Lekgotla la Kabinete leo le bego le swerwe ka la 29 go fihla 30 Pherekgong 2025.1.2.    Go tlaleletša, MTDP e kopanya dilo tše bohlokwa tše tharo tšeo di akareditšwego ke Mopresidente Ramaphosa mo Polelong ya gagwe ya Bula Palamente ka la 19 Mosegamanye 2024. Leano le hlahla mananeo a mmušo go hlola naga ye e akaretšago kudu yeo e phegelelago maikgafo a yona a GNU. Maikemišetšo a yona, go tše dingwe, ke go kgonthiša kgolo ya ekonomi ya go akaretša batho ka moka, ya fokotša go hlokega ga mešomo, bohloki, le maemo a godimo a bophelo gammogo le go kgonthiša mmušo wa maitshwaro, wa bokgoni gape go hlabolla batho.
2.    Tlhako ya Mokgwa wa Kgokagano wa Setšhaba (NCSF) 2024-2029
2.1.    Kabinete e dumeletše NCSF go phethagatšwa go phatlalala le dikgoro ka moka tša mmušo. NCSF e dira karolo ya mošomo wo o tšwelago pele wa go kopanya le go hlohleletša lenaneo la kgokagano le le phatlaletšego la mmušo, go thekga phethagatšo ya MTDP 2024-2029 bjalo ka ge e akantšwe ka go Pholisi ya Kgokagano ya Mmušo, e dumeletšwe ke Kabinete ya 2018, yeo e sekwasekwago gonabjale.2.2.    NCSF e arabela ditetelo tša gore kgokagano ya mmušo e swanetše go kwagala, e kaonafatše tshepo ya setšhaba le boitshepo bja babeeletši, e godiše kopano le kopano ya leago le go hlohleletša go kgatha tema ga badudi bjalo ka maitapišo ao a tšwelago pele go hlohleletša Maafrika Borwa go šomiša tshedimošo go kaonafatša maphelo a bona le go šomiša dibaka tša ekonomi ya leago go kgatha tema go tlhabollo ya naga ya rena.
3.    Tumelelo ya Lefelo la Kgwebo ya go Lokolloga ya Kontinente ya Afrika (AfCFTA) Tshepedišo ya Kgwebo ya Basadi le Baswa
3.1.    Kabinete e dumeletše go tlišwa ga Tshedpedišo ya Kgwebo ya Basadi le Baswa ya AfCFTA Palamenteng go dumelelwa.3.2.    Tshepedišo e ikemišeditše go hlohleletša go kgatha tema ga basadi le baswago tša kgwebo ka fase ga AfCFTA, gape e akaretša dinepo tše di itšego go swana le go thuša basadi le baswa bao ba leg kgwebong go kgatha tema gabotse mo mmarakeng. E hlohleletša gape go godiša tlaleletšo ya mohola le tšwelotšopele go oketša thomelo ntle le thomelo ka ka mo gae ka basadi le baswa, gammogo le kakaretšo ya bona go dithekišo tša selete le tša kontinente. 3.3.    Tshedpedišo e thekga gape magato a go fokotša kgethologanyo, ya godiša tekatekano le kakaretšo go kgonthiša gore basadi le bswa ba holega go dibaka tša kgwebo. Dinyakwa tše dingwe tše bohlokwa tša tshepedišo di akaretša mapheko a ditefo tšeo di amago basadi le baswa mo kgwebong, go godiša go kgatha tema ga bona go direng, le go kaonafatšeng phihlelelo ya bona ya ditšhelete.3.4.    Tshepedišo e emetšwe go thekga basadi le baswa mo kgwebong go šomiša dibaka tše di abilwego ke AfCFTA le go hlohleletša go kgatha tema ga bona ga kakaretšo ka go kgwebo ya ka gare ga Afrika.
4.    Tumelelo ya Tshepedišo ka Pholisi ya Phadišano ka fase ga AfCFTA 
4.1.    Kabinete e amogetše go tlišwa ga Tshepedišo ya Pholisi ya Phadišano ka fase ga AfCFTA Palamenteng go dumelelwa. Tshepedišo ke tumelelano ya maloko a mebušo ya AU go kgonthiša gore phadišano mo kontinenteng e kgatha tema go kgwebo, kgolo ya kakaretšo, phetogo ya leago le ekonomi le tlhabollo ya ekonomi ya go swarelela.4.2.    Tshepedišo e nepiša go go thibela ditiro tša kgahlanong le phadišano kago aba tlhako ya go šogana le nepišo ya mmaraka, go šomiša bošaedi maatla le ditaba tše dingwe tše di amanago le phadišano. 4.3.    AU e amogela gore go se be goa ga dipholisi tša phadišano tša kontinente go ditiro tša kgahlanong le phadišano go swana le dihlopha tša kgahlego le taolo tšeo di šomišago bošaedi maemo a mmaraka.4.4.    Tsehepedišo e tla dirišwa go mešongwana ka moka ya ekonomi mo mmarakeng wa AfCFTA gomme e tla lebanya ditiro tša kgahlanong le phadišano go akaretša dihlopha tša boditšhabatšhaba le tša ka ntle ga mellwane tšeo di sa laolwego gabotse, gammogo le ditiro tša phadišano tšeo di thomilwego ke dikgwebo tše dikgolo tšeo di šomago ka ntle ga kontinente.
5.    Dipoelo go tšwa go go kgatha tema ga Afrika Borwa mo Ngangišanong ya Kakaretšo ya Kopano ya bo 79 ya Kopano ya Kakaretšo ya UN (UNGA 79) 
5.1.    Kabinete hlokometše le go dumelela pego ka ga dipoelo tša UNGA 79 ka fase ga: “Go se tlogele motho morago: go dira mmogo go kaonafatša khutšo, tlhabollo ya go swarelela le seriti sa motho go moloko wa gonabjale le wa ka moso”.5.2.    Go kgatha tema ga Afrika Borwa Samiting ya UN ya ka moso go nepišitšwe go sebaka sa go aga tumelelano le go dira tšwelopele go dilo tše bohlokwa go swana le Dinepo tša Tlhabollo ya go Swarelela le ya dinaga tše dingwe tša Afeika, tšeo Samiti e swanetšego go nepiša go tšona go thekga agenda ya tlhabollo ya kontinente, Agenda 2063.
D.    Bao ba Thwetšwego Mešomong
Batho ka moka bao ba thwetšwego mešomong mangwalo a bona a thuto a tlo tiišetletšwa le go netefaletšwa ka tsela ye maleba.
1.    Moprofesara John Lamola o thwetšwe bjalo ka Mohlankedimogolophethiši wa Tirelo ya Difofane ya Afrika Borwa (SAA) mengwaga ye mebedi.2.    Moprofesara Busani Ngcaweni bjalo ka Molaodimogolopharephare (DG) go Kgoro ya Sekolo sa Naga sa Bahlankedi ba Mmušo (katološo ya kontraka ya mošomo ya mengwaga ye mehlano). 3.    Morena Lindelwa Simphiwe Hamilton bjalo ka DG go Kgoro ya Kgwebišano, Intasteri le Phadišano. 4.    Morena Tebogo Seokolo bjalo ka Motlatša Molaodimogolopharephare (DDG): Afrika go Kgoro ya Dikamano tša Boditšhabatšhaba le Tirišano. 5.    Mohumagadi Angela Sizakele Magangoe bjalo ka DDG: Ditirelo tša Tlhokomelo ya Setšhaba go Kgoro ya Tlhabollo ya Leago (DSD).6.    Mohumagadi Thandeka Gloria Ngcobo bjalo ka Mohlankedimogo wa Ditšhelete mo DSD.
7.    Balaodibagolo bao e sego Malokophethiši go Boto ya Nakwana ya Mokgatlo wa Theknolotši ya Tshedimošo ya Mmušo (i)    Mohumagadi Sedzani Mudau (Modulasetulo);(ii)    Morena Willie Vukela (moemedi wa Kgoro ya Tirelo ya Setšhaba le Taolo);(iii)    Morena Willie Mathebula (moemedi wa Ditšhelete tša Setšhaba);(iv)    Moatbokata Johannes Collen Weapond; le(v)    Morena Omega Shelembe (Kgoro ya Dikgokagano le Ditheknolotši tša Titšitale).
E.     Ditiragalo tšeo di Tlago
1.    Kgwedi ya Ditokelo tša Batho
1.1.    Afrika Borwa e tla re ka Hlakola ya gopola Kgwedi ya Ditokelo tša Batho ka fase ga morero “Go potlakiša maitapišo go ya go toka ya leago yeo e kgomareditšwego go ditokelo tša batho. Histori ya Kgwedi ya Ditokelo tša Batho e theilwe go Dipolao tša batho ba bantši ba Sharpeville ka la 21 Hlakola 1960, moo maphodisa a mmušo wa kgatelelo a thuntšitšego le go bolaya batho ba 69 nakong ya mogwanto wa khutšo.1.2.    Bohwa bja bohloko go tšwa go dipholisi tša go tšea lehlakore tša mmušo wa kgatelelo go beakanya nnete ya gonabjale gomme di dirile gore batho ba bantši ba kgakgelwe mo leboo la bohloki le go hloka mešomo. Molaotheo wa Repabliki ya Afrika Borwa wa 1996, woo o dirago motheo wa setšhaba se se lokologilego gape sa temokrasi, o thekga maitapišo a go godiša toka ya leago ka go lokiša diphošo tša go feta tša go hloka toka.1.3.    Molao wa go Tšewa ga Naga Ntle le Tefo (Molao wa 13 wa 2024) wo go dumelelanwego ka wona kgauswanyane o bea pele ditshepetšo tša molao tša taolelo ya molaotheo woo o dumelelago mmušo go phošolla bohwa bja go se kgahliše bja go tlošwa ka kgang le bohloki ka go thuša go phatlalatša melala gore badudi ba bantši ba fihlelele dibaka tša ekonomi, ditirelo tša motheo le naga.1.4.    Moketeko wa Letšatši la rena la Ditokelo tša Batho la setšhaba ka la 21 Hlakola 2025 le tla swarelwa Constitution Hill ka Johannesburg, lefelo leo go lego Kgorotsheko ya Molaotheo ya Afrika Borwa.
2.    Indaba ya Mohlagase wa Afrika ya 2025
2.1.    Afrika Borwa e tla swara Indaba ya Mohlagase ya Afrika ya 2025 go tloga ka la 4 go fihla ka la 6 Hlakola 2025 mo Senthareng ya Dikopano tša Boditšhabatšhaba ka Motsekapa. Indaba ke tiragalo ya godimo mo kontinenteng ka ge e kgokaganya baetapele le go bontšha ditharollo tša tšwelopele tše diswa tša lekala.2.2.    Khonferense e tla ka nako yeo lekala la mohlagase la Afrika Borwa le gola ka lebelo ka ge naga e šomela go boloka kabo ya yona ya mohlagase ya ka moso. Ngwaga wa go feta mmušo o phatlaladitše Molao wo o Mpshafaditšwego wa Taolo ya Mohlagase, wa 2024 (Molao wa 38 wa 2024) mo go hloleng lekala la mohlagase la sebjalebjale la go swarelela leo le ka fihlelelago nyakego ya mohlagase ye e golago. 2.3.    Mo go bolokeng kabo ya rena ya mohlagase ya ka moso, dikikawate tše 11 tša diprotšeke tša enetši di beakanyeditšwe go agwa mo mengwageng ye meraro ye e tlago. Ka Manthole 2024, bao ba nyakago go rekiša mohlagase ka Nako ya go dira dikgopelo ya Sebaka sa 7 ya Lenaneo la go Rekiša la Tšweletšo ya Mohlagase ka maatla a go aba kontraka ao a kopantšwego a dimekawate tše 1 760 di tsebišitšwe.
F.    Melaetša
1.    Ditebogišo 
Kabinete e lebogiša le go lakaletša tše botse go: 

Tona Nomakhosazana Meth ka go kgethwa bjalo ka Modulasetulo wa Senthara ya Taolo ya Mešomo ya Selete sa Afrika. 
Mohumagadi Lerato Mataboge ka go kgethwa ga gagwe ga histori go maemo a go ba Mokhomišinare wa Infrastraktšha le Mohlagase wa AU. 
Mohumagadi Tyla Laura Seethal, yoo a tsebegago kudu ka Tyla, seopedi sa Afrika Borwa yoo e lego modiragatši wa go opela dikoša a le tee woo koša ya gagwe ye e tšwelelago e le tee “Water” e theeleditšwego makga a go feta bilione e tee go Spotify. 
Morena Wouter Kellerman, moletši wa flute mmogo le Mohumagadi Eru Matsumoto le Mohumagadi Chandrika Tandon, Bathopa difoka ba Grammy ka albamo ya bona ya Triveni. 

2.    Matshidiso.
Kabinete e iša matshidiso go bagwera le malapa a: 

Mohumagadi Suthukazi Arosi (64), seopedi sa go thopa difoka, motšweletši, le modiragatši. O be a tsebega kudu bjalo ka yo mongwe wa diopedi tša ketapele tša Afrika le modiragatši yo a tšweletšego yoo a diragaditšego go ditšweletšo tša Afrika Borwa tše dintši.

Dipotšišo: Mohumagadi Nomonde Mnukwa – Seboleledi sa Mmušo sa Motšwaoswere Iselifowuni:  083 653 7485"
"Pego ya Kopano ya Kabinete ya go Ikgetha ya Mošupologo, 3 Hlakola 2025",03 Mar 2025,https://www.gov.za/news/cabinet-statements/statement-special-cabinet-meeting-3-march-2025-03-mar-2025,https://www.gov.za/nso/news/cabinet-statements/pego-ya-kopano-ya-kabinete-ya-go-ikgetha-ya-mo%C5%A1upologo-3-hlakola-2025-03,"A.    Diphetho tša Kabinete
1.    Tekanetšo ya 2025-2026
1.1.    Kopano ya go Ikgetha ya Kabinete e swerwe ka Mošupologo, 3 Hlakola 2025 go lebelela dikgopolo tšeo maloko a Kabinete a di tšweleditšego, go lebeletšwe gore ke dikgetho dife tše dikaone tšeo di kgonagalago, go lebeletšwe mathata ao naga e lego ka fase ga wona, go thekga ka ditšhelete Tekanetšo ya 2025/26 ya ngwaga wa ditšhelete le kotara ya gare. Se se latela kopano ye nngwe ya Kabinete ya go ikgetha ka Mošupologo, 24 Dibokwane 2025, yeo e dumeletšego gore go bolelwe ka botlalo ka mathata a ditšhelete tša naga le gore go swanetšwe go phethagatšo ka bjako dilo tše bohlokwa tša motheo tše tharo tša taolo ya bošupa ka fase ga Mmušo wa Kopano ya Setšhaba. Mo kopanong ya 24 Dibokwane 2025, Mopresidente Cyril Ramaphosa o kgethile sehlopha sa Ditona seo se etilwego pele ke Motlatša Mopresidente Paul Mashatile go šoma le Tona ya Ditšhelete le sehlopha sa gagwe sa Kgoro ya Matlotlo a Setšhaba go kopanya dikgopolo tša kabinete gore di lebelelwe gape.
1.2.    Sehlopha seo se etilwego pele ke Motlatša Mopresidente gomme se thekgwa ke Kgoro ya Matlotlo a Setšhaba se tšweleditše dikgetho tša go fapafapana tšeo di lebeletšwego ke Kabinete. Go sepelelana le dinyakwa tša karolo ya 27 ya Molao wa Taolo ya Ditšhelete tša Setšhaba (1 wa 1999), Kabinete e laetše Tona ya Ditšhelete go kgetha go tšwa go dikgetho tše go boletšwego ka tšona gomme a thekge Tekanetšo ka mokgwa wo o tla lebelelago:
(a)    Mathata a ditšhelete tša naga; (b)    Go fokotša khuetšo go bahloki le malapa a letseno la magareng; le, (c)    Go thekga kgolo ya ekonomi.
1.3     Ge tshepetšo ya dikgopolo tša Kabinete go Tekanetšo di phethilwe, Tona ya Ditšhelete le Kgoro ya Matlotlo a Setšhaba ba tla phetha tekanetšo gomme ba e ala pele ga palamente ka Laboraro, 12 Hlakola 2025.
Dipotšišo: Morena Sathasivan (Terry) Vandayar – Seboleledi Mmušo sa Motšwaoswere Selefouno: 082 444 9092"
"Kopano ya Kabinete yeo e Swerwego ka Laboraro, 12 Hlakola 2025",13 Mar 2025,https://www.gov.za/news/cabinet-statements/statement-cabinet-meeting-12-march-2025-13-mar-2025,https://www.gov.za/nso/news/cabinet-statements/kopano-ya-kabinete-yeo-e-swerwego-ka-laboraro-12-hlakola-2025-13-mar-2025,"A.    Merero ye Bohlokwa Seemong sa Bjale
1.    EkonomiB.    Tekanyetšokabo ya Bosetšhaba ya 2025 1.1.1.    Kabinete e amogetše Tekanyetšokabo ya Bosetšhaba ya 2025 yeo e nyakago go tšwetšapele tekatekano magareng ga tlhako ya ditšhelete ya Afrika Borwa, go thekga ka ditšhelete ditlapele tša Mmušo wa Bošupa, bjale ka ge go boletšwe ke Mohlomphegimogolo, Mopresidente Cyril Ramaphosa nakong ya Polelo ya Maemo a Setšhaba mola go fokotšwa ditlamorago tša dinyakwa tša ditšhelete go bahloki le malapa a letseno la magareng. 1.1.2.    Kabo ya mašeleng a go feta R1 trilione go tlhabollo ya mananeokgoparara ka MTEF, go hlongwa ga mokgwa wo mongwe wa thekgo ya ditšhelete ka setlabelo sa tiišetšo ya dikadimo gotee le go tsebagatšwa ga nako ya go phenkgišana go hwetša kgwebo ka go Lenaneo la Tekanyetšokabo la mananeokgoparara ke bohlatse bja boikgafo bja go godiša ekonomi ka lenaneo leo le hlametšwego mananeokgoparara mola le le gare le kaonafatša kabo ya ditirelo. 1.1.3.    Mekgwa ya go kgatha tema ga lekala la praebete, bjalo ka ge e tsebagaditšwe le Tekanyetšokabo – yeo e lego karolo ya diphetogo tšeo di laolwago ke Lesolo la Vulindela ka makaleng a enetši, dinamelwa le go rwalwa ga merwalo – e tloga e laetša boitlamo bja mmušo bja go potlakiša dipeeletšo tša lekala la praebete le kgolo ya ekonomi yeo e akaretšago bohle. 1.1.4.    Ka go lemoga khuetšo ya tlhatlošo ya motšhelo, Tekanyetšokabo e fana ka magato a go ba kgahlanong le tlhatlošo ya motšhelo a go swana le:1.1.4.1.    Go se nyološe lebi ya makhura a dinamelwa.1.1.4.2.    Ditlhatlošo tše di lego ka godimo ga infleišene go dimphiwafela, fao mphiwafela wa batšofadi le wa bagolofadi o okeditšwego ka R130 go ya go R2 315 ka 20251.1.4.3.    Setseka se segolo sa kabo ya ditšhelete go Etšensi ya Ditimela tša Batho ya Afrika Borwa  ke sa go kaonafatša ditimela tša go rwala batho, tšeo di tla fokotšago tšhelete yeo malapa a e šomišago go lefela dinamelwa. 1.1.5.    Se bohlokwa kudu, ditlhatlošo tše tša motšhelo di tlo thuša matlotlo a naga ye gore a swarelele nako ye telele, ka go phološa mešomo ya barutiši ba 11 000 , ya bašomedi ba tša maphelo ba 9 300 , go thwalwa ga dingaka tše 800 tše di phethilego tlhahlo ya kgapeletšo ya go hlankela setšhaba, le go kgontšha bana ba bangwe gape ba 700 000 (ba mengwaga ye mene) go fihlelela thuto ya bana ba bannyane (ECD),  yeo e lego thuto ye bohlokwa ya motheo yeo ba e hlokago gore ba tle ba atlege dithutong tša bona tša kamoso.  
1.2.    Kgolo ya Ekonomi1.2.1.    Tlhatlošo ya 0.6% kotareng ya bone (GDP) ya ngwaga wa 2024 e bontšha go tsoga ga ekonomi go kgabaganya makala a yona, ka ge makala a temo, a ditšhelete, a tša kgwebo le malapa a hlatlogile kotareng ya mafelelo ya ngwaga.1.2.2.    Intaseteri ya tša temo e ile ya tielela ka 17.2%, gomme ya hlatloša kgolo ya GDP ka 0.4%. Intaseteri ya tša ditšhelete, thekišo ya dintlo le meago le ya ditirelo tša kgwebo e ile ya gola dikotareng tše seswai ka go latelana, fao ditirišano tša ditšhelete, mešongwana ya thekišo ya dintlo le meago le ditirelo tše dingwe tša kgwebo e bilego tšona di kgathilego tema ye kgolo kgolong ya ekonomi. 1.2.3.    Kabinete e na le boitshepo bja gore šedi ye kgolo le lebelo la go phethagatša diphetogo tša sebopego sa ekonomi, kabo ye e kaonafetšego ya ditirelo le bokgoni bja mmušo, gape le go kgatha tema ka bontši ga lekala la praebete, go tla hlohleletša kgolo ya ekonomi ka 2025 le ka morago ga moo.
1.3.    Dipeeletšo1.3.1.    Kabinete e amogetše tsebišo ka Microsoft South Afrika ya go beeletša ka R5.4 bilione go mananeokgoparara a bohlale bja maitirelo (AI) ka nageng. Peeletšo ye e tla matlafatša maemo a Afrika Borwa bjalo ka naga ye e di etilego pele ka AI ka kontinenteng ya Afrika gomme e tlaleletša godimo ga peeletšo ya R20.4 bilione ya Microsoft South Africa mo mengwageng ye meraro ya go feta.1.3.2.    Microsoft South Africa e tsebišitše gape le kgathotema ya yona go hlabolleng tsebo ya Afrika Borwa ya titšithale ya go bala le go ngwala ka go lefela disetifikeiti tša sethekniki tša batho ba 50 000 go mabokgoni a titšithale ao a hlokwago kudu.1.3.3.    Go hlatloša seemo sa rena sa dipeeletšo, khamphani ya India ya go tšweletša difatanaga e lego Mahindra e saenne memorantamo wa kwešišano le Koporase ya Tlhabollo ya Diintasteri ya Afrika Borwa (IDC) go nyakišiša kgonagalo ya go hloma polante ye e ipheditšego ka botlalo ya go aga difatanaga ka mo nageng. Mahindra e šetše e na le polante ya go aga difatanaga tša dibene tša Pik Up go la Durban, yeo e laolwago le go sepedišwa ke AIH Logistics, moo re sa tšwago go keteka tšweletšo ya bene ya Pik Up ya bo-25 000 yeo e agilwego ka mo nageng.   1.3.4.    Kabinete e gopoditše MaAfrika Borwa ka moka bjalo ka bengdišerethwii ka go South Africa Incorporated (SA Inc.) ka ga kgahlego ya bona ya go kwalakwatša naga ya rena bjalo ka lefelo la dipeeletšo ka tikologong ye, yeo go phenkgišanwago ka go yona lefaseng ka bophara. Re swanetše go tšwela pele go kwana ka molomo wa lehlabula go šireletša kgahlego ya rena ya setšhaba, go ipuša ga rena le temokrasi ya rena ya semolaotheo.
2.    Dikamano tša Boditšhabatšhaba 2.1.    Bopresidente bja Afrika Borwa bja Dinagaseboka tša G202.1.1.    Bjalo ka karolo ya Bopresidente bja yona bja G20, Afrika Borwa e swere ka katlego dihlophatšhomo le dikopano tša dihlopha tša go šoma tša G20 tše di latelago mafelelong a Dibokwane le mo kgweding ye ka mo nageng: 2.1.1.1.    Kopano ya Sehlophatšhomo sa G20 sa Diphatišišo le Bohlami (RIWG) ye e bego e swaretšwe Yunibesithing ya Free State kua Mangaung go tloga ka la 23 go fihla ka la 25 Dibokwane 2025, e ahlaahlile ka mo ba ka dirišago diphatišišo le bohlami go šogašogana le ditlhohlo tša lefase ka bophara, le go tšwetšapele saense le theknolotši. Gape ba ile ba nagana ka ditlapele tša ngwaga o, e lego: (a)    Setlapele sa 1: Bohlami bja phatlalatša bakeng sa Tlhabollo; (b)    Setlapele sa 2:  Mehutahuta ya Diphedi bakeng sa Tlhabollo ya Go ya go ile; le(c)    Setlapele sa 3: Kopantšho ya batho ba go fapafapana, Tekatekano, Kakaretšo le Phihlelelego ya Saense, Theknolotši le Bohlami.2.1.1.2.    Kopano ya mathomo ya Sehlopha sa go Lwantšha Bomenetša (Cape Town, ka la 3 go fihla ka la 5 Hlakola 2025) yeo e nyakišišitšego mekgwa ya go kaonafatša phethagatšo ya didirišwa tša semolao go lwantšha bomenetša. Kopano ye e be e le sebaka sa bakgathatema gore ba thome lenaneo la go hloma motheo wa dipoledišano tša ka moso, go hlohleletša poledišano le tirišano go matlafatša maano a go lwantšha bomenetša. Nakong ya kopano ye, bakgathatema ba ile ba ahlaahla le go dumelelana ka ditlapele tše mmalwa: (a) Setlapele sa 1: Go Matlafatša Seriti sa Lekala la Setšhaba; (b) Setlapele sa 2: Go Oketša Bokgoni bja go Buša Ditseka Morago; (c) Setlapele sa 3: Kgathotema ye e Akaretšago Bohle; le (d) Setlapele sa 4: Go Šireletšwa ga Baletšaphala ba go tlalea ditiro tša bosenyi. 2.1.1.4.    Kopano ya Pele ya Sehlophatšhomo sa Temo, yeo e bego e swerwe ka dikgokagano tša bidio ka la 3 le la 4 Hlakola 2025, e ile ya ahlaahla ditaba tše bohlokwa tšeo di amago batšeakarolo ba temo lefaseng ka bopara gomme ya dumelelana ka ditlapele tša ngwaga o. Tšona ke: (a)    Setlapele sa 1: Go tšwetšapele kgathotema ye e akaretšago mmogo le tšhireletšego ya dijo; (b)    Setlapele sa 2: Go matlafatša baswa le basadi ka mananeong a tšweletšo ya dijo; (c)    Setlapele sa 3: Go hlohleletša bohlami le phetišetšo ya theknolotši; le (d)    Setlapele sa 4: Go matlafatša kgotlelelo ya klaemete bakeng sa temo ye e swarelelago.2.1.1.5.    Kopano ya Pele ya Sehlophatšhomo sa Boeti yeo e swerwego ka dikgokagano tša bidio ka la 5 Hlakola 2025 e ile ya ahlaahlaa ka fao boeti bo ka šomišwago go fetola maphelo a batho, setšhaba le lefase. Ba ile ba ahlaahlaa le go dumelelana go šogana le ditlapele tše nne tša ngwaga, e lego: (a)    Setlapele sa 1: AI le Bohlami bjoo bo Theilwego Bathong go kaonafatša Dikgwebo tša Boeti tšeo di sa Thomago mmogo le di-SMME;(b)    Setlapele sa 2: Thekgo ya Ditšhelete le Dipeeletšo go tša Boeti go Kaonafatša Tekatekano le go Tšwetšapele Tlhabollo ya Go ya go ile; (c)    Setlapele sa 3: Kgokagano ya Difofane bakeng sa go tšea Maeto ka Difofane Gabonolo; le (d)    Setlapele sa 4: Kgotlelelo ye e Matlafetšego bakeng sa Tlhabollo ya Boeti yeo e Akaretšago Bohle ebile e Swarelelago.2.1.1.6.    Kopano ya Pele ya Sehlophatšhomo sa Phokotšo ya Dikotsi le Masetlapelo yeo e bego e swerwe ka dikgokagano tša bidio ka la 5 Hlakola 2025 e ile ya ahlaahla go potlakišwa ga ditemošo tša pele ga nako tša masolo ka moka, e lego nepo ye bohlokwa ya lefase ka bophara yeo e theilwego ke Ditšhabakopano gomme e gapeleditšego go phethagatšwa ga Tlhako ya Sendai ya Phokotšo ya Dikotsi le Masetlapelo ya 2015-2030. Afrika Borwa e bona kopano ye e le foramo ye bohlokwa ya boditšhabatšhaba ya go sepetša lenaneo la maikarabelo a mohlakanelwa a go hlohleletša kgotlelelo, go matlafatša tirišano ya rena, le go tla ka magato a go kwagala ao a hlokegago go thibela go mpefala goba go gakala ga kotsi. Kopano ye e dumelelane ka ditlapele tše di latelago: (a)    Setlapele sa 1: Go šogašogana le Go se Lekalekane le go Kokotša Maemo a Beago Batho Kotsing; (b)    Setlapele sa 2: Kakaretšo ya Lefase ka Bophara ya Ditshepedišo tša Temošo ya ka Pela; (c)    Setlapele sa 3: Mananeokgoparara ao a Kgonago go Kgotlelela Masetlapelo; (d)    Setlapele sa 4: Thekgo ya Ditšhelete go Phokotšo ya Dikotsi le Masetlapelo;(e)    Setlapele sa 5: Tšošološo, Pušetšosekeng le Kagoleswa go tšwa Masetlapelong; le (f)    Setlapele sa 6: Mekgwa yeo e Theilwego go Tlhago bakeng sa Ditharollo tša DDR/Tšeo di Theilwego Tlhagong. 2.1.1.7.    Kopano ya Mathomo ya Sehlophatšhomo sa Tšhireletšego ya Dijo yeo e bego e swerwe ka dikgokagano tša bidio ka la 5 Hlakola 2025 e ile ya ahlaahlaa dipholisi le mananeo a go kaonafatša tšhireletšego ya dijo. Bakgathatema ba ile ba dumelelana go hlama lenaneo la dijo la go tia, la go se tšee lehlakore ebile leo le swarelelago lebaka le letelele. Ba ile ba ikgafa gape go šogašogana le ditlhohlo tše e lego tlhobaboroko go swana le mapheko a kgwebišano, thekgo ya ditšhelete go tšweletšo ya dijo gotee le seabe sa phetogo ya klaemete go magato a kabo ya dijo ka go latelana ga ona. Tše dingwe tša dipoelo tša ditlapele tšeo di ilego tša ahlaahlwa ke tše latelago: (a)    Setlapele sa 1: Dipholisi tšeo di matlafetšego tša tšhireletšego ya dijo; (b)    Setlapele sa 2: Ditheko tša go se fetogefetoge tša dijo; (c)    Setlapele sa 3: Melawana le dikokwane tše di hlakilego;(d)    Setlapele sa 4: Leanotšhomo la G20 la Tšhireletšego ya Dijo; le(e)    Setlapele sa 5: Tumelelo ka Tona le Phethagatšo.2.1.1.8.    Lenaneo la Go ya Bathong la G20 leo le bego le swaretšwe Yunibesithing ya Venda kua Thohoyandou ka la 7 Hlakola 2025 le nepile go hlohleletša dipoledišano le go kgatha tema ka bophara ga setšhaba ka go Bopresidente bja Afrika Borwa bja G20. Kopano ye e ile ya dirišwa go hlohleletša badudi ba naga ye go kgatha tema kamogelong ya baeng ka mo nageng e le ge re tšwela pele go swara dikopano dikarolong tše go fapafapana tša naga ye, gape le go tšwetšapele setšo le bohwa bja bona. MaAfrika Borwa le bona ba  ile ba hlohleletšwa go bolela botse ka naga ya gabobona. 2.1.2     Dihlophatšhomo tše di latelago tša G20 le dikopano tša dihlophatšhomo di tla   swarwa go fihla mafelelong a Hlakola 2025: 2.1.2.1    Kopano ya Pele ya Sehlophatšhomo: Kgolo ya Ekonomi ye Akaretšago, go Hlongwa ga Diintasteri, Tlholo ya Mešomo le go Fokotša go se Lekalekane: 17 Hlakola 2025 – ka kgokagano ya bidio.2.1.2.2    Kopano ya Pele ya Sehlophatšhomo sa Kgwebišano le Dipeeletšo: 18-20 Hlakola 2025 – ka kgokagano ya bidio. 2.1.2.3    Sehlophatšhomo sa Bobedi sa tša Maphelo: 26-28 Hlakola 2025 – Durban.2.1.2.4    Kopano ya Mathomo ya Sehlophatšhomo sa Klaemete le Tikologo ye e Swarelelago: 25-28 Hlakola 2025 – ka dikgokagano tša bidio.2.1.3    Tshedimošo ka ga dikopano tše tša go fapafapana tša G20 mmogo le dipoelo tša tšona  di ka hwetšwa go on www.g20.org GOBA www.g20.org.za
2.2    Thušo ya Botho go Palestina2.2.2    Kabinete e sola go gana ga Isiraele go dumelela thušo ya botho go tsena ka gare ga naga ya Gaza le go tswalela mellwane ga yona ka nako yeo batho ba Gaza ba itemogelago tlaišego ya go se lekane le selo gomme ba hloka dijo, madulo le meriana ka potlako.2.2.3    Magato a ke tšwetšopele ya Isiraele ya go šomiša tlala bjalo ka sebetša sa ntwa, bjalo ka karolo ya lesolo leo le tšwelago pele la seo Kgoro ya Boditšhabatšhaba ya Toka  e ahlotšego ka gore ke polao ya molokwanarite kgahlanong le batho ba Palestina.  2.2.4    Kabinete e bušeleditše boipiletšo bja setšhaba sa gaborena go badudi ba boditšhabatšhaba go rweša Isiraele maikarabelo le go netefatša gore go ba le kabo ya thušo ya botho ye e bolokegilego, ya go se kgaotše ebile ya go se be le mapheko go mafelo ka moka ka Gaza.
3.    Bosenyi3.1.    Go Amogelwa ga Kahlolo ya Kgorotsheko ya Malawi ya go Bušwa ga Shepherd le Mary Bushiri ka mo Afrika Borwa3.1.1.    Kabinete e amogetše sephetho sa Kgorotsheko ya Bomagistratabagolo ya Repabliki ya Malawi ya gore Shepherd le Mary Bushiri ba tlišwe Afrika Borwa go tlo sekišwa ka melato ye mentši ya bosenyi go akaretšwa go kata, go tshela Molao wa Ditirelo tša Maele le Dikgokagantšho tša Ditšhelete  wa 2002 (Molao wa bo-37 wa 2002), Molao wa Dipanka wa 1990 (Molao wa bo-94 wa 1990), Molao wa Bofaladi wa 2002 (Molao wa bo-13 wa 2002) le go tshela mabaka a peile.3.1.2.    Kahlolo ye e laetša gore ga gona motho yo a ka tšhabelago letsogo la molao, ebile e tiišetša go ikema ga boahlodi, tirišano ya boditšhabatšhaba le tshepano magareng ga ditheo tša semolao tša Afrika Borwa le tša Malawi. 3.1.3.    Re a tseba gore bobedi bjo ba ga Bushiri ba bontšhitše maikemišetšo a bona a go dira boipobolo. Le ge go le bjalo, re na le boitshepo bja gore re nale molato wo o tiilego kgahlanong le bona. 3.1.4.    Afrika Borwa e ikemišeditše go dirišana le INTERPOL go beakanya ditokišetšo tša go fetišetša ka mo nageng le dipeakanyo tša go tšea leeto go netefatša gore ba tlišwa Afrika Borwa go tlo sekišwa.
4.    Maemo a Boso a Mašoro 4.1.    Dipula tše maatla tša moragorago di bolaile batho ba mmalwa, tša tlogela makgolokgolo a batho ba se na madulo, gomme dintlo le mananeokgoparara di sentšwe ošoro ka KwaZulu-Natal. 4.2.    Seabe sa maemo a boso a mašoro ka KwaZulu-Natal a goeleditšwe bjalo ka maemo a masetlapelo a bosetšhaba go dumelela kgoro ya profense ya Pušotirišano le Merero ya Setšo go kgoboketša magoro ka moka a mmušo go oketša magato a thekgo, go fokotša seabe sa masetlapelo go setšhaba.4.3.    Mmušo o tšwela pele go nea batšwasehlabelo ba mafula thušo gomme Kgoro ya Madulo a Batho e abetše KwaZulu-Natal R100 milione go thuša ka taolo ya ditlamorago tša mafula.  4.4.    Kabinete e dira boipiletšo go MaAfrika Borwa ka moka go ba le šedi ye kgolo nako le nako ge go na le maemo a boso a mabe. Dipula tše maatla di ka baka kotsi ya mafula, kudu  ka mafelong ao a lego ka botheogelong, maporogong le ditseleng. 4.5.    Mabakeng a dipula tše maatla, batho ba hlohleletšwa go efoga ditsela tše tletšego meetse gape le go šala morago diphatlalatšo tša ditaba, ditaba tša seyalemoya  matlakala a mmušo a dikgokagano tša leago go hwetša ditaba le ditemošo tša yona nako yeo.  
C.    Ditsebišo go Kabinete1.       Tšhireletšo le kaonafatšo ya Moputso wa Motheo wa Bosetšhaba (NMW)1.1.    Kabinete e amogetše le go lebeledišiša pego ye e tlilego ka Kgoro ya Mešomo le Bašomi ka kgatelopele ye e dirilwego go šireletša le go kaonafatša NMW. 1.2.    Molao wa NMW wa 2018 (Molao wa bo-9 wa 2018), wo o thomilego go šoma ka Dibatsela 2018, o theile motheo wa go fokotša go se lekalekane ga meputso le go fetana kudu ga meputso, gomme ebile o tšwela pele go šireletša bašomi ba go amogela meputso ya tlase ka mo nageng. 1.3.    Go tloga ka la 1 Hlakola 2025, NMW e hlatlogile ka 4% go tloga go R27,58 go fihla go R28,79 ka iri. Tlhatlogo ye e nepile go fana ka thekgo ye bohlokwa ya seekonomi le kimollo ye e hlokegago kudu go bašomi ba dimilione tše tshela bao ba golago meputso ya go wela ka tlase ga NMW.
2.    Tšweletšopele ya Thuto ya Motheo2.1.    Kabinete e bontšhitše thekgo ya yona go nepoleswa ye e logetšwego maano ya lekala la Thuto ya Motheo go lebeletšwe thuto ya motheo. 2.2.    Ka Pherekgong 2025, Kgoro ya Thuto ya Motheo e tsebagaditše le go keteka persente ya godimo ye sa kago ya bonwa ya go tšwelela ga barutwana ba marematlou ya ya 87.4%. Le ge go le bjalo, kgwedi pele ga moo, kgoro e ile ya lokolla dipoelo tša phetleko ya mokgwatšhomišo go tšwa go diphatišišo tše tharo tša go fapafapana tše di laeditšego gore palo ya go batamela 80% ya bana ba Afrika Borwa ga ba kgone go bala ka kwešišo, ka polelo efe goba efe pele ba fihlelela mengwaga ye lesome (10). 2.3.    Go šogašogana le bothata bjo, Tona ya Thuto ya Motheo o tlile ka nepoleswa ye e logetšwego maano ye e tla bago le masolo ao a latelago: 2.3.1.     Phihlelelo ya ECD ya makgonthe go bohle ka go ngwadišwa ka bontši ga disenthara tša ECD, go netefatša gore ngwana yo mongwe le yo mongwe wa ka gare ga ECD o hwetša thekgo ya mašeleng, go thekga disenthara tša ECD ka ditlabela tša go Ithuta le tša go Ruta, le go fa bahlahli thekgo ya go hwetša mangwalo a thuto a borutiši. Thekgo ya ditšhelete ya se e abilwe ka gare ga Tekanyetšokabo ya Bosetšhaba ya 2025. 2.3.2.     Go lebelela leswa melao le dikokwane go oketša dikgoba tša mošomo wa borutiši ka legatong la thuto ya digotlane.2.3.3.     Pasari ya Funza Lushaka e tla beakanywa leswa go bea pele dipasari tše di abelwago baithuti bao ba ratago go ruta ka legatong la thuto ya digotlane.2.4.    Nepoleswa ye ya go logelwa maano e tlo matlafatša bokgoni bja motheo bja go bala le go ngwala  le bja dipalo bja barutwana, le go netefatša gore ge ba gola ba kgona go mekamekana le dithuto tše di thatafetšego go swana le Dipalo, Saense, Akhaonthing le tša Ekonomi, gareng ga tše dingwe.
3.    Bokgoni bja phehlo ya mohlagase 3.1.    Kabinete e amogetše pego ka mošomo wo o dirilwego ke Eskom go kaonafatša go fehlwa ga mohlagase le go boetša sekeng mararankodimagolo a bosetšhaba a kabo ya mohlagase go efoga ditiragalo tše dingwe tše ntši tša go kgaotšwa ga mohlagase. 3.2.    Ka morago ga go tsošološwa ga dimekawate tša go feta tše 300  tša mohlagase le go tlaleletšwa ga mašaledi aa bohlokwa a mohlagase, kgaotšo ya mohlagase e ile ya fegwa ka 10:00 ka Sontaga sa 9 Hlakola 2025. Ditshepedišo tša malahla ka Setišing sa Mohlagase sa Kusile di maemong a mabotse ka diyuniting ka moka tšeo di bego di sa šome go fihla ka la 7 Hlakola gomme gonabjale di boetše di a šoma, mola Yuniti ya 2 ka Koeberg e ile ya kgona go bušetšwa sekeng ka katlego gore e šome gape.3.3.    Phehlo ya mohlagase ka kakaretšo ga e sale go tloga ka selemo sa 2024 e laeditše dikaonafalo tše di kgotsofatšago le go tielela, tšeo di dirilego gore go be 98% tša matšatši a go hloka kgaotšo ya mohlagase. Eskom e dula e na le kholofelo ya ponelopele ye botse bakeng sa matšatši ao a šetšego a sehla sa selemo. D.    Diphetho tša Kabinete1.    Go Swarwa ga Indaba ya Meetse le Kelelatšhila 1.1.    Kabinete e dumeletše go swarwa ga Indaba ya Meetse le Kelelatšhila ka la 27 le la 28 Hlakola 2025 go la Gauteng. 1.2.    Tiragalo ye e šoma bjalo ka ye latelago Samiti ya Meetse yeo e bego e swerwe ka Pherekgong 2024, yeo e kopantšego ditheotaolo ka moka tša ditirelo tša meetse go šogašogana le ditlhohlo tše bohlokwa tša lekala le, ka morago ga go lokollwa ga Dipego tša Drops. 1.3.    Samiti ye e ile ya hloma Leanotiro la go šogašogana le ditlhohlo tše, gomme Indaba ye e tla fana ka monyetla wa go lekola mošomo wo o šetšego o dirilwe le go hlatha magato a mangwe ao a hlokegago.1.4.    Dipoelo tšeo di holofetšwego tša Indaba ke go kwana ka molomo wa lehlabula ka ga seemo sa tšhireletšo ya meetse ka Afrika Borwa, kgatelopele ka ga magato ao a sa felelago go tšwa go Samiti ya Meetse ya 2024, gape le magato a bohlokwa ao a nyakegago go kaonafatša tšhireletšo ya meetse gotee le leano la tiro leo le mpshafaditšwego (le leswa). 1.5.    Kabinete e lemogile ditlhohlo tša go amana le tšhireletšo ya meetse tše naga ye e lebaganego le tšona gomme e tiišetša boitlamo bja yona bja go netefatša gore MoAfrika Borwa yo mongwe le yo mongwe o kgona go hwetša ditirelo tša meetse a hlwekilego, a bolokegilego, ebile a nako e telele, mmogo le ditirelo tša kelelatšhila.
2.     Pego ya Naga ya Sehla sa Bobedi, sa Boraro le sa Bone ka ga Tumelelano ya UN ka ditokelo tša bagolofadi (UNCRPD). 2.1.    Kabinete e dumeletše gore Kgoro ya Basadi, Baswa le Bagolofadi e romele pego ya sehla ka sehla ya bobedi, ya boraro, le ya bone ya UNCRPD go UN. Pego ye e fana ka tshedimošo ka kgatelopele ye e dirilwego ke Afrika Borwa go hlohleletša le go šireletša ditokelo tša bagolofadi. 2.2.    Kabinete e dumeletše Pego ya Naga ya Motheo ka Phethagatšo ya UNCRPD ka 2013 gomme pego yeo mafelelong e ile ya tlišwa ka 2014.2.3.    Pego ye ya mohlakanelwa ya kgatelopele e fana ka tebelelokakaretšo ya mokgwatšhomo wa mmušo mo phethagatšong ya Sengwalwa sa Tshedimošo sa Mabapi le Ditokelo tša Bagolofadi. Yona e laetša diphetogo tša pholisi le tša molao, le magato ao a tšerwego go šireletša le go tšweletšapele ditokelo tša bagolofadi.  Pego ye e hlatholla matsapa ao a tšewago ka tša, go lemoša batho, tša maphelo, ditirelo tša leago, phihlelelo ya toka le go thwalwa ga bagolofadi. Pego ye e tla phatlalatšwa mo wepsaeteng ye: www.gov.za
E.    Bao ba Thwetšwego MešomongBatho ka moka bao ba thwetšwego mešomong mangwalo a bona a thuto a tla kgonthišišwa le go tiišeletšwa ka mekgwa ye maleba.
1.    Morena Neil Jansen bjalo ka Motlatšamolaodipharephare: Taolo le Tlhabollo ya Merero ya Bašomi ka Kgorong ya Merero ya Selegae. 2.    Go thwalwa ga maloko a boto ya Alexkor (a)       Mme Dineo P. Peta (modulasetulo);(b)        Mme Hilary A. Swartbooi;(c)        Moprofesara wa Nakwana Trevor G. Fowler;(d)        Mme Shinduvi Zitha; (e)        Mme Bongi Ngxishe;(f)        Ngaka Jonty Tshipa;(g)        Morena Nico Patrick Swart; le(h)        Morena Freddy Raseote. F.    Ditiragalo tšeo di sa Tlago1.    Samiti ya Mathomo ya Bosetšhaba ya Tshepedišo ya Diphetogo tša Bohlami1.1    Samiti ya Mathomo ya Bosetšhaba ya Tshepedišo ya Diphetogo tša Bohlami e tla swarwa go tloga ka la 13 go fihla ka la 14 Hlakola 2025 go šomiša ka botlalo mabokgoni a Afrika Borwa a saense, theknolotši le bohlami ka mokgwa wo o nolofatšago go akaretšwa ga bohle. 1.2    Samiti ye e kopanya makgotla a saense, ditheo tša thuto ya godimo, dikgoro tša mmušo, lekala la kgwebo le mekgatlo ya bašomi go lebeledišiša le go boledišana ka tema ya gonabjale le ya kamoso ya Lenaneo la Bohlami la Bosetšhaba la naga. Yona etla šišinya magato ao a tla potlakišago temogo ya tlhabollo ye e akaretšago bohle ebile e swarelelago ya leago le ekonomi go hola MaAfrika Borwa ka moka.
2.    Samiti ya Boseswai ya Afrika Borwa le Kopano ya Yuropa (EU)2.1    Samiti ya Boseswai ya Afrika Borwa le EU e tla swarelwa ka Cape Town (lehono) ka la 13 Hlakola 2025, ebile e tla ba sepedišwa ke baduladitulo ba mmalwa e lego Mopresidente Cyril Ramaphosa, Mopresidente wa Lekgotla la  Yuropa, Morena António Luís Santos da Costa, le Mopresidente wa Khomišene ya Yuropa, Ngaka Ursula von der Leyen go tšwela pele go matlafatša dikamano tše tiilego magareng ga Afrika Borwa le EU.2.2    Samiti ye e tla ahlaahla merero ya go amana le kgwebišano le dipeeletšo, gammogo le tirišano ya go goga ka mošito o tee le dikamano tše di matlafaditšwego tša magareng ga Afrika Borwa le EU. 2.3    Samiti ye e letetšwe go nyakišiša mekgwa ya tirišano go šogašogana le ditlhohlo tša selete le tša lefase ka bophara, go akaretšwa phetogo ya klaemete, go se šireletšege ga batho, khutšo, tšhireletšego le tielelo, diphetogo tša go se tšhilafatše tlhago, gotee le mpshafatšo ya ditheo tša pušo tša lefase ka bophara.2.4    Samiti ye e tla tiišetša gape thekgo ya Afrika Borwa ya Bopresidente bja G20 le ditlapele tša yona, go akaretša le morero wa Botee, Tekatekano le Go Swarelela.
G.    Melaetša1.    DitebogišoKabinete e lebišitše ditebogišo tša yona le go lakaletša mahlatse le mahlogonolo go:•    Dylan Naidoo ka go ba MoAfrika Borwa wa mathomo wa mothomoso wa go thopa phadišano ye e tumilego ya SA Open, yeo gape e lego ye nngwe ya diphadišano tša kgale kudu tša go bapala kolofo. Phenyo ya gagwe e mo kgoretše ditsela tša go tsena go Phadišano ya Bonkgwete ya July Open kua Royal Portrush.  •    Ncazelo Mlilo mabapi le go kgethwa ga gagwe ka magorong a mabedi a Difoka tše di Tumilego tša Women Changing the World. Difoka tše di lemoga basadi lefaseng ka bophara bao ba dirago mošomo wo o kgahlišago wa go fetoša maphelo.•    Setšhaba sa Tumelo ya Semoseleme ge se le gare se keteka kgwedi ye kgethwa ya Ramadan. •    Mna Patrice Motsepe  ka go kgethwa gape ga gagwe bjalo ka Mopresidente wa CAF. Tema ye a e kgathilego tlhabollong ya kgwele ya maoto ya Afrika Borwa le ya Afrika e tšwela pele go re dira gore re ikgantšhe. 2.    MatshedišoKabinete e lebišitše matshedišo a yona go bagwera le ba lapa la:•    banamedi ba 31 bao ba lahlegetšwego ke maphelo a bona dikotsing tše tharo tša go fapana tša dipese, e lego ya magareng ga Reddersburg le Smithfield ka Freistata; tseleng ya lephefo ya N2 ya go leba Leboa, kgauswi le Mandeni ka KwaZulu-Natal, le tseleng ya R21 ka Ekurhuleni, Gauteng.•    barutwana ba bane ba sekolo sa praemari bao ba lahlegetšwego ke maphelo ka baka la kotsi tseleng ya N12 kua Daveyton, Ekurhuleni, ka Gauteng.•    Moletšaphala ka ga bosenyi le molweladitokelo tša bong, Pamela Mabini yo a ilego a emelela basadi bao ba itemogetšego GBV le go netefatša gore bao ba dirago dikgaruru tša GBVF ba a otlwa.•    Crystal-Donna Roberts, sebapadi sa Afrika Borwa le modiragatši wa mananeo a thelebišene yo bapetšego difiliming tša go swana le The Endless River le Krotoa, le go tšwelela go Arendsvlei, Swartwater le 7de Laan.•    Ngaka Gomolemo Mokae, molwelatokologo wa kgahlanong le mmušo wa kgethollo ya semorafe le go itemoga ga bathobaso, ngaka ya ka mangwalo le mongwadi yo e bego e le mohlohleletši wa mafolofolo wa dipolelo tša Afrika. O filwe sefoka sa ramaleme wa go bolela dipolelo tše ntši go tšwa go Boto ya Dipolelo ya Afrika Borwa (PanSALB) ka go hlohletšetša tšhomišo ya dipolelo tša ka mo nageng ka go dingwalwa tša Afrika Borwa.•    Mna Athol Fugard,  sebapadi se se tumilego lefaseng ka bophara, mongwadi wa dipadi le dipapadi yo a bego a tsebja ka mo nageng le lefaseng ka bophara ka baka la seabe sa gagwe se tšwago pele go teatere. Ka 2001, o ile a tsenywa ka go American Theatre Hall of Fame gomme a amogela sefokakgolo sa Afrika Borwa sa Order of Ikhamanga ka 2005.•    Ebenhaezer Dibakwane, rametlae yo a thopilego sefoka, sebapadi sa ditiragatšo le mongwadi.•    Khomotso Jacob Makwetla, mohlohleletši wa matlafatšo ya bathobaso ka kgwebong, yo a bilego le seabe gape go tlhabollo ya kgwele ya maoto le papadi ya matswele ka nageng.E lokolotšwe ke: Tshepetšo ya Dikgokagano le Tshedimošo ya Mmušo (GCIS)Dinyakišišo: Mme Nomonde Mnukwa – Seboleledi sa Motšwaoswere sa MmušoMogala: 083 653 7485"
Pego ya Kopano ya Kabinete yeo e Swerwego ka Laboraro la 26 Hlakola 2025,27 Mar 2025,https://www.gov.za/news/cabinet-statements/statement-cabinet-meeting-26-march-2025-27-mar-2025,https://www.gov.za/nso/news/cabinet-statements/pego-ya-kopano-ya-kabinete-yeo-e-swerwego-ka-laboraro-la-26-hlakola-2025-27,"A.    Merero ye Bohlokwa Seemong sa Bjale
1.    Ekonomi 1.1    Dipeeletšo 1.1.1    Kabinete e bontšhitše boitshepo go kgotlelelo ya ekonomi ge naga e tšwela pele go hloma ditšhomišano go aga makala a bohlokwa le go gokagoketša dipeeletšo tše diswa.   1.1.2     Kabinete e amogetše gape le go tsebagatšwa ga lekala la Google South Africa la tlelaote ka Johannesburg, leo le tsenywago ka netwekeng ya lefase ya Google. Protšeke ye ke ya mathomo ya Google ka Afrika gomme ke seka sa peeletšo ye bohlokwa ka mananeongkgoparara a theknolotši ka Afrika Borwa.    .1.1.3    Kabinete e ipiletša go makala ka moka go potlakiša tsela ya naga ya rena ya go leba kgolong ya ekonomi yeo e akaretšago bohle mmogo le tlholo ya mešomo ka dipeeletšo tšeo di oketšegilego gape le ka go laetša tše dibotse ka naga ya rena.
1.2    Kgathotema ya Lekala la Praebete ka Diprotšekeng tša Thwalo ya Merwalo ka Ditimela le Dikepe  1.2.1    Kabinete e amogetše go tsebagatšwa ga Kgopelo ya Tshedimošo ka ga Kgathotema ya Lekala la Praebete ka Diprotšekeng tša Thwalo ya Merwalo ka Ditimela le Dikepe, bjale ka ge se e le karolo ya diphetošo tše bohlokwa tša go kaonafatša lekala la thwalo ya merwalo, gomme ka go realo e le go kaonafatša kgolo ya ekonomi ka diromelwakanageng tšeo di kaonefetšego. 1.2.2    Leano la Tshepedišo ya Thwalo ya Merwalo ka Difofane ka Afrika Borwa le tšweletšapele phenkgišano e kgolo ka mešomong ya diporo le maemakepe, yeo e tlo gokagoketšago peeletšo ka lekala la praebete, efela mananeokgoparara a bohlokwa a bjalo ka diporo le maemakepe e tla dula e le a setšhaba.
1.3    Enetši 1.3.1    Kabinete e amogetše dimekawate tša tlaleletšo tše 800 tša maatla a maswa a mohlagase mararankodingmagolo a mohlagase a bosetšhaba morago ga ge Eskom e kgonne go tsoša yuniti ya mafelelo ya go fehla mohlagase ya ka Setišing sa Mohlagase sa Kusile ka katlego. Se se tla thuša mararankodimagolo gore a eme a tie gomme sa ba sa matlafatša tšhireletšo ya ka moso ya enetši ya naga ye.  
1.4    Dipalopalo tša Mešomo tša Kotara ka Kotara 1.4.1    Kabinete e amogetše koketšego ya mešomo ka mešomo ye 120 000 yeo e okeditšego palo ya mešomo go ya go 10.64 milione ka lekaleng la semmušo leo e sego la temo ka kotareng ya bone ya 2024. Dipalopalo tša Mešomo tša Kotara ka Kotara tša Stats SA di bonagaditše koketšego ya mešomo ka lekaleng la kgwebišano, la ditirelo tša kgwebo, la dinamelwa le la mohlagase.  1.4.2     Le ge go bile le kaonafalo ye nnyane, mešomo ya go šoma tšatši ka tšatši e sa dutše e le tlase ka palo go feta ngwageng wa go feta. Kabinete e ikgafile go tla ka diphetošo, le  go phethagatša mananeo ao a nepilego thwii go kgolo ya ekonomi gore e kgone go hlama tikologo yeo e tlo kgontšhago tlholo ya mešomo.  2.    Tsebišosemmušo ya Molao wa Phetogo ya Klaemete, e lego Molao wa bo-22 wa 20242.1    Kabinete e amogetše tsebišosemmušo ya Molao wa Phetogo ya Klaemete wa 2024 (Molao wa bo-22 wa 2024) ka Mopresidente Cyril Ramaphosa ka Mošupologo wa la 17 Hlakola 2025, woo o kgontšhago go hlangwa ga dipholisi tša phetogo ya klaemete tšeo di šomago gabotse, gape le leano la nako ye telele bakeng sa ekonomi le setšhaba seo se tupišago khapone ye nnyane. 2.2    Kabinete e amogetše gape le Sehlopha sa Bašomišani ba Boditšhabatšhaba (IPG), seo e lego tšhomišano ya dinaga tša go swana le United Kingdom, Germany, France le EU, gore se tlatše sekgoba sa thekgo ya mašeleng seo se tlogetšwego ke US morago ga ge e se no tšwa go Tšhomišano ya Phetogo ya Enetši ye Botse.2.3    Palomoka ya ditshepišo tša boditšhabatšhaba go Afrika Borwa bjale e fihla go US$12.8 billione, yeo e akaretšago US$9 billione go tšwa go IPG mmogo le go tsenya letsogo ga Spain, Switzerland le Canada.  
3.    Dikamano tša Boditšhabatšhaba 3.1    Dikamano tša Afrika Borwa le Japan3.1.1    Kabinete e amogetše dikamano tše tiilego magareng ga Afrika Borwa le Japan go latela ketelo ya semmušo ya mošomo ya Motlatšapresidente Paul Mashatile nageng ya Japan go tloga ka la 17 go fihla ka la 19 Hlakola 2025, yeo e nepilego go matlafatša tšhomišano yeo e šetšego e le gona magareng ga Afrika Borwa le Japan ka makaleng ao bobedi dinaga tše di nago le kgahlego go ona. 3.1.2    Dipoledišano di ile tša swarwa gape le ba Lekala la Tšhomišano ya Boditšhabatšhaba ya Japan go lekola dikarolo tša tšhomišano ka tša ekonomi, Mokgatlo wa Tlhabollo ya Ekonomi ya Afrika wa Japan go sekaseka menyetla ya kgwebišano le peeletšo, le Mokgatlo wa Tšhireletšo ya Dimetale le Enetši wa Japan go bonagatša menyetla ya dipeeletšo ka lekaleng la meepo.
4.    Maphelo 4.1    Go bušetšwa morago ga Melawana ya Ditšweletšwa tša Dijo tša go tswakwa ka Patše 4.1.1    Kabinete e amogetše go bušetšwa morago ga Melawana ya go iletša go rekišwa ga dijo tša go tswakwa ka patše ke Kgoro ya Maphelo.4.1.2    Le ge e lemoga seabe se sebe sa thekišo yeo e sa beelwago melao ya ditšweletšwa tša dijo tša go tswakwa ka patše go kgonagalo ya gore di ka lewa ke bana, Melawana ye bjalo go swanetše go rerišanwe ka yona ka mo go tletšego, ga se ya swanela go thulana le Kahlolo ya Kgorotsheko ya Molaotheo gomme ga se ya swanela gape go thulana le Molao wa Tšhomišo ya Patše Mabakeng a Praebete. 4.1.3    Kgoro ya Toka le Tlhabollo ya Molaotheo e kgokaganya Melawana yeo e sa Thadilwego ya gareng ga dikgoro bakeng sa phethagatšo ya Molao wa Thomišo ya Patše Mabakeng a Praebete.
4.2    Bolwetši bja Tlhako le Molomo (FMD)4.2.1    Kabinete e ile ya begelwa ka go katološwa ga mellwane ya Karolo ya Taolo ya Malwetši (DMA) ya KwaZulu-Natal go thibela go phulega ga Bolwetši bja Tlhako le Molomo (FMD).  4.2.2    DMA e okeditšwe go akaretša mebasepala ye latelago: Big Five Hlabisa, Mtubatuba, Nongoma, Ulundi, Umhlabuyalingana, Jozini, Pongola, Abaqulusi, Mfolozi, uMhlathuze, Mthonjaneni, Nqutu, Nkandla, uMlalazi le Mandeni.4.2.3    Ga gona diphoofolo tša ditlhako tša go pharoga (dikgomo, dinku goba dipudi), ditšweletšwa tša tšona goba madi goba ditho tša tšona di ka rwalwago go tšwa ka mellwaneng ya DMA ntle le ge di filwe tumelelo ke ngaka ya diphoofolo ya bosetšhaba.
5.    Toka, Thibelo ya Bosenyi le Tšhireletšo  5.1    Thibelo ya Bosenyi 5.1.1    Kabinete e amogetše go golegwa ga bagononelwa ba 12 892 magareng ga la 17 le 23 Hlakola 2025 ke ba Tirelo ya Maphodisa a Afrika Borwa (SAPS) bjalo ka karolo ya lesolo la Operation Shanela . 5.1.2    Bona ba akaretša bagononelwa ba 1 753 bao ba bego ba nyakwa mabapi le bosenyi bjo bogolo ebile bja dikgaruru bjo bjalo ka polao, maitekelo a polao, go kata, le go hula ka dintlong le ka dikgwebong. Go tlaleletša fao, bagononelwa ba 1 794 ba ile ba golegwa mabapi le go betha ka maikemišetšo a go kweša bohloko, gomme bagwebakadiokobatši ba 203 le bona ba ile ba golegwa. Bagononelwa ba bangwe ba 1 507 ba ile ba golegelwa go ba le diokobatši, mola ba 115 ba golegetšwe go ba le dithunya tšeo di sego molaong.
5.2    Masolo ao a Tšwelago Pele a Tshedimošo yeo e sego ya Nnete le Phatlalatšo ya Tshedimošo ya Maaka ka Boomo  5.2.1    Kabinete e lemogile ka pelaelo masolo a phatlalatšo ya tshedimošo ya maaka ka boomo ka ba  Solidaritiet le AfriForum mmogo le bao ba amanago nabo, gomme makala a phethagatšo ya molao a nyakišiša go tshelwa ga melao ya Afrika Borwa.  5.2.2    Gore go thibelwe tshedimošo yeo e sego ya nnete go tšwela pele, Tirelo ya Maphodisa a Afrika Borwa e kopane le AfriForum gore e hlalošiše mabarebare a gore go na le dipolao tša molokwanarite tša bathobašweu go lebeletšwe dipolao tša ka dipolaseng. 5.2.3    Kopanong yeo, AfriForum e dumetše gore dipalopalo tša bosenyi tšeo di lokolotšwego ke Tona ya Maphodisa ke tša maleba, go balwa le dipolao tša ka dipolaseng.  5.2.4    Go a tsebega gore tše dingwe tša dipolao tša ka dipolaseng di dirwa ke batho bao balemi ba ba tsebago, go balwa le maloko a malapa a bona. 5.2.5    Kabinete e a tseba gape le ka mabarebare ao a rego go na le balemi ba bathobašweu bao ba ka bago 72 000 bao ba saennego gore ba hudugela ka USA e le ge ba arabela memo ka Mopresidente wa US. 5.2.6    Go ya ka tshedimošo go tšwa go AgriSA le Kgoro ya Temo, le Stats SA, Afrika Borwa e na le balemi ba kgwebo ba 41 000 fela.
5.3    Ntwa Kgahlanong le Bomenetša 5.3.1    Kabinete a amogetše go tsebagatšwa ga Foramo ya Kgahlanong le Bomenetša bja Taolo ya Mellwane le Bofaladi ka la 25 Hlakola 2025 bjale ka karolo ya maitekelo a go fediša bomenetša ka taolong ya mellwane le bofaladi.
B.    Ditsebišo tša Moragorago go Kabinete 1.1.    DIKOPANO TŠA GO ITOKIŠETŠA SAMITI TŠA Sehlopha sa 20 (G20) 1.1.1.    Afrika Borwa e tšwela pele go swara dikopano tša maemo a godimo tša G20 e le ge go itokišetšwa Samiti ya G20 ka Dibatsela 2025. Dikopano tša nako ye e sa tšwago go feta di be di swerwe ka mokgwa wo o latelago: 1.1.2.    Kopano ya Mathomo ya G20 ya Sehlophatšhomo sa tša Dipeeletšo e swerwe ka bidio go tloga ka la 18 go fihla ka la 20 Hlakola 2025, gomme yona e sekasekile go agwa ga diekonomi tše akaretšago bohle, dikatlego le go šitwa ga mokgwa wa kgwebišano ya dinaga mo mengwageng ye 30 ye e fetilego. E sekasekile gape le kgolo ya kgwebišano le kakaretšo ya bohle, lenaneo la kgwebišano leo le arabelago, mpshafatšo ya diintaseteri go ba tšeo di šomišago maatla a dilo tša tlhago, gape le phetošo ya Mokgatlo wa Lefase wa Kgwebišano. 1.1.3.    Ditherišano tša Bosetšhaba tša Poledišano ya Sehlophatšhomo sa tša Temo mmogo le Kopano ya G20 ya Borasaensebagolo ba tša Temo yeo e swerwego ka la 18 Hlakola (ka bidio) gomme di sekasekile taba ya boswareledi bja nako ye telele, bohlami le kgotlelelo. 1.1.4.    Sehlophatšhomo sa Boditšhabatšhaba sa Boakhitekte bja Ditšhelete se kopane go la Pretoria ka la 18 Hlakola go boledišana ka mathata a sekoloto a Afrika. 1.1.5.    Afrika Borwa e swere kopano ya boitokišetšo ka la 20 Hlakola 2025 bakeng sa Samiti ya Lenaneo la Dipeeletšo go tša Meetse la Kopano ya Afrika le Afrika go lokišetša yeo e tlo swarwago ka Phato 2025. 1.1.6.    Sehlophatšhomo sa G20 sa Boswareledi bja nako ye Telele bja Tikologo le Klaemete se kopane ka la 25 Hlakola 2025, gomme sa bea šedi ya sona go ditlapele tše bohlokwa tša tikologo le klaemete. 1.1.7.    Kopano ya bobedi ya Sehlophatšhomo sa Maphelo sa G20 e gare e tšwela pele go fihla ka la 28 Hlakola 2025. Kopano ye e sekaseka go matlafatša le go tšweletšapele phihlelelo yeo e lekalekanago ya ditirelo tša maphelo. 1.1.8.    Kopano ya Sehlophatšhomo sa G20 sa Ekonomi ya Titšithale go Mahlale a Maitirelo e tla swarelwa Gqeberha go tloga ka la 7 go fihla ka la 11 Moranang 2025 mo e tlo beago šedi go phetošo ya titšithale, le kgolo ya leago le ekonomi ye e akaretšago bohle.   1.1.9.    Kabinete e amogetše gape le pego ya tekolo mabapi le maemo le go lotwa ga mafelo a Bohwa a Lefase a ka Afrika Borwa go ya le ka Dikokwane tša Motheo tša G20 bakeng sa boitokišetšo le go swara kopanokgolo ya G20. Kabinete e lemogile gore mafelo a šupa go tšwa go a lesomepedi (12) a Bohwa a Lefase a ka Afrika Borwa a itokišeditše go amogela baeng ba G20, efela dimpshafatšo tša ona di a hlokega gore baeng ba tle ba ipshine ka ona.
1.2.    Samiti ya boseswai ya Afrika Borwa le Kopano ya Yuropa (EU) 1.2.1.    Kabinete e amogetše go matlafatšwa ga Tšhomišano ya Togamaano magareng ga Afrika Borwa le EU Samiting ya boseswai ya Afrika Borwa le EU yeo e bego e swerwe ka la 13 Hlakola 2025 ka Afrika Borwa. 1.2.2.    EU e gateletše thekgo ya yona go Bopresidente bja Afrika Borwa go G20 mmogo le bohlokwa bja G20 bjale ka foramo ya lefase ka bophara bakeng sa tšhomišano ya boditšhabatšhaba ka tša ekonomi. 1.2.3.    EU e tsebišitše gape Sekhwama sa Lefase sa Peeletšo sa Matsentšhagae go thekga diprotšeke tša togamaano ya dipeeletšo ka phetogong ya enetši yeo e hlwekilego ebile ye botse, ka go mananeokgoparara a titšithale le kgokagano, le ka go intaseteri ya tša bokhemese.  
2.    Pego ya kgatelopele mabapi le go ngwadišwa ga mabenkele a disephasa le mafelo a mangwe a go rekiša dijo mmogo le dikimollo tša go fediša malwetši a go hlolwa ke dijo  2.1.    Kabinete e amogetše pego ya kgatelopele mabapi le go ngwadišwa ga mabenkele a disephasa le mafelo a mangwe a go rekiša dijo gape le tsebišo ka ga mošomo wo o lego gare o dirwa go fetšiša malwetši a go hlolwa ke dijo.  2.2.    Tshepedišo ya boingwadišo e phethilwe, ntle le ge motho a duma go bula lebenkele la sephasa le leswa.
3.    Go išwa ga batho ba go hwetša mphiwafela wa Lekala la Tšhireletšo ya Leago la Afrika Borwa (SASSA) go karata e mpsha ya Postbank3.1.    Kabinete e amogetše tsebišo ya gabjale mabapi le go išwa ga batho ba go hwetša mphiwafela wa SASSA go ya go karata ye mpsha ebile yeo e bolokegilego ya Postbank.   3.2.    Letšatši la mafelelo leo batho ba go hwetša mphiwafela wa SASSA ba ka hwetšago Karata ye Ntsho ya Postbank legatong la ya kgale ya Gaute le katološitšwe go fihla ka la 30 Moranang 2025 go dumelela SASSA le Kgoro ya Tlhabollo ya Leago go phetha taba ya go fetišetša bao ba sa šaletšego.
C.    Diphetho tša Kabinete 1.    Legato la Bobedi la Operation Vulindlela 1.1.    Kabinete e fetišitše dikarolo tšeo di beilwego šedi tša Operation Vulindlela, yeo e lego lesolo la Ofisi ya Mopresidente le Kgoro ya Matlotlo ya Bosetšhaba go phethagatša diphetošo.1.2.    Dikarolo tšeo go beilwego šedi go tšona di akaretša go fetšwa ga mošomo wo o sa šaletšego go Legato la Mathomo ka dikarolong tša Diphetošo tša Enetši, Meetse, Visa le Thwalo ya Merwalo, le dikarolo tše diswa tšeo go beilwego šedi go tšona tša Mmušo wa Selegae, go se lekalekane ga batho ka tša madulo le menyetla, le phetogo ya titšithale. 1.3.    Kabinete e ile ya laela OV, ka therišano le dikgoro tša maleba, go ela hloko diphetošo tša dikarolo tšeo di beilwego šedi tša tlaleletšo go lebeletšwe mpshafatšo ya diintaseteri le phetošo ya dilo go ba tšeo di tlwaelegilego, go thakgola taba ya go agwa ga mananeokgoparara, le lekala la oli le kgase mmogo le tlhotlhomišo  1.4.    Kabinete e lemogile gore Afrika Borwa e sa dutše e le naga ya boseswai ya go ba le kgase ye ntši, gape le phokotšego ya kgase yeo e letetšwego go diragala yeo e nyakago gore naga e age mafelo a go kgona go itirela kgase. 1.5.    Kabinete e tla swara gape le kopano ye ikgethilego go bea šedi go Leano la Kgolo ya Ekonomi mo dibekeng tše nne (4) tše tlago.
2.    Pholisi yeo e Kopantšwego ya Bosetšhaba ya Taolo ya Boleng bja Meetse  2.1.    Kabinete e dumeletše phethagatšo ya Pholisi yeo e Kopantšwego ya Bosetšhaba ya Taolo ya Boleng bja Meetse. Pholisi ye e nyaka go šogana le ditlhohlo tša boleng bja meetse bjale ka ge go ngwadilwe ka go Sengwalwa sa Tshedimošo mabapi le Pholisi ya Bosetšhaba ya Meetse bakeng sa Afrika Borwa sa 1997 mmogo le Molao wa Meetse wa Bosetšhaba.  2.2.    Pholisi ye e hlaloša dikokwane tšeo di hlamago motheo wa taolo ya boleng bja meetse. Yona e tla ka tshepelelano le melao ka moka ya maleba ya go amana le meetse, mmogo le maitlamo a lefase a naga ye go tumelelo yeo e beilwego gape le go lotwa ga meetse bjalo ka sedirišwa seo se hlaelago.  
3.    Leanolegolo la Afrika Borwa la Enetši ya Go Tšweletšwa ka Dilo tša Tlhago (SAREM)3.1.    Kabinete e dumeletše Leanolegolo la Afrika Borwa la Enetši ya Go Tšweletšwa ka Dilo tša Tlhago (SAREM) gore le phethagatšwe. 3.2.    SAREM e nyaka go šomiša ka botlalo tlhokego yeo e golago ya enetši ya go tšweletšwa ka dilo tša tlhago le ditheknolotši tša bobolokelo go tšweletšapele kago ya diintaseteri le phetošo ya dilo go ba tšeo di tlwaelegilego.   3.3.    Leanolegolo le beile šedi go enetši ya sola le phefo, dipetiri tša lithiamo, ditheknolotši tša bobolokelo tšeo di theilwego go petiri le banatiamo, gomme lona le hlamilwe gore e be tokomane yeo e šomago.  3.4.    Kabinete e laetše gore mošomo wa tlaleletšo o dirwe go Leanolegolo go:3.4.1.    Hlohleletša babeeletši go tsenya mašeleng go tlhabollo ya baabi,3.4.2.    Go akaretša tlhabollo ya makhura a haetrotšene gore go fihlelelwe boitlamo bja boditšhabatšhaba bja 5% tša makhura ao a tswakilwego ka Makaleng a difofane le dikepe, pele ngwaga wa 2030 o fela.  
4.    Phetogo ya Titšithale ya Leano la Tshepedišo la Mmušo   4.1.    Kabinete e dumeletše Phetogo ya Titšithale ya Leano la Tshepedišo la Mmušo leo le nepilego go šomiša ka botlalo theknolotši go kaonafatša kabo ya ditirelo ya setšhaba le go šoma gabotse ga mmušo. Mathata ao go šoganwago le ona a akaretša: kgokagano ya dikgoro, mananeo a kgale ao a fetilwego ke nako, ditaelo tšeo di thulanago, le mabokgoni goba bokgoni bjo bo hlaelago. 4.2.    Lona le hlamilwe go tliša mmušo wo o theilwego bathong wo o kwešišago dihlokwa tša batho, kudu bao ba sa bolokegago, ka go netefatša gore go ba le kabo ya ditirelo yeo e phethagetšego ebile e šomago gabotse.
D.    Melaokakanywa 1.    Molaokakanywaphetošwa wo o sa Thadilwego wa Lekala la Bosetšhaba la Mananeokgoparara a Methopo ya Meetse wa Afrika Borwa  (NWRIA)1.1.    Kabinete e dumeletše go išwa ga Molaokakanywaphetošwa wo o sa thadilwego wa NWRIA Palamenteng. Diphetošo tša wona di amana le go ngwadišwa ga NWRIA bjalo ka khamphani ya mmušo ya go wela ka tlase ga Šetulu ya 2.
E.    Bao ba thwetšwego mešomomong  Batho ka moka bao ba thwetšwego mešomong mangwalo a bona a thuto a tla kgonthišišwa le go tiišeletšwa ka mekgwa ya maleba.
1.    Morena Fhululani Peter Netshipale bjalo ka Molaodipharephare ka Kgorong ya Tlhabollo ya Leago.  2.    Maloko a Lekgotla la Phokotšo ya Dibetša tša go Hlola Tshenyo ye Kgolo la Afrika Borwa: (a)      Mme Ditebogo Kgomo (Modulasetulo);(b)     Ngk. Kelvin Kemm; (c)     Ngk. Alison Lubisi;(d)     Morena Gian Marcon ;(e)     Mme Kgaugelo Mogashoa;(f)     Mme Elsie Monale; (g)     Morena Sandile Ndlovu;(h)     Mme Deidre Penfold;(i)     Mme Lizell Reinecke; (j)     Profesa Bismark M Tyobeka; le (k)     Ngk. Jaqueline Weyer.3.    Maloko a Khamphani ya Dithokgwa ya Afrika Borwa:  (a)    Profesa Edward Nesamvuni (Modulasetulo)(b)    Morena Neeshan Balton (o thwetšwe leswa)(c)    Mme Lahlane Malema (o thwetšwe leswa)(d)    Morena Norman Baloyi;(e)    Morena Leo Long;(f)    Morena Ndyebo Grootboom;(g)    Moadfokeiti Nomazotsho Yvonne Memani;(h)    Morena Zwintayo Madula;(i)    Mme Sharon Mkhize; le (j)    Mme Ntombifuthi Nkosi.
F.    Ditiragalo tšeo di sa tlago 1.1.    Letšatši la Lefase la Bolwetši bja Mafahla (TB)  1.1.1.    Afrika Borwa e ketekile Letšatši la Lefase la Bolwetši bja Mafahla ka la 24 Hlakola 2025 ka tlase ga moeno wo: “Ee! Nna le Wena Re Ka Fediša TB: Ikgafe, Beeletša, Fihliša” (“Yes! You and I Can End TB: Commit, Invest, Deliver”). 1.1.2.    Kabinete e thabile gore Afrika Borwa e fokoditše palo ya mathata a TB ka 57% ka 2023 go fihlelela nepo ya Mokgatlo wa Lefase wa Maphelo ya go fokotša bolwetši bja TB ka 50% go tloga ka 2015 go fihla ka 2025. Lenaneo la rena le legolo la di-antiretroviral le kgathile tema kaonafatšong ya dipoelo tša TB, go balwa le kalafo yeo e atlegilego le phokotšo ya mahu.  1.1.3.    Kabinete e ipiletša go MaAfrika Borwa ka moka go etela kliniki goba bookelo bja kgauswi go yo phekolwa maemo a bona mabapi le TB.
2.    Indaba ya Meetse le Kelelatšhila (27-28 Hlakola 2025)2.1.    Indaba ya Meetse le Kelelatšhila ya 2025 e tla swarwa ka la 27 le la 28 Hlakola 2025 go la Gallagher Estate ka tlase ga moeno wo: “Tšhireletšo le Kabo ya Meetse” (“Water Security and Provision”).2.2.    Indaba ye e tla tšweletšapele maitlamo ao a dirilwego ka go Leano la Tlhabollo la Gare ga Ngwaga (MTDP) le Operation Vulindlela 2.0 bjale ka karolo ya leanophetogo la Pušo ya Bošupa bakeng sa lekala la tša meetse.  2.3.    Indaba ye e tlo lekola gape le kgatelopele ye e dirilwego ka Leanongtiro la Samiti ya Meetse la 2024 gomme ya ba ya lebelela le dipego tša Blue, Green le No Drop tša Manthole 2023.
3.    Seboka sa Basadi sa tša Ekonomi (WECONA) 3.1.    WECONA, yeo e lwelago tekatekano ya kgathotema ya basadi ka ekonoming ye kgolo go fediša go keka ga dikgaruru tša bong le polao ya basadi, e tla swarwa ka la 28 Hlakola 2025. 3.2.    Leano le la bosetšhaba le tlo kopantšha dikhamphani, dikgoro tša mmušo, mekgatlo le batho go tla ka ditsela tšeo ka tšona dikhamphani tšeo beng ba tšona e lego basadi di ka kgathago tema ka ekonoming.
4.    Kgwedi ya Tokologo4.1.    Afrika Borwa e tla keteka Kgwedi ya Tokologo ka kgwedi ya Moranang, le Letšatši la rena la Tokologo ka la 27 Moranang 2025. 4.2.    Letšatši la Tokologo le Kgwedi ya Tokologo ke dinako tše bohlokwa kudu tša go ketekwa re le setšhaba se tee, ka ge naga ya rena e tla be e keteka go thoma ga Afrika Borwa ye e kopanego, ya go se kgetholle go ya ka morafe, ya go se kgetholle go ya ka bong ebile ya temokrasi, yeo e ikgafilego go dikokwane tša seriti sa motho, go se kgetholle ka morafe le go se kgetholle ka bong, gape le tlhompho ya molao bjale ka ge go ngwadilwe ka gare ga Molaotheo.   4.3.    Meketeko ya ngwaga wo ya Letšatši la Tokologo e tla swarelwa Mpumalanga, gomme e tla ba e le seka sa go phetha meketeko ya ngwaga ka moka ya Mengwaga ye 30 ya Tokologo le Temokrasi.5.    Samiti ya Bana ya Afrika (3-7 Moranang 2025)5.1.    Afrika Borwa e tla swara Samiti ya Bana ya Afrika (ACS) ka Johannesburg go tloga ka la 3 go fihla ka la 7 Moranang 2025.  5.2.    Afrika Borwa e kgethilwe bjalo ka lefelo la go tlo swarela Samiti ye, gomme Sekhwama sa Bana sa Nelson Mandela e tla ba mokgatlo wa setšhaba wo o di etilego pele.5.3.    Bakgathatema go tšwa kontinenteng ka bophara ba tla kopana mo khonferenseng ye ya go etwa pele ke bana go nolofatša dipoledišano gareng ga bahlami ba dipholisi le bana.  
6.    Khonferense ya bo-17 ya Go Swarwa Mengwageng ye Mengwe le ye Mengwe ye Mebedi ya Mokgatlo wa Basadi ba Baahlodi (IAWJ) 6.1.    Afrika Borwa e tla swara Khonferense ya bo-17 ya Go Swarwa Mengwageng ye Mengwe le ye Mengwe ye Mebedi ya IAWJ go la Cape Town go tloga ka la 9 go fihla ka la 12 Moranang 2025 ka tlase ga moeno wo: “Kgotlelelo: Basadi ka Boetapeleng go Fediša GBVF” (“Resilience: Women in Leadership to End GBVF”). 6.2.    Khonferense ye, yeo e swarwago ke Lekala la IAWJ la Afrika Borwa, e kopantšha baahlodi le diprofešenale tša molao go tšwa lefaseng ka bophara. Yona e tla lebelela ditsela tša go fediša GBVF ka go tšwetšapele ditokelo tša basadi le boetapele. Khonferense ye e tla akaretša le batsebalegi ba tša molao bjalo ka Moahlodimogolo Mandisa Maya.7.    Ketelo ya Peoleihlo ka Mopresidente ka Mmasepaleng wa Setoropo wa Nelson Mandela 7.1.    Mopresidente Ramaphosa o tla tšea Leeto la Semmušo la Bopresidente go ya Gqeberha ka la 15 le 16 Moranang 2025 go lekola kgatelopele ka kabo ya ditirelo, ditlhohlo le menyetla ya kgolo ya ekonomi ya go akaretša bohle.  7.2.    Ketelo ya Mopresidente ya Peoleihlo e tlo tsenelwa ke baetapele go tšwa ka magorong ka moka a mararo a mmušo gomme e fa mmušo monyetla wa go boledišana le badudi.
4.    Samiti ya Afrika ya Haetrotšene ya Go Hlweka (12 -13 Phupu 2025)4.1.    Afrika Borwa e tlo swara Samiti ya mathomo ya Afrika ya Haetrotšene ya Go Hlweka go tloga ka la 12 go fihla ka la 13 Phupu 2025. 4.2.    Samiti ya Afrika ya Haetrotšene ya Go Hlweka e nepile go tšweletšapele tšhomišano ya selete, go nolofatša kabelano ya theknolotši, go aga bokgoni le go kgontšha phihlelelo ya mebaraka ka lekaleng la haetrotšene ya go hlweka.  G.    Melaetša 1.    Ditebogišo Kabinete e lebišitše ditebogišo tša yona le go lakaletša mahlatse le mahlogonolo go:1.1.    Mohlomphegi Mopresidente Netumbo Nandi-Ndaitwah mabapi le go bewa setulong ga gagwe bjalo ka Mopresidente wa Namibia, gomme ebile gape ke Mopresidente wa mathomo wa mosadi ka nageng ya gabo, yoo ebile a beilego le Motlatšapresidente wa mathomo wa mosadi, Mohlomphegi Lucia Witbooi mmogo le go kgetha Kabinete yeo e tletšego ka basadi. 1.2.    Sehlopha sa Afrika Borwa ge se tšweletše ka magetla Dipapading tša Diolimpiki tše Ikgethilego tša Marega tša Lefase go la Italy, gape le Dipapadi tša Mabelo tša Lefase tša go Bapalela ka Gare ga Moago ka China. 1.2.1.     Dipapading tša Diolimpiki tše Ikgethilego tša Marega tša Lefase, Afrika Borwa e thopile metale o tee wa gauta, ye meraro ya silibere, le ye mebedi ya poronse:a)    Naledi Hlalele o thopile wa gauta ka papadi ya go sesa godimo ga aese ya Figure Skating;b)    Bianca Basson le Kenneth Mokabo ba thopile wa silibere ka papadi ya go sesa godimo ga aese ya Figure Skating;c)    Shane Bentley o thopile wa silibera ka papadi ya go kitima ka go sesa godimo ga aese ya Short Track Speed Skating;d)    Tyrell Sykes o thopile wa poronse ka papadi ya go sesa godimo ga aese ya Figure Skating; gommee)    Shirnel Swarts o thopile wa poronse ka papadi ya go kitima ka go sesa godimo ga aese ya Short Track Speed Skating.
1.2.2.    Sehlopha sa Afrika Borwa Dipapading tša Mabelo tša Lefase tša go Bapalela ka Gare ga Moago ka China se thopile ka mo go latelago:a)    Prudence Sekgodiso o dirile histori ka go ba mosadi wa mathomo wa MoAfrika Borwa go thopa metale wa gauta Dipapading tša Mabelo tša Lefase tša go Bapalela ka Gare ga Moago ka lebelong la dimitara tše 800. b)    Akani Simbine o thopile metale wa poronse ka lebelong la dimitara tše 60 Dipapading tša Mabelo tša Lefase tša go Bapalelela ka Gare ga Moago. c)    Maitekelo a go retega a fihleletšwe ke Cheswill Johnson ka papading ya go tabogela godimo, le Chris van Niekerk ka papadi ya go foša kgwele ya tšhipi.  1.3.    Ramabelo wa moswa, Bayanda Walaza, yo a feditšego lebelo ka metsotswana ya ka tlase ga ye lesome, gomme a ba moswa wa bohlano ka lebelo lefaseng wa go thopa lebelo la dimitara tše 100, le go roba rekote ya ba Mengwaga ya ka Tlase ga ye 20 ya Afrika Borwa ka metsotswana ye 9.99 go thopa Gauta Diphadišanong tša Mabelo tša Gauteng Leboa.1.4.    Rassie Erasmus ge a bile Mohlahli wa Ngwaga wa 2024 Difokeng tša Rugby tša Afrika Borwa. 1.5.    Sebapadi sa di-Springbok, Cheslin Kolbe go ba sebapadi sa go bapalela morago lebaleng sa go thopa sefoka sa Sebapadi sa Ngwaga sa Rugby ya Banna sa 2024 la mathomo e sa le go tloga ka 2013.  1.6.    Nadine Roos ge a thopile sefoka sa Sebapadi sa Ngwaga sa Rugby ya Basadi sa 2024, lekga la bobedi mo mengwageng ye meraro. 1.7.    Bafana Bafana ge ba eme nhloreng ka Sehlopheng sa C dipapading tša go lwela go yo tsena Dipapading tša Sefoka sa Lefase tša FIFA ka go fenya Lesotho ka dino tše pedi go lefeela Lepatlelong la Peter Mokaba leo le bego le tletše go fihla ka maribana. 1.8.    Seopedi sa Afrika Borwa, Tyla Laura Seethal yoo a tsebegago ka la Tyla, ge a hweditše sefoka sa go ba Modiragatši wa Ngwaga Difokeng tša Mmino tša iHeartRadio.
2.    Matshedišo Kabinete e lebišitše matshedišo a yona go bagwera le ba lapa la:
2.1.    Mme Yolanda Nyembezi, yo a tsebegago ka la Yallunder, yo e bego e le rammino wa ditalente tše ntši yoo a tantšego kgahlego ya batheeletši ka lentšu la gagwe le lebotse le bodiragatši bja botswerere. 2.2.    Morena Ashwin Trikamjee, Mopresidente wa Hindu Maha Sabha ya Afrika Borwa ebile e le gape Modulasetulo wa Foramo ya Bosetšhaba ya Baetapele ba Ditumelo. Ramolao wa Ditokelo tša Botho. O kgathile le tema ye bohlokwa tlhabollong ya kgwele ya maoto ka Afrika Borwa. Bjalo ka Molwelatokologo kgahlanong le mmušo wa kgethollo, o be a etile pele karolo ya Bogare bja Durban ya mokgatlo wa Natal Indian Congress. 2.3.    Bahlapetši ba setšhaba ba tshela (6) bao ba bolailwego, gape le go romela mantšu a gore ba bangwe ba tshela (6) bao ba gobetšego ba fole ka pela, lefelong la mekhukhu la Marry Me ka Soshanguve. Bao ba hlokofetšego ke Mpho Johannes Koko, Phelemon Seshoka, Katlego Motloutsi, Andries Moreteledi Tlhabane, Siliky Ngoeng, le motho yo mongwe yo leina la gagwe le sa tsebjego le bjale. Batho ba babedi bao ba amanywago le bosenyi bjo ba golegilwe gomme ba tšweletše pele ga kgorotsheko ka Laboraro la 26 Hlakola 2025.2.4.    Morena James O'Connell, mofofiši wa difofane yo a hlokofetšego nakong ya ge sefofane sa gagwe sa Impala Mark 1 se ewa sa pshatlagana ge a be a diragatša Pontšhong ya West Coast Air go la Saldanha Airfield ka Kapa Bodikela.       E lokolotšwe ke: Tshepetšo ya Dikgokagano le Tshedimošo ya Mmušo (GCIS)Dinyakišišo: Mme Nomonde Mnukwa – Seboleledi sa Mmušo sa Motšwaoswere Mogala: 083 653 7485"
"Pego ya Kopano ya Kabinete ya Laboraro, 14  Mopitlo 2025",15 May 2025,https://www.gov.za/news/cabinet-statements/statement-cabinet-meeting-14-may-2025-15-may-2025,https://www.gov.za/nso/news/cabinet-statements/pego-ya-kopano-ya-kabinete-ya-laboraro-14-mopitlo-2025-15-may-2025,"A.    Merero ye bohlokwa seemong sa bjale
1.    Ekonomi 1.1    Kgato ya II ya Lesolo Vulindlela1.1.1    Ka la 7 Mopitlo 2025, Mopresidente Cyril Ramaphosa o thomile Kgato ya II ya Lesolo la Vulindlela (OV Phase II), lenaneo la mmušo la diphetogo tše di ikemišeditšego go godiša kgolo ya ekonomi ye e akaretšago yeo e hlolago mešomo.1.1.2    Kgato ya II ya Lesolo la Vulindela e tla lebelela phethagatšo ya diphetogo tše di thomilego ka pušo ya botshela dikarolong tša mohlagase, meetse, lotšistiki le dikgokaganyo, gomme e tsebagatša dikarolo tše diswa tša go nepiša mo lenaneong la mmušo wa selegae go kaonafatša kabo ya ditirelo tša motheo, le mo peakanyong ya sebaka.
1.2    Tirišano ya Mmušo le Kgwebo 1.2.1    Kabinete e amogetše dipoelo tša kopano ya tekolo ya tšwelopele ya mananeo a Tirišano ya Mmušo le Kgwebo. Tirišano e lebeletše go thekga phethagatšo ya diphetogo tše bohlokwa le mananeo a bohlokwa ao a ikemišeditšego go hlohloletša kgolo ya ekonomi le  go hlola mešomo.1.2.2    Ye nngwe ya tšwelopele yeo e dirilwego e akaretša tlhabollo ya tlhako ya bosetšhaba ya go boledišana, kaonafatšo ya tshepedišo ya Transnet, le tumelelo ya maeto a visa ka mokgwa wa wa elektroniki.1.2.3    Leano la legato le bohlokwa la dikgato tša go latela le amogetšwe, gomme dihlopha tše di kopanego di tla tšwela pele go lebelela tšwelopele le go rarolla mathata mo bekeng tše tshela tše dingwe le tše dingwe.
1.3    Boipiletšo bja Ditshwayotshwayo mabapi le Sekhwama sa Phetogo1.3.1    Kabinete e lemogile kgahlego ka ga Sekhwama sa Phetogo gomme e hlohleletša MaAfrika Borwa go tšea karolo ka mafolofolo tshepedišong ya therišano bjalo ka ge go tsebagaditšwe ke Kgoro ya Kgwebo le Diintasteri le Phadišano.1.3.2     Phethagatšo ya Sekhwama sa Phetogo e tla tšwetšapele boikgafo bja rena bja molaotheo ka ga phetošo ya ekonomi le phetogo bjalo ka karolo ya go fediša dipholisi tša nako ya kgethologanyo.1.3.3    Ditshwayotshwayo di ka romelwa go DTIC gomme tshedimošo ya kgokagano e tla hwetšwa wepsaeteng ya bona go www.dtic.gov.za.
1.4    Nyakišišo ya Kotara ka Kotara ya Bašomi1.4.1    Kabinete e lemogile Nyakišišo ya Bašomi ya Dipalopalo tša Afrika Borwa (Stats SA), yeo e bontšhago koketšego ya tlhokego ya mešomo go ya go 32.9% kotareng ya mathomo ya 2025 go tloga go 31.9% kotareng ya mafelelo ya ngwaga wa go feta.1.4.2    Diintasteri tše hlano tša tše lesome tšeo di latišišitšwego ke Stats SA di rekotile koketšego ya mešomo, kudu mo dinamelweng le ditšheleteng, le ge go le bjalo, go lobilwe mešomo ye mentši makaleng a diintastering tša kgwebo le tša kago.1.4.3    Kabinete e dula e ikgafile go godiša kgolo ya ekonomi ye e hlolago mešomo.
1.5    Afrika Borwa: Setšhaba sa Boikgantšho 1.5.1    Afrika Borwa e maemong a bošupa a dinaga tšeo di ratwago go etelwa lefaseng ka bophara go Difoka tša Boeti tša go Bala tša Wanderlust tša 2024 gomme e abetšwe sefoka sa  gauta ka legorong la diphoofolo le tlhago.1.5.2    Afrika Borwa e amogetše gape thaetlele ya phihlelelo ya go ba naga ya botho lefaseng ka moka go Teko ya Semelo ye Kgolo ya Bohlano ya Remitly, e bontšha botho le kamogelo ya Maafrika Borwa, gomme Toropokgolo ya Motsekapa e beilwe maemong a bohlano a ditoropokgolo tše di ratwago kudu lefaseng.
2.    Ditaba tša Boditšhabatšhaba
2.1    Ketelo ya Mošomo go ya Côte d'Ivoire 2.1.1    Kabinete e amogetše Ketelo ya Mošomo ya Mopresidente go ya Côte d'Ivoire yeo e ilego ya lebana le Foramo ya bo 12 ya CEO ya Afrika ka la 12 le 13 Mopitlo 2025, go matlafatša dikamano tša gonabjale tša dinaga tše pedi. Mopresidente Ramaphosa o bile le kopano ya dinaga tše pedi le Mohlomphegi Morena Alassane Ouattara, Mopresidente wa Repabliki ya Côte d'Ivoire go ahlaahla ditaba tša kgahlego ya bobedi gomme bobedi bja bona ba ikgafile go tiišetša dikamano tša dinaga tšeo tše pedi le go oketša kgwebo magareng ga dinaga tše pedi.
2.2     G-202.2.1    Afrika Borwa e tšwela pele go swara dikopano tša maemo a godimo tša sehlopha sa G20 go itokišetša Samiti ya G20 ka Dibatsela 2025 ka fase ga morero: ‘‘Botee, Tekatekano le Tšwelopele”.  Dikopano tše di latelago di swerwe mo kgweding ya Mopitlo: 2.2.1.1.1    Khonferense ya G20 ya Kakaretšo ya Ditšhelete le Matlafatšo ya Basadi ka la 6 go ya go 9 Mopitlo 2025 ka Leboa Bodikela, e lekile go huetša pholisi ya G20 ya ka moso ka tsebišo ya Tlhako ya Ditlhahli tša Kakaretšo ya Dinyakwa tša Basadi, e netefatša gore matlafatšo ya basadi ka ditšhelete e dula e le gare ga diinstitušene tša lefase le diphetogo tša ekonomi.2.2.1.1.2    Kopano ya Bobedi ya Sehlopha sa Mošomo sa Setšo sa G20 e swerwe ka la 5 le 6 Mopitlo 2025 ka Gauteng e ahlaahlile go bopa dipholisi tša setšo tša lefase ka moka ka ditlamorago tše di fihlago kgole tša leago le ekonomi. E nepišitše go beakanyeng dinyakwa tša pele le Lenaneo la 2063, Maikemišetšo a Tlhabollo ya go Swarelela ya UN, le go šireletša bohwa bjalo ka tokelo ya batho.2.2.1.1.3    Kopano ya Boraro ya Sehlopha sa Mošomo sa Maphelo, e swerwe ka inthanete ka la 8 le 9 Mopitlo 2025, e nepišitše bašomi ba tša maphelo, bao e lego motheo wa mananeo a maphelo le phihlelelo ya thekgo ya maphelo a batho bohle, tšhireletšo ya maphelo, tekatekano, le kgolo ye e akaretšago.2.2.1.1.4    Kopano ya Bobedi ya Sehlopha sa Mošomo sa Boeti e swerwe go tloga ka la 11 go ya go 13 Mopitlo 2025 ka KwaZulu-Natal e rerišane ka dinyakwa tše bohlokwa tša boeti tša G20 go godiša kgolo ya boeti ya go swarelela le tlhabollo ya Leano la Tiro la Boeti la G20.2.2.1.1.5    Kopano ya Bobedi ya Sehlopha sa Mošomo sa 1: Kgolo ya Ekonomi ye e Akaretšago, Tlhabollo ya Diintasteri, Mešomo, le Phokotšo ya go se Lekalekane e swerwe ka inthanete go tloga ka la 14 go ya go 15 Mopitlo 2025.
2.3    Tekolo ya bafaladi ya US 2.3.1    Sephetho sa Amerika go fa maemo a bofaladi go sehlopha sa Maafrika Borwa sa Maafrikanere se na le tshedimošo ye e fošagetšego, bjalo ka ge ba se na maswanedi a go ba bafaladi bjalo ka ge go boletšwe ka go Tumelelano ya Bafaladi ya 1951 le Prothokholo ya yona ya 1967.2.3.2    Kabinete e sa boeletša gape gore ditatofatšo tša kgethollo ga di na motheo gomme ga di fihlelele maemo a tlaišo ye e nyakegago ka fase ga molao wa bafaladi wa mo gae le wa boditšhabatšhaba.2.3.3    Go feta moo, dipalopalo tša Tirelo ya Maphodisa a Afrika Borwa mabapi le bosenyi bja go amana le dipolase ga di thekge ditatofatšo tša bosenyi bja tšhošetšo goba tshenyo ye e lebišitšego go balemi ka kakaretšo goba sehlopha se sengwe le se sengwe sa morafe wo o itšego.2.3.4    Kabinete e latola kanegelo ya mmušo wa Amerika gomme e dula e  butše mabati go boledišana go abelana kwešišo ye kaone le ya mohlakanelwa mabapi le ditaba tše.
2.4    Go gogelwa morago ga mašole a SANDF go tšwa bohlabela bja DRC2.4.1    Kabinete e tsebišitšwe ka ga go gogelwa morago ka dikgato ga Mašole a Tšhireletšo ya Bosetšhaba a Afrika Borwa (SANDF) go tšwa bohlabela bja Repabliki ya Demokrasi ya Congo (DRC), ka morago ga go fedišwa ga taelo ya Morero wa Setšhaba wa Tlhabollo ya Borwa bja Afrika ka Repabliki ya Demokrasi ya Congo (SAMIDRC). Sephetho se se latela therišano ye e feletšego ya diplomate le mananeo a AU/SADC/EAC go hlohleletša kwano ye e rerišanwego magareng ga Macongo.2.4.2    Kabinete e reta boikgafo bjo bo laeditšwego ke maloko a SANDF ao a šomilego ka tlhompho, boikgantšho, le boikgafo go tšwetšapele Lenaneo la AU ya go bea marumo fase ka fase ga maemo a bothata  kudu.
3.    Pušo
3.1    Leano la Phetogo ya Titšithale la Mmušo wa Afrika Borwa 3.1.1    Kabinete e amogetše go thakgolwa ga Leano la Phetogo ya Titšithale la Mmušo wa Afrika Borwa leo e lego karolo ya maano a mmušo go kaonafatša kabo ya ditirelo le go godiša kgolo ya ekonomi ka dipeeletšo go dikaonafatšo tša titšithale.3.1.2    Leano le, leo e lego karolo ya Karolo ya II ya OV, le bea tsela ye e nepišago go kaonafatša kabo ya ditirelo tša Mmušo ka peeletšo ka infrastraktšheng ya ditšithale ya bohle.
4.    Toka, Thibelo ya Bosenyi le Tšhireletšo
4.1    Khomišene ya Dinyakišišo ya Boahlodi go nyakišiša melato ya TRC 4.1.1    Kabinete e amogetše go hlongwa ga Khomišene ya Dinyakišišo ya Boahlodi go utolla ge eba go bile le maiteko a go thibela dinyakišišo goba  go sekišwa ga melato ya bosenyi ya nakong ya mmušo wa kgethologanyo ye e rometšwego ke Khomišene ya Nnete le Poelano (TRC) go Bolaodi ba Botšhotšhisi bja Setšhaba. Go hlongwa ga Khomišene ya Dinyakišišo ke sephetho sa dipoledišano tša kwano ka kgopelo ya kgorotsheko ye e tlišitšwego ke malapa a batšwasehlabelo ba melato ya dinako tša mmušo wa kgethologanyo.4.1.2    Ka Khomišene ye, Mopresidente Ramaphosa o ikemišeditše gore dintlha tša nnete di tšweletšwe gomme taba ye e phethwe.
4.2    Bosenyi 4.2.1    Kabinete e reta mediro yeo e tšwelago pele ya SAPS yeo maikemišetšo a yona e lego go thibela le go lwantšha melato ya go amana le GBVF le go dira gore babelaelwa ba 224 ba melato ya go kata le babelaelwa ba bahlano ba melato ya maiteko a go kata ba swarwe. Magareng ga bao ba swerwego ka ditatofatšo tša go kata go tloga ka la 05 Mopitlo - 11 Mopitlo 2025, go na le mohlahli wa SAPS, Inkosi go tšwa KwaZulu Natal le mošemane wa mengwaga ye 15 ka Mpumalanga.4.2.2    Go tlaleletša, babelaelwa ba 148 ba swerwe ka lebaka la go leka go bolaya, babelaelwa ba 256 ba swerwe ka lebaka la go rekiša diokobatši, babelaelwa ba 2841 ba swerwe ka lebaka la go swara diokobatši gomme difatanaga tše 86 tše di utswitšwego le go amogwa di hweditšwe. Go feta fao, dithunya tše 74 kudu tšeo di šomišwago go epa moo go sego molaong  le bohodu bja dikoloi tša go sepetša tšhelete di emišitšwe ke maphodisa a Leboa Bodikela. SAPS e tšwela pele go tiišetša masolo a yona go tloša dithunya tše di sego molaong go netefatša ditšhaba tše di bolokegilego. Beke ye nngwe le ye nngwe, SAPS e tšea dibetša tše di se go ka fase ga 100 dikhutlong ka moka tša naga.
4.3    Ntwa Kgahlanong le GBVF 4.3.1    Kabinete e lemogile sephetho sa Bolaodi bja Botšhotšhisi bja Setšhaba (NPA) go ipelaetša ka go lokollwa ga Timothy Omotoso le balatofatšwa ba babedi ka yena Karolong ya Kapa Bohlabela ya Kgorokgolo ya Tsheko ka Gqeberha.4.3.2    Kabinete e dumeletše lenaneo la matšatši a 90 a tiišetšo kgahlanong le GBVF ke Sehlopha sa JCPS. Ye ke tharollo ya nako ye kopana ye e ikemišeditšego go fa maatla go phethagatšo ya Leano la Peakanyo ya Bosetšhaba ya GBVF. Leano le laetša mafelo a nepišo a 19 le ditlamorago tše itšego tše di bonalago tšeo di swanetšego go phethagatšwa mo matšatšing a 90 ka maikemišetšo a go fetola le go fetšiša palo ya godimo ya GBVF ka nageng.4.3.3    NatJoints e hlomile Komiti ye Bohlokwa ye e bopilwego ke ditshepetšo tša mošomo tše seswai tše di nepišago. Komiti ye bohlokwa e utollotšwe ditharollo tše tshela tša tšhoganetšo tša mohola tšeo di swanetšwego go phethagatšwa mo matšatšing a 90, tšeo di akaretšago:(a)    Thibelo: go nepišitšwe go thuto le temošo ya phetogo ya boitshwaro ya Maafrika Borwa ka moka.(b)    Phethagatšo, tlhokomelo le thekgo yeo e swanetšego go netefatša go matlafatšo ya lenaneo la toka ya bosenyi gore basenyi ba rweša maikarabelo.(c)    Go kaonafatša Tlhako ya Taolo le Semolao gore re kgone go fihlelela dipoelo tše kaone ka lenaneong.(d)    Taolo ye e tiišeditšwego le ye e šomago ya Data le Tshedimošo go matlafatša tshepedišo ye e šomago ka Lenaneo la Toka ye e Kopantšwego.(e)    Kgokagano, tirišano le tšhišinyo ya setšhaba go netefatša gore mmušo ka moka, mekgatlo ya setšhaba le badudi ba šoma mmogo go fihlelela dipoelo tše kaone kgahlanong le mathata a GBVF, le(f)    Go laola didiršwa, bobedi tša ditšhelete le batho go netefatša gore re beakantšwe gabotse bjalo ka setšhaba go lwantšha mathata a GBVF.
B. Ditsebišo go Kabinete1.    Peakanyo ya meetse a go hlweka ka Hammanskraal 1.1.    Kabinete e amogetše tsebišo ka ditharollo tše di tšwelago pele go netefatša peakanyo ya kabo ya meetse a go nwa ao a hlwekilego go setšhaba sa Hamanskraal.1.2.    Kgoro ya Meetse le Kelelatšhila e thwetše Magalies Water ka 2023 go thwalwa go dira Leano la Peakanyo go rarolla mathata a kabo ya meetse ka lefelong la Hammanskraal.1.3.    Leano la Peakanyo le dirilwe ka dikarolo tše nne, gomme karolo ya mathomo e phethilwe ka Dibatsela 2024 gomme e thomile go fa meetse mafelong a mangwe.1.4.    Leano ke go phetha dikarolo tše di šetšego mo mafelelong a Phato 2025 eupša ka matšatši a go fapafapana a phethagatšo pele ga moo.
2.    Ditharollo tša go šogašogana mathata a meetse ka Mmasepala wa Selegae wa Emfuleni 2.1.    Kabinete e amogetše pego ya tšwelopele ya phethagatšo ya Karolo ya 63 ya Molao wa Ditirelo tša Meetse ka Mmasepaleng wa Selegae wa Emfuleni. Go bile le mathata a go tšhollwa ga diela ka ditšhabeng tša Emfuleni nako ye telele kudu.2.2.    Kgoro ya Meetse le Kelelatšhila e beakanya go šomiša go feta R7 bilione mo mengwageng ye šupa ye e tlago go rarolla mathata a meetse a Emfuleni go akaretšwa kaonafatšo le mpshafatšo ya mafelo a go hlwekiša meetse a ditšhila ao a lego gona.2.3.    Tšwelopele ye ntši e dirilwe go fihla gonabjale, go akaretšwa go thibolla diphaephe tša kelelatšhila tše di thibanego, go fetošwa ga diphaephe tše di gwahlafetšego tša kgale, mpshafatšo ya mafelo a go pompa meetse le go thuša mmasepala ka difatanaga, dilori, di-TLB le tšhireletšo ya infrastraktšha ya kelelatšhila.
2.4.    Mošomo wo o tlišitše phokotšo ye kgolo ya go dutla ga kelelatšhila ditšhabeng tša Emfuleni gammogo le kaonafatšo go magato a ditšhila go tšwa go mešomo ya go hlwekiša meetse a ditšhila.
C.  Diphetho tša Kabinete1.    Seakanywa sa Pholisi ya Maphodisa ya Setšhaba (NPP) 1.1.    Kabinete e dumeletše seakanywa sa Pholisi ya Maphodisa ya Setšhaba, yeo e bontšhago maano ao a phatlaletšego a mmušo go šogana le ditlhaelo go maikarabelo a Tirelo ya Maphodisa a Afrika Borwa (SAPS) go lwantšha bosenyi. NPP e tla rarolla mathata a go swana le ditiši tša maphodisa tše di sa lekanelago, ditlhaelelo tša bokgoni le go netefatša gore infrastratšha e theilwe ka melawana le maemo a maleba.1.2.    Ditšhišinyo tša pholisi tše bohlokwa di akaretša go hlola maphodisa a profešenale le boleng, kabo ya tirelo ya maphodisa ya bokgoni le ye e šomago, kaonafatšo ya  go tshepega le tshepo magareng ga ditšhaba le maphodisa, le go aga boetapele bjo bo tiilego le bja maitshwaro, taolo le sebopego sa pušo ka gare ga SAPS.
2.    Pholisi ya Botlalo ya Difofane tša Setšhaba 2.1.    Kabinete e dumeletše seakanywa sa Pholisi ya Botlalo ya Difofane tša gore setšhaba se dire ditshwayotshwayo tša sona.2.2.    Pholisi e godiša tlhabollo ya intasteri ya difofane ye e šomago le ya bokgoni, yeo e ka phadišanago ka tikologong ya lefase ye e fetogago ka bjako. Pholisi e šišinya magato a go kaonafatša polokego le tšhireletšo, ditirelo tša maeto a mo moyeng, infrastraktšha ya maemafofane le boleng bja ditirelo tša difofane, gareng ga tše dingwe mola e kgatha tema go kgolo ya ekonomi.3.    Mokgwa wa Diminerale tše Bohlokwa tša Afrika Borwa 3.1.    Kabinete e dumeletše Mokgwa wa Dimenerale tše Bohlokwa wa Afrika Borwa. Mokgwa wo o ikemišeditše go oketša bokgoni bja naga mmarakeng wa lefase wa diminerale tše bohlokwa, kudu tšeo di lego bohlokwa bakeng sa leano la phetogo ya mohlagase wa naga wa go fehlwa ka letšatši le bokgoni bjo naga e nago le bjona ge e bapetšwa le dinaga tše dingwe. Tšona di akaretša PGM, lithiamo, khobalte le dielemente tša lefase tšeo di hwetšagalago ka sewelo,  tšeo di lego bohlokwa theknolotšing ya go swana le difatanaga tša mohlagase, mohlagase wa go mpshafatšega le mananeo a mangwe a mohlagase wa go hlweka.3.2.    Metheo ye bohlokwa ya leano le e lebišitše go  tekolo le kholego; peeletšo; tša gae; kaonafatšo ya melawana, kgodišo ya tsebo ka ditheknolotši tša moepo; kago ya bokgoni bja bašomi; kaonafatšo ya dinamelwa le infrastraktšha dithoto, le hlohleletšo ya peeletšo.3.3.    Mokgwa o lemoga gape bohlokwa bja tirišano le dinaga tše dingwe go hlabolla bokgoni bja lekala la diminerale tše bohlokwa tša Afrika Borwa.
D.    Melaokakanywa1.       Molaokakanywaphetošwa wo o Mpshafaditšwego wa Melao ya Kakaretšo (Lapa) wa 2025 1.1.    Kabinete e dumeletše tsebagatšo ya Molaokakanywaphetošwa wo o Mpshafaditšwego wa Melao ya Kakaretšo (Lapa) wa 2025 go Palamente. Dimpshafatšo di nyaka go tiišetša molaotheo wa melao ya malapa gomme di šišinya diphetogo go Molao wa Tlhalo, wa 1979 (Molao wa 70 wa 1979), Molao wa Thoto ya Lenyalo, wa 1984 (Molao 84 wa 1984) le Molao wa Bonamodi Mererong ye Itšego ya Tlhalo, wa 1987 (Molao wa 24 wa 1987).1.2.    Molaokakanywa wo o nyaka go šireletša ditokelo tša molaotheo tša batho manyalong ao a se a hlakanelago dithoto, kudu ditokelo tša basadi, tekatekano, phihlelelo ya dikgorotsheko le ditokelo tša bana.
2.    Molaokakanywa wa Pušetšo Dinageng tša Ka Ntle 2.1.    Kabinete e dumeletše go išwa ga Molaokakanywa wa Pušetšo Dinageng tša Ka Ntle gore o lebelelwe go ya pele.2.2.    Molaokakanywa wo o nyaka go mpshafatša Molao wa gonabjale wa Molao wa Pušetšo Dinageng tša Ka Ntle, wa 1962 (Molao 67 wa 1962), woo o sa hlwego o šoma. Molao wa gonabjale ga o sepelelane le Molaotheo wa Repabliki ya Afrika Borwa wa 1996, ditiro tša sebjalebjale tša go bušetša dinageng tša ka ntle gape ga o akaretše ditshepedišo ka moka tše di latelwago boditšhabatšhabeng.2.3.    Molaokakanywa o ikemišeditše go tiišetša tlhako ya semolao go kgontšha go bušetša morago ga batho bao ba latoafatšwago goba ba  dirile bosenyi ka le go tšwa ka Afrika Borwa, le dinaga tša ka ntle le makala a boditšhabatšhaba. O hlatholla mošomo wa bommaseterata mo ditshepedišong tša go bušetša dinageng tša ka ntle le go fa tumelelo ya go golega, go išwa ga motho yo a nyakwago ke lekala la boditšhabatšhaba malebana bosenyi bja boditšhabatšhaba bjalo ka dipolao tša molokwanarite, bosenyi bja ntwa  le bosenyi kgahlanong le botho.
3.    Molaokakanywaphetošwa wa Tšhomišano ya Boditšhabatšhaba Mererong ya Bosenyi, wa 2025 3.1.    Kabinete e dumeletše go išwa ga Molaokakanywaphetošwa wa Tšhomišano ya Boditšhabatšhaba Mererong ya Bosenyi go Palamente.3.2.    Maikemišetšo a Molaokakanywa wo ke go fetoša Molao wa Tšhomišano ya Boditšhabatšhaba Mererong ya Bosenyi (Molao wa 75 wa 1996) go kaonafatša bokgoni le phethagatšo ya tšhomišano ya semolao ya boditšhabatšhaba mererong ya bosenyi.3.3.    Molaokakanywa wo o tla tiišetša ditshepedišo le mekgwa ya tšhomišano ya boditšhabatšhaba mererong ya bosenyi, go swana le kgoboketšo ya bohlatse le phethagatšo ya kahlolo, magareng ga Afrika Borwa le dinaga tše dingwe. Molaokakanywa wo o tla rarolla gape ditaba tša semolao tše di amanago le go tlišwa ga badirabosenyi ka mo nageng go tlo sekišwa le go amogwa ga thoto tša bosenyi le phetišetšo ya dipoelo tša bosenyi.
4.    Molaokakanywa wa Tlhabollo ya Methopo ya Diminerale wa 2025
4.1.    Kabinete e dumeletše phatlalatšo ya Molaokakanywa wa Tlhabollo ya Methopo ya Diminerale wa 2025 bakeng sa ditshwayotshwayo tša setšhaba.4.2.    Molaokakanywa wo o ikemišeditše go oketša tshepo ya babeeletši ka go tloša ditaolo tše di sa hlokegego le go fa bonnete bja taolo go goketša le go tšwetšapele dipeeletšo.4.3.    Molaokakanywa wo o ikemišeditše go fediša mabošaedi ao a lego gona taolong ya semolao, go nolofatša ditshepedišo tša dilaesense, go netefatša phatlalatšo ya go lekana ya dikholego tša moepo, go godiša intasteri ya go fetoša ditšweletšwa le tša tšweletšo ka go netefatša gore diminerale tše dintši tša motheo di fetošwa go ba ditšweletšwa tša boleng bja godimo ka Afrika Borwa.4.4.     Molaokaaknywa wo o tsebagatša tshepedišo ya dilaesense tša meepo ya matsogo le tšhomo ye nnyane, gomme ka tsela yeo o oketša kgolo ya ekonomi. Go feta moo, dimpshafatšo di nyaka go tiišetša magato a taolo go lwantšha ditiro tša go se be molaong mola di netefatša dithibelo tše di hlwekilego le mekgwa ya phethagatšo mabapi le meepo ya go se be molaong.
E.     Bao ba Thwetšwego Mešomong
Batho ka moka bao ba thwetšwego mešomong mangwalo a bona a thuto a tlo tiišetletšwa le go netefaletšwa ka tsela ye maleba.  1.    Ngaka Mlungisi Bhekizizwe Gabriel Cele bjalo ka Molaodi-Kakaretšo (DG) ka Kgorong ya Saense, Theknolotši le Tsebo2.    Ngaka Sabelo Siyabonga Sandile Buthelezi bjalo ka DG ka Kgorong ya Maphelo (katološo ya kontraka).3.    Morena Takalani Lucky Ramaru bjalo ka Motlatšamolaodi-Kakaretšo: Tlhokomelo ya Baagi le Dikamano tša Maano ka Kgorong ya Mongwaledi wa Setšhaba wa Tirelo ya Maphodisa.4.    Morena Patrick Dlamini bjalo ka Mohlankedimogolophethiši (CEO) wa Koporasi ya Peeletšo ya Setšhaba.5.    Morena Mokgema Mongane bjalo ka CEO wa Mokgatlo wa Taolo wa Inkomati-Usuthu Catchment.6.    Morena Ofentse Nthutang bjalo ka CEO ya Magalies Water.7.    Dithwalo go tlatša dikgoba tša balaodi bao ba sego maloko a bahlankedibagolophethiši go Boto ya Panka ya Tlhabollo ya Borwa bja Afrika:(a)    Morena Malemolla David Makhura; le(b)    Mohumagadi Lynette Milne.
F.       Ditiragalo 1. Dikhonferense tše di tlago1.1    Go swara Khonferense ya bo 27 ya Tikologo ya Afrika ya Mokgatlo wa Boditšhabatšhaba wa Maphodisa wa Bosenyi (INTERPOL)a)    Kabinete e dumeletše gore SAPS e sware Khonferense ya bo 27 ya Tikologo ya Afrika ya INTERPOL go tloga ka la 27 go ya go 29 Phato 2025.b)    INTERPOL gonabjale e na le dinaga tše 196 tša maloko gomme go swara Khonferense ya Tikologo ya Afrika go tla thuša Afrika Borwa go aga dikamano tša kgauswi tša mošomo le mekgatlo ye mengwe ya phethagatšo ya molao mo kontinenteng.c)    Go swara khonferense ye go fa Afrika Borwa sebaka sa go boledišana le dinaga mo kontinenteng ya Afrika ka ditaba tše bohlokwa tše di amanago le bosenyi. Dipoledišano tše di na le bokgoni bja go tšweletša kwano ka phetolo go selete ka matšhošetši ao a oketšegago a bosenyi bja go rulaganywa bja ka gare ga dinaga le tšhošetšo. Bahlankedi ba godimo ba phethagatšo ya molao ba e ka bago 550 go tšwa dinageng tše 54 ba letetšwe go tsenela tiragalo ye gomme se se tla ba le seabe  ekonoming.
1.2    Go swara Kopanokgothakgothe ya Ngwaga le Ngwaga ya bo 96 ya INTERPOL (AGA) ka Afrika Borwaa)    Kabinete e dumeletše go swarwa ga AGA ya INTERPOL ka Afrika Borwa ka 2028 le go ya pele.b)    Go swarwa ga AGA ye ya INTERPOL go fa Afrika Borwa sebaka sa go bontšha boetapele bja yona seleteng sa boditšhabatšhaba. Go feta moo, go swara AGA e tla ba kgato ye bohlokwa go tiišetša boikgafo bja Afrika Borwa go tšhomišano ya selete le ya boditšhabatšhaba ntweng kgahlanong le bosenyi.c)    Go swarwa ga AGA ke bohlatse bja boikgafo bja naga go ba setšhaba sa lefase sa maikarabelo seo se ikgafetšego go lwantšha mekgwa ka moka ya bosenyi.
1.3    Maemo a go lokela ga Simposiamo sa Tlhabollo ya Infrastraktšha ya Go Swarelela ka  Afrika Borwa (SIDSSA) 2025 a)    Kabinete e ile ya tsebišwa ka ga polelo ya maemo a go lokela go swara ga SIDSSA, samiti ya peeletšo ya infrastraktšha yeo e kopanyago bakgathatema ba go fapafapana, go akaretšwa babeeletši, diinstitušene tša ditšhelete, badira melao le badirišani ba bangwe ba bohlokwa go godiša peeletšo ya infrastraktšha ya Afrika Borwa.b)    SIDSSA ya 2025 e tla laetša tšwelopele ye e dirilwego phethagatšong ya Leano la Infrastraktšha ya Bosetšhaba la 2050 leo le dumeletšwego ke Kabinete, le tsebagatša Diprotšeke tše Bohlokwa tša Infrastraktšha tše 12 tša godimo le tatelano ye nngwe ya diprotšeke tše dingwe tša maano tša infrastraktšha. SIDSSA e tla swarwa ka la 25 go ya go 27 Mopitlo 2025.2. .Dikhonferense tše di swerego2.1    Khonferense ya Ditimela ya Afrika2.1.1    Afrika Borwa e swerwe Khonferense ye e atlegilego ya bo-25 ya Ditimela ya Afrika ka Johannesburg ka la 13 le 14 Mopitlo 2025, yeo e kopantšego baemedi ba go feta 5 000 go tšwa kontinenteng ka moka, go akaretšwa bašomiši ba ditimela, mmušo le babeeletši ba lekala.2.1.2    Kabinete e amogetše dipoledišano tša go godiša lekala la ditimela la kontinente, leo le lego gare ga dinamelwa tše di šomago le tše di tšwelago pele bakeng sa bobedi batho le dithoto, gammogo le go godiša kgolo ya ekonomi ka go kgontšha tshepetšo ya dimateriale tša motheo le ditšweletšwa.2.1.3    Lekala la ditimela  la Afrika Borwa le fetoga ka diphetogo tše di ikemišeditšego go oketša bokgoni, le phadišano.
2.2    Khonferense ya Selete ya Dinagakgwerano ya Bolaodi bja Baetapele ba Mebušo Kgahlanong le Bomenetša2.2.1    Afrika Borwa e swere ka katlego Khonferense ya bo 15 ya Selete sa Dinagakgwerano ya Bolaodi bja Baetapele bja Mebušo Kgahlanong le Bomenetša ka Motsekapa magareng ga la 5 le 9 Mei 2025. Khonferense e tlišitše mmogo dihlogo tša dikemedi tša kgahlanong le bomenetša go tšwa dinagakgwerano tša Afrika.2.2.2    Afrika Borwa e kgethilwe go ba modulasetulo wa Dihlogo tša Mekgatlo ya Kgahlanong le Bomenetša ka Dinagakgwerano tša Afrika pakeng ya 2025-2026. Bodulasetulo bja naga bo sepela le maemo a yona bjalo ka modulasetulo wa sehlopha sa mošomo sa G20 sa bomenetša.
3. Meketeko3.1    Kgwedi ya AfrikaAfrika Borwa e kopane le kontinente ka moka go keteka Kgwedi ya Afrika ka Mopitlo 2025, ka go gatelela kudu  Letšatši la Afrika ka la 25 Mopitlo 2025. Wo ke monyetla wa go godiša kgopolo ya Afrika ye e kopanego le go hlohleletša dinaga tša Afrika go šoma mmogo go kaonafatša maphelo a batho ba rena go latela dikgopolo tša Lenaneo la Kopano ya Afrika la 2063  ka ga katlego ya ekonomi ya kontinente ya Afrika.
3.2    Kgwedi ya Tšhireletšo ya Bana
a)    Afrika Borwa e keteka Kgwedi ya Tšhireletšo ya Bana ka Mopitlo ka fase ga morero: ""Go šoma mmogo go fediša dikgaruru kgahlanong le bana"" bjalo ka karolo ye e tšwelago pele ya Lenaneo la Tiro la Tšhireletšo ya Bana la Matšatši a 365 la naga. Kgwedi e tla felelela ka Beke ya Tšhireletšo ya Bana go tloga ka la 29 Mopitlo go fihla ka la 5 Phupu 2025.b)    Maloko ka moka a setšhaba, batswadi, bahlokomedi le barutiši ba kgopelwa go bega mekgwa ka moka ya tlhorišo, dikgaruru le bohlokotsebe kgahlanong le bana go setiši sa maphodisa sa gabo bona goba go leletša 08600 10111. Bana ba hlohleletšwa gape go ikgokaganya le Mogala wa bana go 0800 055 555.
3.3    Letšatši la Boditšhabatšhaba la Ngwana wa Mošemanea)    Afrika Borwa e tla keteka Letšatši la Boditšhabatšhaba la Ngwana wa Mošemane ka la 16 Mopitlo 2025 ka fase ga morero: ""Maphelo le go Phela Gabotse ga Bašemane"" moo go gatelelwago mahlakore a go gola ga mmele, maikutlo, kgopolo, le leago a tšwelopele ya bašemane.b)    Kgoro ya Thuto ya Motheo e tla kopanya meloko ye meraro ya banna go hlola poledišano ye e nago le mohola ka fase ga morero: ""Bakgale, Baswa le Bašemane"" go ahlaahla maano a a tiilego go thekga go phela gabotse ga bašemane mola gape e kgobokantšha didirišwa bakeng sa ditsenogare tša go swarelela.
4    Melaetša1.    MahlokoKabinete e lebiša mahloko a yona go bagwera le malapa a:

Dikonstabole Cebekhulu Linda (24), Boipelo Senoge (24), Keamogetswe Buys (30) bao ba lahlegetšwego ke maphelo a bona ka mokgwa wa masetlapelo ka nokeng ya Hennops. Ditopo tša bona di hweditšwe mmogo le sa Jan Mzwane, mohlokomedi wa lepatlelo yo a šomago Setišing sa Maphodisa sa Lyttleton le motho yo a sego a hlaolwa. Re iša gape mahloko go lapa le bagwera ba Jan Mzwane.
Raditaba Aserie Ndlovu le molekane wa gagwe, Zodwa Mdhluli bao ba hweditšwego ka morago ga go nyakwa nako ye telele go tloga ka Dibokwane.
Batho ba senyane bao ba hlokofetšego ka Empangeni, KwaZulu-Natal ka morago ga go thulana ga lori le pesana le go lakaletša bao ba gobetšego pholo.  
Elona Sombulula, motšhotšhisi wa moswa wa Kgorotsheko ya Selete, yo a šomago Kgorotshekong ya Mmaseterata ya Ngcobo yo a thomilego go šomela NPA ka lenaneo la batšhotšhisi la bakgopela mošomo la 2022. O be a šoma gape bjalo ka motšhotšhisi wa motšwaoswere wa Kgorotsheko ya Tikologo ka nako ya lehu la gagwe le le sa letelwago. 

2.    DitebogišoKabinete e lebogiša le go lakaletša tše botse go:

Ramabelo  Akani Simbine yo a thopilego 100m ka metsotswana ye 9.98 mo Liking ya Shanghai-Keqiao Diamond ka China. Simbine o sa dutše a sa fenywe go dimetara tše 100 sehleng se.
Akani Simbine o thopile gape sefoka sehlopheng sa banna sa 4x100m sa Afrika Borwa mmogo le  Bayanda Walaza, Sinesipho Dambile le Bradley Nkoana. Ke sehlopha sa mathomo sa Afrika sa go thopa gauta Diphadišanong tša Lefase ka Guangzhou, China gomme ba kitimile kudu ka nakwana ye kopana lefaseng ngwaga wo.
Sehlopha sa basadi sa Afrika Borwa sa relei ya 4X400m - Shirley Nekhubuni, Miranda Coetzee, Precious Molepo, le Zeney Van Der Walt - ka go thopa pronse Diphadišanong tša Lefase tša Relei ka Guangzhou, China le go roba rekoto ye mpsha ya bosetšhaba.
Sehlopha sa banna sa Afrika Borwa sa relei ya 4x400m -- Zakithi Nene, Udeme Okon, Lythe Pillay, le Mthi Mthimkhulu -- ka go thopa gauta Diphadišanong tša Lefase ka Guangzhou, China le go kitima nako ya lebelo kudu lefaseng ngwaga wo.
Ka ditiragatšo tše tše dibotse, dihlopha tša rena tša setšhaba tša relei di kgonthišitše gore di fihlelela Diphadišano tša Lefase tša Boramabelo ka Tokyo ngwaga wo.
Blitzboks ka go thopa Phadišano ya Lefase ya HSBC ya Sevens ka Los Angeles.
Sehlopha sa banna sa bosetšhaba sa Afrika Borwa sa ka fase ga mengwaga ye 20 go tšwelapele go dika-makgaolakgang a phadišano ya ka ba ka fase ga mengwaga ye 20 ya Mogopo wa Boditšhaba mola gape se fihlelela Mogopo wa Lefase wa ka ba ka fase ga mengwaga ye 20 wo o tlo swarwago ka Lewedi ngwaga wo.
Radifilimi Murena Emmanuel Netshitangani ka go thopa Sefoka sa Filimi ye Kaone ya Afrika Phadišanong ya Difilimi ya Lefase ka Cannes ka Fora ke filimi ya gagwe ya Lubunyu.
Kabinete e kopane le Mopresidente Cyril Ramaphosa go lebogiša Cardinal Robert Prevost ka go kgethwa ga gagwe bjalo ka Mopapa Leo XIV, Mopapa wa 267 wa Kereke ya Katoliki.
Molwelatokologo wa go tuma le ramolao Duma Nokwe ka go fiwa thaetlele ya Silk (Ramolaomogolo) ke Mopresidente Cyril Ramaphosa go hlompha mošomo wa gagwe le tema ye a e kgathilego setšhabeng sa rena.

Dipotšišo: Mohumagadi Nomonde Mnukwa – Seboleledi Mmušo saMotšwaoswere Selefouno: 083 653 7485"
"Pego ya Kopano ya Kabinete ya Laboraro, 28  Mopitlo 2025",29 May 2025,https://www.gov.za/news/cabinet-statements/statement-cabinet-meeting-28-may-2025-29-may-2025,https://www.gov.za/nso/news/cabinet-statements/pego-ya-kopano-ya-kabinete-ya-laboraro-28-mopitlo-2025-29-may-2025,"A. Ditaba tšeo di amago badudi1.    Ditaba tša Boditšhabatšhaba1.1    Dikamano tša SA-US
1.1.1    Kabinete e amogetše tsošološo ya dikamano tša go loga maano gare ga Afrika Borwa (SA) le Amerika (US) nakong ya ketelo ya mošomo ya Mopresidente Cyril Ramaphosa ka Amerika.1.1.2    Dihlopha tša Afrika Borwa le Amerika di tla ruma dintlha ka botlalo tša tumelelano ya kgwebo gare ga Afrika Borwa le Amerika. Go maleba go hlagiša taba ya gore Afrika Borwa e fihleletše maikemišetšo a yona a go ya Amerika. 1.1.3    Kabinete e lebeletše gore taolo ya Amerika e tla kgatha tema go G20, go akaretšwa le kgonagalo ya gore Mopresidente Trump a be gona Samiting ya Baetapele ba G20.
1.2    Dikamano tša Afrika Borwa le France
1.2.1    Kabinete e amogetše ketelo ya mošomo ya Motlatšamopresidente Shipokosa Paulus Mashatile yeo e matlafaditšego dikamano gare ga Afrika Borwa le France. Motlatšamopresidente le baemedi ba Afrika Borwa ba tsenetše gape Khonferense ya Dipeeletšo ya Afrika le France ka maikemišetšo a go kaonafatša dipeeletšo tša dikhamphani tša France ka Afrika Borwa le ka tsela yeo go tša Afrika Borwa, le gape go thoma ditirišano gare ga dikhamphani tša Afrika Borwa le tša France ka dipeeletšo tšeo di kopanetšwego ka Lefelo la Kgwebo ye e Lokologilego la Kontinente ya Afrika.
2.    Ekonomi2.1    Tekanetšo ya Setšhaba
2.1.1    Kabinete e tiišeditše thekgo ya yona ya Tekanetšo ya Setšhaba ya 2025 yeo adilwego ke Tona ya Ditšhelete ka Laboraro, 21 Mopitlo 2025, yeo e hlalošago dilo tše bohlokwa tša ditshenyagelo tša mengwaga ye meraro go taolo ya ditšhelete tša naga.2.1.2    Tekanetšo ya Setšhaba e bontšhitše boikgafo bja rena go taolo ye maleba ya ditšhelete. Re bontšhitše gore re laola ekonomi ka tsela yeo e hlokomelago bao ba lego kotsing kudu setšhabeng sa rena, mola re beeletša ka gare ga ditiragalo tša ekonomi ka peeletšo ya R1-trillione go infrastraktšha mo mengwageng ye meraro ye e tlago.2.1.3    Tekanetšo ye e holago bahloki, e ra gore go Ranta ye nngwe le ye nngwe, disente tše 61 tša ditshenyegelo tša tša go se be le tswala tšeo di kopantšwego, di tla dirišwa go ditirelo tša motheo tša go se lefelwe go swana le mohlagase, meetse, thuto, tlhokomelo ya maphelo, dintlo tša theko ya fase, gammogo le tšhelete ya thušo ya leago go bao ba hlokago.
2.2    Semphosiamo sa Tlhabollo ya Infrastraktšha ya go Swarelela ka Afrika Borwa (SIDSSA) sa 2025
2.2.1    Kabinete e amogetše go phetha ka katlego  Semphosiamo sa Tlhabollo ya Infrastraktšha ya go Swarelela ka Afrika Borwa (SIDSSA) sa 2025 seo se bego se swerwe ka Motsekapa go tloga ka la 25 go fihla ka 27 Mopitlo 2025, yeo go yona go utolotšwego kgatišo ya bobedi ya naga ya puku ya kago: “A Repository of Funded Infrastructure Projects” bakeng sa go rekišwa ka 2025/2026.2.2.2    Nakong ya semphosiamo, dilo tše bohlokwa tša protšeke ya infrastraktšha tše mpsha tše šupa (7), tšeo di tšwago go Nako ya go thoma ga dikgopelo le nako ya go tswalela ga dikgopelo ya 1 bakeng sa peakanyo ya protšeke, di tsebišitšwe, di kaonafaditše maikemišetšo a naga ya rena a go šomiša infrastraktšha go godiša ekonomi, go hlola mešomo le go aga ditšhaba tše swarelelago.2.2.3    Boleng bja palomoka ya diporotšeke tšeo gonabjale di tšweletšwago ka mo nageng bo ka godimo ga R313.5 bilione, mola diprotšeke tša rena tša go latelana tša wa infrastraktšha ya lekala la mohlagase di di akaratša R180 bilione ya dipeeletšo tša phehlo ya mohlagase ka mekgwa ya go fapafapana.
3.    Toka, Thibelo ya Bosenyi le Tšhireletšego3.1    Dipalopalo tša Bosenyi
3.1.1    Go lokollwa ga dipalopalo tša bosenyi tša kotara ya bone ya ngwaga wa ditšhelete wa 2024/2025 go netefatša gore bosenyi e sa le bothata bja setšhaba ka Afrika Borwa bjoo bo amago bohle. Dipalopalo di bontšhitše go theoga mo magorong a mangwe a bosenyi go akaretšwa le polao. Le ge go le bjalo, bosenyi bja kgwebo, melato ya thobalano, go akaretšwa go kata le melato ye mengwe ya thobalano  ya dikgoka e oketšegile.3.1.2    Re leboga SAPS ka mošomo wa lebelo wa go nyakišiša le go swara mo melatong ya GBVF. SAPS e šetše e swere bagonelelwa mo polaong ya Olorato Mongale, moithuti wa Yunibesithi ya Wits yo setopo sa gagwe se hweditšwego ka morago ga go intšha le mogononelwa polaong ya gagwe. Bjalo ka mmušo, re lebiša mahloko go ba lapa le bagwera ba gagwe.3.1.3    Mmušo o amogela kahlolo yeo e filwego ke Moahlodi Nathan Erasmus Kgorotshekong ya Godimo ya Kapa Bodikela, ka go lahlela Kelly Smith, Jacquen Appollis, le Steveno van Rhyn kgolegong bophelo ka moka ka go gweba ka batho, le mengwaga ye 10  ya tlaleletšo ka go tšhabiša mo go amanago le go timelela ga Joshlin Smith wa mengwaga ye tshela. Le ge kahlolo ye e dirile toka, ke nako ya go se be botse. Re tiiša boikgafo bja rena bja go utolla nnete le go kgonthiša gore phethagatšo ya molao e tšwela pele go hwetša Joshlin. Tšhireletšo ya bana ke selo sa bohlokwa sa setšhaba. Re tla tšwela pele go matlafatša melao ya rena, ditirišano le maitapišo a setšhaba go netefatša gore ngwana o mongwe le o mongwe ka Afrika Borwa o bolokegile, o bohlokwa gape o a šireletšwa go ka kwešwa bohloko. 3.1.4    Bjalo ka mmušo re tla tšwela pele go matlafatša ntwa ya rena kgahlanong le bosenyi ka go kalatša le go hlahla bahlankedi ba baswa le go buša gape makala a go lwantšha bosenyi a go ikgetha. Se se akaretša go hlompha mafapha a rena a taolo ya molao ka didirišwa tša sebjalebjale le tlhahlo yeo e nyakegago go šogana le mathata a  tša bosenyi bja lehono ao a raraganego.
3.2    Go lwantšha bofaladi bjo bo sego molaong
3.2.1    Go thakgolwa ga Lesolo la New Broom ke lenaneo la nepišo ya theknolotši le leswa ka Kgoro ya Merero ya Segae yeo mošomo wa lona e lego go lwantšha bofaladi bjoo bo sego molaong go bontšha boikgafo bja mmušo bja go lwantšha bosenyi le go boloka taolo ya molao. Lenaneo le le šomiša theknolotši go swara, go ahlola le go bušetša morago bafaladi bao ba sego molaong ka mo nageng. 3.2.2    Lesolo le, mo karolong ya lona ya mathomo, le dirile gore go swarwe bagonelelwa ba 25 bao ba bego ba iphile naga ntle le molao mo Seleteng sa 6, Motsekapa. Lesolo le  šomiša theknolotši ya payometriki go kgonthiša maemo a bofaladi a bagonelelwa, go fokotša kotsi ya ditokumente tša bofora le go dira gore go be bonolo go dikgorotsheko go ruma melato.
4.    Taolo4.1    Mmušo wa Botee bja Bosetšhaba (GNU)
4.1.1    Lehono ke ngwaga ka botlalo ka morago ga dikgetho tša Naga le tša Diprofense tšeo dipoelo tša tšona di tšweleditšego gore ga go na mokgatlo wa semmušo wo o thupilego ka bontši bjo bo nyakegago go ka buša o le tee. Diphetogo tša gona di dirile gore Afrika Borwa le batho ba yona ba se tsebe gore ba eme kae. Lehono bjalo ka Mmušo wa Botee bja Bosetšhaba (GNU), re ikgantšha gore re kgonne go hlama mmušo ka matšatši a 14, e lego phenyo ye kgolo go lebeletšwe nako yeo e tšerwego ke dinaga tše dingwe tša lefase tše dikgolo go hlama mmušo maemong a go swana.4.1.2    Legato le le emela boikgafo bjo boswa go go swarelela, tirišano le taolo ya go akaretša. Tirišano ye e sa kago ya ba gona historing, ye e nago le mekgatlo ya dipolotiki ye 10, e bontšhitše maatla a go bea naga pele ka go bea dinyakwa tša Afrika Borwa le batho ba yona pele. Ka mokgwa wa poledišano ye botse le tšhomišano, mekgatlo e šomile mmogo go rarolla mathata ao e lego tlhobaboroko, ya godiša maikutlo a botee le maikemišetšo a mohlakanelwa le ge re na le dipono tše di fapanego tša dikgopolo.
A.    Ditsebišo go Kabinete1. Ditokišetšo tša Samaiti ya G20
1.1    Lefelo la Samiti ya Baetapele ba G20 Samiti ya Baetapele ba G20 e tla swarwa Senthareng ya Dipontšho ya NASREC ka Johannesburg ka Dibatsela 2025. NASREC (Senthara ya Diphontšho ya Temo, Dipapadi le Boitapološo ya Bosetšhaba) e agilwe ka 1984 nakong ya mmušo wa kgethologanyo. Tikologo ya ona gare ga Johannesburg le Metsesetoropo ya Borwa-Bodikela yeo e tsebjago ka SOWETO, e be e emela mollwane wa toropokgolo, le dikiletšo tša yona tša mesepelo le mathomo a Soweto, yeo e be e šoma bjalo ka lefelo la bašomi ba bathobaso bao ba bego ba šoma mešomo ya go lefelwa letseno la fase. Mmušo wa temokrasi o tšwela pele go hlabolla lefelo la NASREC gore le thuše go lwantšhana le leano la mmušo wa kgethologanyo woo o bego o kgaogantšhe Afrika Borwa yeo e hlabologilego le yeo e se ya hlabologago, yeo e tšweletšago semelo sa Afrika Borwa ya dinaga tše pedi ka gare ga naga e tee. Lehono, dihlabollo tšeo di farafarilego lefelo la NASREC bjalo ka toropo ye botse go fetiša, yeo gape e akaretšago Soccer City (lepatlelo la FNB), lepatlelo la setšhaba la Afrika Borwa leo le lego bohlokwa kudu. Soccer City yeo e swerego papadi ya mathomo ya Kgwele ya Maoto ya Lefase mo kontinenteng ya Afrika ke ye nngwe ya mapatlelo a 20 a magolo le a maemo a godimo mo lefaseng ka moka. Ka gona, go swarwa ga Samiti ya Baetapele ba G20, go swana le ditiragalo tše dingwe tše dintši, mo lefelong la NASREC go tšwela pele go ba le seabe sa go dira NASREC goba seka sa go kopanywa ga mafelo go fihlelelal Afrika Borwa ya go ba le tekatekano.
1.2    Samiti ya Leago ya G20Afrika Borwa e tla re go se go ye kae ya utolla thulaganyo ya lenaneo la Samiti ya Leago ya G20. Lesolo la Samiti ya Leago ya G20 ke karolo ya lenaneo leo le amogetšwego go tšwa go Masolo a G20 a Brazil, leo le hlotšego sefala go mekgatlo ya leago le mekgatlo ya setšhaba ya segae yeo e amilwego ke diphetho tša dipolotiki tša lefase ka bophara le kgolo ya ekonomi ya motlalanaga tšeo di tšerwego ke baetapele ba dinaga tša seboka sa G20.
1.3    Dikopano tša Tokišišetšo ya Samiti ya G20 Bjalo ka karolo ya ditokišetšo tša diteng tša G20 tšeo di tšwelago pele ge re šoma go ya go diphetho tšeo di swanetšego go šetšwa go Samiti ya Baetapele ba G20, dikopano tše di latelago tša G20 di  swerwe:a)    Kopano ya Bobedi ya Tirišano ya Lefase ya Kakaretšo ya Ditšhelete yeo e swereng  ka Mpumalanga - e ile ya sekaseka bohlokwa bja go tšwetšapele go akaretša ga ditšhelete ka go fa thekgo ya ditšhelete go dikgwebopotlana, dikgwebo tše dinnyane le dikgwebo tša magareng gammogo le ka moo theknolotši e ka šomišwago ka gona go akaretša ditšhaba tšeo di sa fihlelelwego.b)    Kopano ya Mathomo ya W20 yeo e swerwego ke Khansele ya Dinyakišišo tša Disaense tša Batho (HSRC) le badirišani ba yona ka Motsekapa - e file sebaka sa dihlophatšhomo tša go fapafapana tša go boledišana ka ditaba tšeo di amago basadi, go akaretša karolo ya basadi mo ekonoming, GBVF, khumanego ya thuto le tekatekano ya maphelo.c)    Kopano ya Boraro ya Sehlophatšhomo sa Infrastraktšha yeo e swereng ka Mpumalanga - e nepišitše go infrastraktšha ya botšweletši ya go selaganya mellwane, go atišetša pele  dipeeletšo tša go swarelela ka ditšhelete tše di kopantšwego le go hlola mehutahuta ya diprotšeke tšeo babeeletši ba ka bago le kganyogo ya go beeletša go tšona.d)    Kopano ya Bobedi ya Lenaneo la G20 la Ekonomi ya go diriša methopo ya go Mpshafatšega yeo e swerego Mpumalanga - e boletše ka go šomiša ka botlalo ekonomi ya go diriša methopo ya go mpshafatšega go šogana le kgolo ya ekonomi, tlhabollo ya go swarelela, tšhireletšo ya tikologo le tekatekano ya leago.e)    Sehlophatšhomo sa Dinyakišišo le Tšweletšopele le Dikopano tša Sehlopha sa Peakanyo sa G20 tšeo di swerego ka Mpumalanga - di  sekasekile kgatelopele ye e fihleletšwego go dilo tše lesome tšeo go dumelelwanego ka tšona mo kopanong ya mathomo le go boledišana ka Pego ya Ditona ya Dinyakišišo le Tšwelotšopele ya G20. f)    Kopano ya Boraro ya Sehlophatšhomo sa Tlhabollo yeo e swerego KwaZulu-Natal – e be e šetšane  le merero ye e tlago pele ya Sehlophatšhomo sa Tlhabollo ka nepo ya go fihlelela tumelelano go rarolleng ditlhohlo tša tlhabollo tšeo e lego tlhobaboroko tša mehleng ya rena ya lehono le go potlakiša go fihlelelwa ga di-SDG.g)    Kopano ya Ditsebidikgolo tša Temo (MACS) yeo e swerego Limpopo - e ahlaahlile mekgwa ya go dira yeo e ka dirwago ka moo dinaga tše dintši tša lefase ka moka di ka matlafatšago tšhireletšego ya dijo, temo ya go swarelela, le phetogo ya klaemete ka tšweletšopele le tirišano ya saense.h)    Seminare ya  G20  ya Thuto ya Mathomo ya Tlhokomelo ya Bomapimpana - e ahlaahlile Thuto ya Mathomo ya Tlhokomelo ya Bomapimpana mo lenaneong le lego karolo ya  thuto ya lefase ka bophara. i)    Seminare ya G20: Temogo ya go Swana ya Mangwalo a Dithuto Maemong a Lefase - e ile ya ahlaahla ditaba tšeo di lego bohlokwa go bopeng mekgwa ya thuto yeo e akaretšago le yeo e phadišanago lefaseng ka moka go swana le go ya go šoma dinageng tše dingwe, mabokgoni a go fetofetoga le karolo ya go gola le mangwalo a dithuto a fase mo go ithuteng ga nako ye telele le go thwalega.j)    Kopano ya Bobedi ya Sehlophatšhomo sa  Thuto yeo e swerego Leboa Bodikela e ile ya ahlaahla go aba thuto ya boleng le yeo e akaretšago ya baithuti ka moka.
B.     Diphetho tša Kabinete1.1.    Pholisi ya Bosetšhaba ya Khudušo ya Bašomi (NLMP) ya Sengwalwa sa Makgoraditsela sa 2025.
Kabinete e dumeletše Pholisi ya Bosetšhaba ya Khudušo ya Bašomi (NLMP) ya Sengwalwa sa Makgoraditsela sa2 025 gore se phethagatšwe. Pholisi ye e nyaka go fa tlhako ya go phethagatša tshepetšo ye botse ya maleba le go thwalwa ga badudi ba dinaga tša ka ntle ka mo nageng. E ikemišeditše go fihlelela tekatekano magorong a mmalwa, go akaretšwa le go šogašogana le ditetelo tša Maafrika Borwa tša dibaka tša mešomo, go lebeletšwe go hlatloga ga tlhokego ya mešomo le kgopolo ya gore badudi ba dinaga tša ka ntle ba dira gore go be bothata gore bašomi ba kgone go tsena mebakareng ya mešomo. 1.2.    NLMP e tsebagaditše diphetogo go palomoka ya palo ya badudi ba dinaga tša ka ntle bao ba nago le mangwalo a go šoma bao ba ka thwalwago makaleng a magolo a ekonomi go swana le temo,  kamogelabaeng le boeti, gammogo le kago, gare ga a mengwe. 1.3.    Pholisi ye e tlaleletša magatotharollo a dingwe a go swana le phethagatšo ya lenaneo la makala moo badudi ba naga tša ka ntle ba ka se fiwego mangwalo a tumelelo ya go šoma ka mo nageng le mpshafatšo go Molao wa Dikgwebopotlana tša Naga, wa 1996 (Molao wa 102 wa 1996), bjalo ka ge o fetošitšwe, go thibela badudi ba dinaga tše dingwe go dira dikgwebopotlana, dikgwebo tša magareng le dikgwebo tše dinnyane, le go rekiša mo makaleng a mangwe a ekonomi.
2.    Go dumelelwa ga Pholisi ya Bosetšhaba ya Laesense ya Kgwebo
2.1.    Pholisi ya Laesense ya Kgwebo e emela kgato ye kgolo ya go kaonafatša dithulaganyo tša  dilaesense go kgabaganya le magato a bosetšhaba, a profense le a mmasepala, go kgonthiša  taolo ye e swanago le phethagatšo ye e kaonafetšego. 2.2.    Ka go tsenya ditlhahli tše di hlakilego le thulaganyo ya mekgwa ya go tšweletša dilaesense ka go lebelela bao kgale ba bego ba phaetšwe thoko , pholisi ye e hlohleletša go akaretšwa ga ekonomi ya di-MSME le dihlopha tšeo di bego di hlokomologilwe mo makaleng ao a lebantšwego, mola ba boloka mešongwana ye mengwe ya kgwebo gore e be ya dikgwebo tša badudi ba Afrika Borwa.  2.3.    Go dira lenaneo la sebjalebjale, pholisi ye e hloma phothale ya go ntšha dilaesense ya elektroniki, yeo e emago legato mokgwa wa kgale wa šoma ka seatla le difala tše dintši tša go šoma gabotse tša pepeneng tša inthanete. Phetogo ye ga e fokotše fela taolo ya dikgaokgao eupša gape e thekga tikologo yeo ya kgwebo ya go šoma gabotse,  ya dira kgolo ya toka le go kgatha tema ka bophara ka ekonoming.
C.    Molaokakanywa1.    Molaokakanywaphetošwa  wa Ditirelo tša Mošomo
1.1.    Kabinete e dumeletše Molaokakanywaphetošwa wa Ditirelo tša Mošomo gore o romelwe Palamenteng.1.2.    Molaokakanywa wo o fa tlhako ya pholisi le motheo wa molao wa go laola go thwalwa ga badudi ba dinaga tša ka ntle go dikgwebo mola o godiša tšhireletšo ya naga le dikgahlego tša naga. 1.3.    Maikemišetšo a Molaokakanywa wo ke go šišinya taolo ya mekgatlo ya go nyakela batho mešomo go thibela tšhomišompe ya bašomi, bjalo ka go fa mošomo wa mogolo wa fase ka bašomi bao ba dinaga tša ka ntle bao ba se nago mangwalo. O hlola gape go swana gare ga dinyakwa tša Molao wa Bofaladi,  (Molao wa 13 wa 2002) le Molao wa Bafaladi  (Molao wa 130 wa 1998).1.4.    Molao wo o šišinya tlhako yeo e tla kgontšhago Tona ya Mošomo le Bašomi go thea magomo a go thwala bašomi ba dinaga tša ka ntle. Magomo a ka dirišwa go lebeletšwe lekala la ekonomi,  le legoro la mešomo goba lefelo la tikologo ye e itšego. Tona o tla thea magomo mo lekaleng ka morago ga go boledišana le Boto ya Ditirelo tša Mošomo le go ela šedi ditshwayotshwayo tša  setšhaba.1.5.    Kabinete e laetše Tona ya Mošomo le Bašomi go potlakiša go phetha peakanyo (ka dipoledišano) ya seo se bopago mabokgoni ao a hlokegago le a bohlokwa gore go hlangwe motheo wa mabokgoni a ka mo nageng go kaonafatša go thwalwa ga Maafrika Borwa a mantši ao a hlokago mošomo. 1.6.    Kabinete e gateletše tlhokego ya go potlakiša go phethwa ga Sengwalwa sa Makgoraditsela go Bofaladi bakeng sa pušo ye e šomago le taolo ya bofaladi bja mošomo.
D.    Bao ba Thwetšwego Mešomong
Batho ka moka bao ba thwetšwego mešomong mangwalo a bona a thuto a tlo tiišeletšwa le go netefaletšwa ka tsela ye maleba.  1.    Morena Matsobane Themba Matlou bjalo ka Mohlankediphethišimogolwane go Mokgatlo wa Tšhireletšo ya Leago wa Afrika Borwa. 2.    Mohumagadi Ogalaletseng Anastasia Gaarekwe bjalo ka Motlatšamolaodipharephare (DDG) Dikamano tša Mebušo go Kgoro ya Matlotlo a Setšhaba. 3.    Morena Christopher Charles Axelson bjalo ka DDG:  Lekala la Metšhelo le Ditšhelete go Kgoro ya Matlotlo a Setšhaba. 4.    Mohumagadi Ulrike Britton bjalo ka DDG: Ditšhelete tša Setšhaba go Kgoro ya Matlotlo a Setšhaba. 5.    Maloko a Boto ya Sekhwama sa Inšorense ya Batho ba go se Šome (UIF): (a)    Mohumagadi Zodwa Penelope Manase (Modulasetulo) (b)    Morena Edward Malomeje Thobejane (Mokgatlo wa Bašomi);(c)    Mohumagadi Martle Keyter (Mokgatlo wa Bašomi);(d)    Morena Malesela Moses Lekota (Mokgatlo wa Bašomi);(e)    Mohumagadi Zizile Lushaba-Nyawo (Mokgatlo wa Kgwebo);(f)    Morena Hillary Mac Master (Mokgatlo wa Kgwebo);(g)    Mohumagadi Beverly Jack (Mokgatlo wa Kgwebo);(h)    MorenaThembinkosi Josopu (Mokgatlo wa Setšhaba);(i)    Morena Skhumbuzo Mpanza (Mokgatlo wa Setšhaba);  (j)    Mohumagadi Paulet Sesedi Pelo (Mokgatlo wa Setšhaba). (k)    Morena Mahuza Ngubane (Moemedi wa Kgoro ya Thuto ya Godimo);(l)    Mohumagadi Ogalaletseng Anastasia Gaarekwe (Moemedi wa Kgoro ya Matlotlo a Setšhaba); le(m)    Mohumagadi Ntshimi Esther Tloana (Kgoro ya Mešomo le Bašomi)6.    Maloko a Boto ya Sentech: (a)    Mohumagadi Sedzani Mudau (Modulasetulo);(b)    Morena Themba Phiri;(c)    Morena Mbasa Metuse;(d)    Moatbokeiti Lavandran Gopaul;(e)    Morena Patrick Wadula;(f)    Morena Peter Zimri;(g)    Mohumagadi Alexandria Procter; le (h)    Mohumagadi Lwazikazi Nopece.
E.    Ditiragalo1.  Segopotšo sa dikgwedi tše bohlokwa le ditiragalo tša bosetšhaba tša 2025
Kabinete e dumeletše merero le ditokumente tša kgopolo tša segopotšo sa ditiragalo tša bosetšhaba tšeo di tlago di direga dikgweding tše mmalwa tše di latelago ka tsela ye:(a)     Kgwedi ya BaswaLenaneo la Kgwedi ya Baswa la 2025 le tla thakgolwa Segopotšong le Museamong wa Hector Pieterson ka Orlando West, Soweto ka Gauteng ka fase ga morero wa: ""Mabokgoni a lefase le le fetogago – Go matlafatša baswa go kgatha tema ga ga bohlokwa ekonoming."" Nepišo ya lenaneo la Kgwedi ya Baswa la 2025 e tla ba boipiletšo bja kgato ya go šogana le go hloka mošomo ga baswa le go aga ekonomi yeo e beago baswa ba naga ka pele. Kgwedi ye e tla šomišwa go gatelela dibaka tša go ithuta le dibaka tša mešomo go diintasteri tšeo di nago le bokgoni bja godimo bja go thwala le tšeo go nago le nyakego ye ntši ya baswa.
(b)     Kgwedi ya BasadiKabinete e dumeletše morero le mešongwana ya segopotšo sa lenaneo la Kgwedi ya Basadi la 2025, ngwaga ke meketeko ya mengwaga ye 30 ya Pego ya Beijing ya 1995 le Sefala sa Magato, ponagalo ye bohlokwa go ditokelo tša basadi, matlafatšo le go tšwetša pele tekatekano ya bong. Lenaneo la 2025 le tla nepiša go go phethagatša magato a go šoma a go thibela GBVF, go hlohleletša boitshwaro bjo bobotse, tlhompho le maitshwaro a maleba magareng ga banna le masogana, le go hlola mafelo a mošomo le ditikologo tšeo basadi le makgarebe ba kwago ba bolokegile. Kabinete e gateletše gapegape boipiletšo bja yona go batho ka moka ba Afrika Borwa go ema ka maoto le go lwantšha lemena la GBVF.
(c)     Matšatši a 16 a Lesolo la Twantšho ya GBVFMatšatši a 16 a Lesolo la Twantšho ya Dikgaruru tšeo di Theilwego go Bong le Dipolao tša Basadi le Bana (GBVF) a swarwa go tloga ka la 25 Dibatsela go ya go la 10 Manthole 2025 ka fase ga morero wa: ""Go Matlafatša Phetogo: Go oketša, thibelo, go godiša bonna bjo bobotse, le go kgonthiša dibaka tša go bolokega le tšeo di akaretšago go fediša GBVF"". Lesolo la ngwaga wo le tšwela pele go šogana mabaka ao a hlolago GBVF mola le godiša bonna bjo bobotse le tekatekano ya bong, mmogo le go hlola dibaka tša ekonomi go basadi le bana.
(d)     Kgwedi ya Temošo ya Ditokelo tša BagolofadiKabinete e dumeletše kgopolo le morero wa Kgwedi ya Temošo ya Ditokelo tša Bagolofadi (DRAM) ya 2025 yeo e tla bago go tloga ka la 3 Dibatsela go fihla ka la 3 Manthole. Morero ke: "" Go hlama ditirišano tša mafapha a  mantši tša peakanyo ya setšhaba se se akaretšago bagolofadi” Morero wo o gatelela bohlokwa bja ditirišano go godiša ditokelo le go kgatha tema, ga batho bao ba phelago ka bogolofadi mo setšhabeng. Mešongwana ya go tšea  kgwedi ka moka e tla lemoša batho le go bontšha tšwelopele yeo naga e e dirilego kgonthiša gore ditokelo tša batho bao ba phelago ka bogolofadi di šireletšegile, go bulela dibaka tša theknolotši go batho bao ba phelago ka bogolofadi le go beeletša go mekgwa ya go godiša mešomo yeo e akaretšago batho bao ba phelago ka bogolofadi.
F.    Melaetša1.    Mahloko
Kabinete e lebiša mahloko a yona go bagwera le malapa a:a)    Mama Gertrude Ntiti Shope, yo batho ba bego ba rata mo mmitša  MaShope, e lego mogale wa phenkgišano ya rena ya go lwela tokologo yo e bego e le karolo ya sehlopha sa mathomo sa maloko a Palamente ao a kgethilwego ka mokgwa wa temokrasi ka 1994. E be e le  leloko gape la Sehlopha sa Difoka tša go Retega (Silebere), seo a se filwego ka 2003 go lemoga ditirelo tša gagwe tša go ikgetha mo setšhabeng. Gape, MaShope e be e le leloko leo le thomilego Mokgatlo wa Basadi wa Afrika Borwa (FEDSAW) wo o bego o hlohleletša basadi go lwantšha mmušo wo wa go hloka toka, wo sehlogo le wa kgethologanyo ya semorafe. O kgethilwe bjalo ka Mopresidente wa mathomo wa ANCWL ka 1991. Mopresidente Ramaphosa o dumeletše gore MaShope a hlomphiwe ka Poloko ya go Ikgetha ya Semmušo ya Legoro la 1 le gore difolaga tša Afrika Borwa go ralala naga le mafelong ka moka di išwe fase go fihlela tirelo ya poloko ya gagwe ka Mokibelo, 31 Mopitlo 2025.b)    Mohumagadi Lungi Annette Mnganga-Gcabashe yo e bego e le Leloko la Palamente dinakong tša go fapafapana go tloga ka 2004 gomme a šoma bjalo ka Modulasetulo wa Komiti ya Potfolio ya Boeti Palamenteng ya lekga la bošupa. E be a le gape Motlatšamopresidente wa gonabjale wa ANCWL. O lwantšhitše go hloka toka ga mmušo wa kgethologanyo gomme a kgatha tema ye kgolo go hlohleletša setšhaba gore go be le khutšo nakong ya maemo a godimo a dikgaruru tša dipolotiki ka KwaZulu-Natal.c)    Modiragatši yo a thupilego difoka, Presley Chweneyagae yo a ilego a tsebega ka bokgoni bja gagwe bja go ikgetha bja go raloka filiming ya Tsotsi, yeo a hweditšego Sefoka sa Thuto sa Filimi ye Kaone go feta ka moka ya Polelo ya Dinagadišele ka 2005. O ile a bapala difilimeng tše ntši le tiragatšo ya tša thelebišene, nakong ya lehu la gagwe o be a tumile ka tema ya gagwe ya Cobrizi go tiragatšo ye e tumilego ya thelebišene ya The River.d)     Mogaši wa mahlwaadibona Darren Scott yo lentšu la gagwe le bopilego intasteri ya seylemoya ya Afrika Borwa mengwageng ye mentši gomme ka 2024 a amogetšwa Sefoka sa Radio sa Hall of Fame.e)    Sebapi sa go tuma sa Springbok Cornal Hendricks yo a bapetšego dipapadi tše 12 tša diphadišano tša Teko tša Springboks magareng ga 2014 le 2015 gomme a nweša ditrae  tše hlano.f)    Charles B Rangel, moleloko wa maloba le wa nako ye telele wa mmušo wa Amerika go tšwa Harlem, New York, yo ka 1987 a thekgilego seo se ilego sa tsebja e le ""Rangel Amendment"" seo se ilego sa fetoša melao ya lekgetho ya Amerika go gana dikoloto tša motšhelo go dikhamphani tša Amerika tšeo di beeleditšego go mmušo wa kgethologanyo ka Afrika Borwa. O šomišitše gape khuetšo ya gagwe go thuša go bula dibaka tša kgwebo magareng ga Amerika le dinaga tšeo di hlabollogago ka Lenaneo la Caribbean Basin le Molao wa Kgolo le Dibaka wa Afrika (AGOA).g)    Ngũgĩ wa Thiong'o, mongwadi wa Kenya yo a hlokofetšego ka mengwaga ye 87, e be e le mogale wa dingwalwa tša sebjalebjale tša Afrika – dingwalwa tša gagwe tšeo di  ngwadilego ka phetogo ya Kenya go tloga go bokoloniale go ya go temokrasi, gomme mošomo wa gagwe o tšwela pele go hlohleletša Afrika le Lefase go tlhabollo ya Kontinente ya Afrika. O tla gopolwa bjalo ka yo mongwe wa dinatla tšaa dingwalwa tše dikgolo go tšwa kontinenteng ya Afrika.h)    Ngaka, Dini Tshenuwani Simon Farisani, leloko la maloba la Palamente, Molekgotlaphethiši wa maloba wa Dinamelwa ka Limpopo, serutegi sa tša bodumedi le moruti wa Kereke ya Moebangedi ya Lutere ya Borwa bja Afrika (ELCSA). Nakong ya mmušo wa kgethologanyo, e be e le yo mongwe wa baruti ba bathobaso ba tumileng kudu ka go ruta tumelo ya tokologo kgahlanong le mmušo wa kgethologanyo go tšwa Seleteng saa gagwe le Tikologong ya Devhula-Lebowa go Transfala ya maloba. O thomile Mokgatlo wa Baswa wa Bathobaso wa Boebangedi le Cyril Ramaphosa (Mopresidente wa gonabjale wa Afrika Borwa) mathomong a mengwaga ya 1970 gomme a šoma gape go mokgatlo wa Black Consciousness, kudu bjalo ka Mopresidente wa Black People's Convention go tloga ka 1973 go fihla ka 1975. O ile a swarwa makga a mmalwa, go ya ka Mokgatlo wa Boditšhabatšhaba wa Tebalelo e le mogolegwa wa go ba le mekgwa, gomme a fa bohlatse dinageng tša ntle ka tlaišo ye a itemogetšego yona ka maphodisa a mmušo wa kgethologanyo. O ile a a rakwa le go lelekwa mathomong a mengwaga ya bo 1980. Ka morago ga go boa ga gagwe ka morago ga go fedišwa ga kiletšo ya ANC ka nageng, o kgathile tema mo go agweng ga makala a ANC, a hlohleletša Kereke go thekga poelano ya naga le tlhabollo ya setšhaba.
2.    Ditebogišo
Kabinete e lebogiša le go lakaletša tše botse go:a)    Mokitimi Akani Simbine, yoo gonabjale e lego moatlete wa lebelo kudu lefaseng ka moka, yo  thopilego lebelo la 100m  mo Dipapading tša Toropokgolo ya Atlanta ka metsotswana ye 9.86 le 100m Sehlopheng sa Rabat Diamond ka metsotswana ye 9.95.b)    Mokitimi wa ba bannyane Bayanda Walaza, yo a kitimilego go feta ka moka ba legoro la mengwaga ya gagwe yoo a hlomilego rekoto ye mpsha ya Afrika Borwa go lebelo la banna la 100m, ka metsotswana ye 9.94 mo Segopotšong sa Boris Hanzekovic.c)    Moatlete wa Afrika Borwa, Zakithi Nene yo a feditšego lebelo la Banna la 400m, ka metsotswana ye 44.46 mo Sehlopheng sa Rabat Diamond.d)    Amajita, sehlopha sa naga sa kgwele ya maoto sa ba ka fase ga mengwaga e 20, seo se dirileng histori ka go  thopa thaetlele ya  Sefoka sa Afrika sa U20 la mathomo.e)    Rayno Nel ka go dira histori bjalo ka motho wa mathomo wa Afrika Borwa le wa Afrika go hwetša thaetlele ye bohlokwa ya Monna yo Maatla Lefaseng ka moka.
Dipotšišo: Mohumagadi Nomonde Mnukwa – Seboleledi Mmušo sa Motšwaoswere Selefouno: 083 653 7485"
