title,date,origin_url,url,text
"XItatimende xa Nhlengeletano ya Khabinete ya Ravunharhu, 07 Mhawuri 2024",08 Aug 2024,https://www.gov.za/news/cabinet-statements/statement-cabinet-meeting-7-august-2024-08-aug-2024,https://www.gov.za/ts/news/cabinet-statements/xitatimende-xa-nhlengeletano-ya-khabinete-ya-ravunharhu-07-mhawuri-2024-08,"XItatimende xa Nhlengeletano ya Khabinete ya Ravunharhu, 07 Mhawuri 2024
Nhlengeletano yo sungula ya ntolovelo ya Khabinete ya vulawuri bya vu 7 yi ve kona eUnion Buildings, ePitori, masiku mambirhi loko tiko ri nga se tlangela Siku ra Vavasati ra Rixaka. Loko hi ri karhi fungha ku tlangela malembe ya 68 ya Machi ya Vavasati na malembe ya 70 ku sukela loko ku amukeriwile Tsalwa ra Vavasati, xitiviso xa xikongomelo hi Nhlangano wa Vavasati va Afrika-Dzonga, lowu hlamuseleke kahle timfanelo na swifundzho eka vavasati hi vavasati va Afrika-Dzonga.
Lembe leri hi tlangela N’hweti ya Vavasati, loko hi ri karhi hi tlangela ku thoriwa ka Justice Mandisa Maya eka ku thoriwa ka yena ka mabulandhlela tanihi Muavanyisinkulu wa Afrika-Dzonga wo sungula wa xisati. U tirhile eka nkarhi lowu ng hundza hi ndlela yo hlawuleka tanihi Presidente wa Khotonkulu ya Aphili ku sukela hi 2017 naswona a ri wansati wo sungula ku va eka xiyimo xexo.
Noka wa ku thoriwa ka yena wu nga twisisiwa ku antswa eka xiyimo lexi nga laha hansi. Ku ya hi Nhlangano wa Matiko ya Misava wa Vaavanyisi va Vavasati: “Hi 1994, a ku ri na vaavanyisi  va kwalomu 165, lava 160 wa vona a va ri vavanuna va valungu, vanharhu a va ri vavanuna va vantima, vambirhi a va ri vavasati va valungu;  a ku ri hava vavasati vavantima lava a ri vaavanyisi hi nkarhi wolowo. Ku sukela hi Nyenyanyana 2023, ku na vaavanyisi va 253 wa vaavanyisi lava 113 wa vona ku nga vavasati, va lava aviwaka hi ndlela leyi, 32% wa vavasati va vantima ku katsa na 13% wa vavasati va valungu leswi endlaka ntsengo wa 45% wa vuyimeri bya vavasati.Ku engetela kwalaho, vaavanyisi lava nga sala va vavanuna va 140 va vumbiwa hi 39% ta vavanuna va vantima na 17% ta vavanuna va valungu.”A.    Timhaka leti nga eka Mbango
1.    Tiolimpiki ta le Parisa ta 2024: Ntlawa wa Afrika-Dzonga1.1.    Khabinete yi hoyozerile Ntlawa wa Afrika-Dzonga ku va wu yimele tiko hi ku tinyungubyisa eka Tiolimpiki ta le Paris na ku hahisela mujeko wa rixaka ehenhla laha tiko ri nga eka matiko ya 30 ya le henhla eka nhlayo hinkwayo ya timendlele leti amukeriweke.1.2.    Khabinet yi tlhela yi hoyozela:1.2.1.    Muhlamberi wa matimba, Tatjana Smith ku va a winile mendlele ya nsuku eka ku hlambela ko tirhisa Xifuva Ntsena ka Vavasati ka 100m na ya silivhere eka ku hambela ko tirhisa Xifuva Ntsena ka 200m.1.2.2.    TiBlitzboks ku va va winile mendlele wa eka Men’s Rugby Sevens1.2.3.    Mukhandziyi wa xikanyakanya etintshaveni Alan Hatherly ku va a winile mendlele wa bronze hi nkarhi wa Men’s Cross-country Cycling Mountain Bike.1.2.4.    Akani Simbine loyi a nga seta rhekhodo yintshwa ya rixaka loko a fikelela xiyimo xa vumune eka mphikizano wo hetelela wa 100m wa vavanuna wa lowu a wu tika swinene. Afrika-Dzonga yi hlayiwa exikarhi ka matiko lama nga na vavanuna va rivilo swinene.1.3.    Maafrika-Dzonga va komberiwa ku ya emahlweni va seketela Ntlawa wa Afrika-Dzonga lowu nga ta nghenela mphikizano wa Mitlangu ya Tiolimpiki ta Vatsoniwa leyi nga ta va kona ku sukela hi ti 28 ta Mhawuri ku fikela hi ti 8 Ndzati 2024.
2.    Ikhonmi2.1.    Switirhisiwa swa Swiporo2.1.1.    Khabinete yi amukerile ku sunguriwa ka switimela leswintshwa swa thekinoloji ya le henhla eka Central Line eka Doroba ra Kapa hi Ejensi ya Swiporo swa Vakhandziyi ya Afrika-Dzonga (PRASA), leyi nga ejensi ya Ndzawulo ya Vutleketli (DoT).
2.1.2.    Vukorhokeri byi ndlandlamuxiwile ku suka eNyanga ku ya exiticini xa Mandalay. Switimela swi tirhisa sisiteme ya manguva lawa ya swikoweto ku suka eLanga ku ya eka Mutual Line, ku antswisa vuhlayiseki na ku tshembeka ka vukorhokeri bya swiporo. 2.1.3.    Swilo swa manguva lawa swa thekinoloji ya le henhla leswi nga eswitimeleni leswi swi katsa minyangwa ya otomatiki, naswona ti-CCTV ta torokisi rin’wana na rin’wana i ta vuhlayiseki lebyi antswisiweke bya vakhandziyi. 2.1.4.    Khabinete yi tlhele yi ndhundhuzela ku vuyiseriwa ka tindlela totala ta swiporo tanihi xiphemu leswi rhangisiwaka emahlweni swa mfumo swo nyika vutleketli bya mani na mani lebyi hlayisekeke, byo tshembheka byo ka byi nga durhi.
3.    Tindhawu ta Ndzhaka ya Misava ta UNESCO3.1     Khabinete yi amukerile ku engeteleriwa ka sweswinyana ka tindhawu ta timfanelo ta ximunhu na ku lwela ntshuxeko ta Afrika-Dzonga eka nxaxamelo wa ndhuma wa Tindhawu ta Ndzhaka ya Misava ta UNESCO.3.2    Tindhawu leti vuriwaka timfanelo ta Ximunhu, Ntshunxeko na ku Rivalelana: Tindhawu ta Ndzhaka ya Nelson Mandela, a ti pfuni ku hlayisa ndzhaka ya hina yo hlawuleka ntsena, kambe ti tlakusa tiko ra hina ri tiveka tanihi ndhawu leyi kokaka rinoko ra vaendzi eka Tindhawu ta Ndzhaka ta Misava, hi ndlela yoleyo swi tlakusa vupfhumba na ikhonomi. 3.3    Ti katsa Union Buildings, Constitution Hill, purasi ra Liliesleaf, xitsundzuxo xa Sharpeville, Walter Sisulu Square, 16 Khotavuxika 1976: Switarata swa Orlando West, Univhesiti ya Fort Hare na ZK Mathews House, Mqhekezweni, Waaihoek na Ohlange.3.4    Komiti ya Ndzhaka ya Misava ya UNESCO yi tsala tindhawu tinharhu ta Middle Stone Age ku lemuka ku hoxa xandla ka nkoka ka Afrika-Dzonga eka ku twisisa laha mahanyelo ya vanhu ya manguva lawa ya sukelaka kona. Tona i Diepkloof Rock Shelter ekusuhi na Elands Bay eKapa-Vupeladyambu, Pinnacle Point Site Complex eMossel Bay na yona yi le Kapa-Vupladyambu na Sibhudu Cave eKwaDukuza, eKwaZulu-Natal.
4.    Mipimanyeto ya Nhlayo ya Vanhu ya le xikarhi ka Lembe4.1.    Khabinete yi amukerile Mipimanyeto ya Nhlayo ya Vanhu ya le Xikarhi ka Lembe (MYPE) ya 2024 leyi nga komba leswaku Maafrika-Dzonga va hanya nkarhi wo leha.4.2.    Malembe lama ku languteriwaka ku hanya wona ya tlakukile ku ya eka 66,5 wa malembe ku suka eka 53,6 wa malembe hi 2005 hikwalaho ka mbuyelo wa ku nghenelela ko hlaya ka mfumo loku katsaka ku ndlandlamuxiwa ka ku hangalasiwa ka vutshunguri bya antiretroviral - lebyi nga wun’wana wa minongonoko leyikulu ya vutshunguri bya antiretroviral emisaveni hinkwayo, ku nykiwa ka mitlhavelo na ku hunguteka ka mpimo wa ku fa ka tincece ku suka eka mafu lama ringanyetiwaka ya 57 wa tincece eka 1,000 wa leti nga velekiwa ti ri karhi ti hanya hi 2002 ku ya eka 22,9 eka 1,000 wa leti nga velekiwa ti ri karhi ti hanya hi 2024.4.3.    Tinhlayo ta vanhu va Afrika-Dzonga sweswi ti hundza 63 wa timiliyoni, ku tlakuka ka 1,33 wa tiphesente kusukela hi Mawuwana 2023 ku fikela hi Mawuwana 2024.4.4.    Ku kula nhlayo ya vanhu loku pfuxetiweke ku ta pfuna mfumo eka mapulanelo ya wona na maavelo ya swipfuno loko hi ya emahlweni hi antswisa vutomi bya Maafrika-Dzonga hinkwawo.
5.    Vuhlayiseki & Vusirheleri5.1.    Ku lwisana na Vugevenga5.1.1.    Khabinete yi amukerile ku humelela loku yaka emahlweni ka tiejensi to hlayisa nawu hi ku khomiwa ka swirho swa mitlawa ya vugevenga lebyi kunguhatiweke hi vukheta na ti genge tanihi xiphemu xa ku lwisana na vugevenga loku yaka emahlweni. 5.1.2.    Operation Shanela ya Vukorhokeri bya Maphorisa ya Afrika-Dzonga na yona yi tiyisise ku khomiwa ka 766 237 wa vaehleketeleriwa va vugevenga byo hambanahabana, naswona 161 752 wa vona a ku ri vaehleketeleriwa lava a va laveriwa vugevenga lebyi rhangisiwaka emahlweni, ku katsa ku dlaya, ku phangiwa ka mali leyi nga eku fambisiweni, ku phanga va hlomile, ku pfinya, ku tekeriwa mimovha exikarhi ka byin’wana.5.1.3.    Khabinete yi amukerile ku pfariwa ka kampa ya vuleteri bya masocha leyi nga riki enawini eWhite River, eMpumalanga leswi nga landzelaa matirhelo ya swiyenge swo hambanahambana swa vahlayisi va nawu lama veke kona hikwalahoka mitirho ya vunhlorhi leswi nga endla leswaku ku khomiwa 95 wa vaakatiko va Libya. 5.1.4.    Khabinete yi vuyelerile xikombelo eka Maafrika-Dzonga hinkwawo xo tirhisana na tiejensi to hlayisa nawu ku lwisana na vugevenga handle ko veka nawu emavokweni ya vona.5.1.5.    Khabinete yi alelana na swendlo swa varhangeri van’wana va miganga leswi fanaka na ku xungeta vadyondzi na vadyondzisi exikolweni xa vona. Ndzawulo ya Dyondzo ya Masungulo yi ta ya emahlweni yi tirhisana na SAPS ku tiyisisa leswaku swikolo swi tshama swi ri tindhawu leti hlayisekeke to dyondza na ku dyondzisa.
5.2.    Vuxisi na Vukungundzwana5.2.1.    Khabinete yi tsakisiwe hi ku voniwa nandzu na ku gweviwa, hi Khoto yo Hlawuleka ya Vugevenga bya Mabindzu ya le Durban, ka khale ka vatirhi va Ndzawulo ya Timhaka ta Xikaya na vaakatiko va matiko mambe lava nga voniwa nandzu wo endla vuxisi na vukungundzwana eka sisiteme ya vuhlapfa. Ku voniwa nandzu ku tiyisisa matshalatshala ya mfumo yo aka mfumo wa nhluvukiso lowu nga na matirhelo lamanene, wa xiphurofexinali, no va na vuswikoti.
B.    Leswi Tivisiweke Khabinete
1.1.    Ku va Kona ka Mati1.1.1.    Khabinete yi tivisiwile hi mayelana na matshalatshala lama nga ku endliweni yo tiyisisa ku va kona ka mati etikweni tanihileswi ku nga na ku tlakuka ka ku laveka ka mati leswi vangiwaka hi ku kula ka rixaka na ikhonomi, na mhaka ya leswaku 75% ta swipfuno swa mati lama kumekaka ehenhla ka misava eAfrika-Dzonga swi tekiwile.1.1.2.    Sweswi, ku na 14 wa tiphurojeke letikulu ta rixaka ta swipfuno swa mati lamakumekaka ehenhla ka misava ta ntsengo wo tlula R100 wa tibiliyoni eka switeji swo hambana swa nhluvukiso1.1.3.    Ndzawulo ya Mati na Mbhasiso yi simekile Hofisi ya Ntirhisano wa Mati na SALGA na DBSA lowu kongomisiweke eka ku pfuna timasipala ku fambisa matshalatshala yo hambanyisa na ku hluvukisa swipfuno swin’wana swa mati ku tiyisisa ku va kona ka mati eka nkarhi lowu taka.  1.1.4.    Khabinete yi tlhele yi tivisiwa hi mayelana na ku ya emahlweni no tiyisisa mphakelo wa mati eka vaaki va le Giyani na va le Hammanskraal na ku ololoxa ku halaka ka thyaka ra nkululo eka Masipala wa Emfuleni.1.1.5.    Khabinete yi tivisiwa leswaku mati se ma kona eka switandi swa nkaye (9) ehansi ka Masipala wa Greater Giyani na leswaku switandi swo engetela swa 15 swi ta kuma mati hi ku hela ka Mhawuri 2024.1.1.6.    Masipala wa Xifundza xa Mopani wu kumile nyiko ya mali yo pfuxeta no engetela vuswikoti bya Water Treatment Works.1.1.7.    Ndzawulo, hi ku tirhisana na City of Tshwane na Magalies Water yi le ku kunguhateni ka projeke ya Magalies Water ku nyika xihlovo xin’wana xa mati yo tenga eHammanskraal eka City of Tshwane hi  October 2024, loko City of Tshwane yi ya emahlweni yi lunghisa na ku pfuxeta Rooiwal Wastewater Treatment Works.1.1.8.    Hi ku vona mitlhontlho leyi yaka emahlweni ya mphakelo wa mati etikweni, DWS yi ta nyika switiviso mavhiki mambirhi man’wana na man’wana hi ku humelela ko ololoxa ku pfumaleka ka mati na magoza lawa miganga yi faneleke ku ma teka ku tiyisisa ku va kona ka mati etikweni ra hina leri kayivelaka mati.
1.2.    Gezi1.2.1    Mphakelo wa gezi wa nkarhi hinkwawo sweswi wu le kusuhi swinene hikwalaho ka ku tirhisiwa loku tiyeke ka Pulani ya Matirhelo ya Eneji (EAP) leyi tivisiweke hi Presidente Cyril Ramaphosa hi Mawuwana 2022. Ku kongomisa ka nkarhi hinkwawo ka EAP eka nhlayiso lowu kunguhatiweke na ku tirha ku fikelela ku va kona ka eneji hi ku tisa vuswikoti bya vutumbuluxi lebyintshwa swi hoxe xandla swinene eka mphakelo wa gezi wa nkarhi hinkwawo na ku ka ku nga vi na ku timiwa ka gezi hi ku siyerisana ku ringana tin’hweti to hlayanyana. Leswi i swa nkoka leswi tisaka ku kula ka ikhonomi naswona swi na nkucetelo lowunene eka nkoka wa vutomi leswi pfumelelaka vaaki ku ya emahlweni na migingiriko ya vona ya siku na siku va nga kavanyetiwi hi nchumu. 1.2.2    Eskom yi rhekhodile Swivangelo swa ku Lahlekeriwa lo ku nga Kunguhatiwangiki ka Vuswikoti (UCLF) ka 8 321 MW eku heleni ka Mawuwana 2024, leswi kombisaka xendleko xa matimu eka ku antswisiwa ka vutumbuluxi bya gezi eka switichi swa yona swa gezi.1.2.3    Khabinete yi hoyozele Eskom hi leswi yi nga fikelela xendleko lexi xa nkoka na ku hlohlotela Maafrika-Dzonga ku ya emahlweni va tekelela vutomi byo hlayisa eneji ku sirhelela giridi ya hina ya rixaka. Hi ku endla tano hinkwerhu hi endla xiphemu xa ntirho wa hina wo pfuna ku hlayisa mavoni ya voninga, leswi nga swa nkoka eka mabindzu, indasitiri na ikhonomi.
2.    Mabindzu2.1 21st Foramu ya AGOA 2.1.1.    Khabinete yi kamberiwile hi ku nghenelela loku hetisekeke ka vurhumiwa bya Afrika-Dzonga eka Foramu ya Nawu wa ku Kula ka Afrika na Nkateko (AGOA) ya vu 21 eUnited States tanihi ku tiyisisa ka kahle ka vuxaka bya matiko mambirhi exikarhi ka tiko ra hina na USA,2.1.2.    Afrika-Dzonga ra ha yisa emahlweni mhaka ya ku pfuxetiwa ka Nawu wa ku Kula ka Afrika na Nkateko, lowu nga ta fika emakumu endzhaku ka tinhweti ta 14, naswona ri seketela swikombelo swa Vaholobye va Mabindzu va Afrika eka mfumo wa Amerika ku herisa ku kambisisiwa ka AGOA ka lembe na lembe.2.2.    Mikwetlembetano ya SA – EU ya malamula eka WTO2.2.1.    Khabinete yi tlhele yi tivisiwa hi nkwetlembetano wa ximfumo lowu tiko ri wu sunguleke na Nhlangano wa Mabindzu ya Misava ehenhla ka swilaveko swo tika leswi nga lavekiki swa rihanyo ra swimilani swa Nhlangano wa Yuropa (EU) hi mayelana na swinawana swa Citrus Black Spot (CBS) na False Codling Moth (FMC) mayelana na ku rhumeriwa ka swikumiwa swa Afrika-Dzonga swa malamula ku ya eka EU2.2.2.     Afrika-Dzonga i tiko ra vumbirhi hi vukulu leri xaviselaka matiko yale handle malamula naswona 33% ta malamula ya SA lama xaviseriwka matiko ya le handle ya kongomisiwa eka makete wa EU. Indasitiri ya Afrika-Dzonga yi nyika mitirho yo kongoma eka vanhu vo tlula 140, 000 ematiko-xikaya ya Afrika-Dzonga hi ndlela yoleyo yi seketela vanhu vo tlula 1.5 wa timiliyoni.2.2.3.    Magoza lama vekiweke hi EU, hambi leswi ya nga ri ku yirisiwa, ya endla leswaku ku va na ku durheriwa lokukulu eka indasitiri ya SA ya malamula, leyi ringanyetiwaka eka R2 billion (US$110 million) hi lembe. EU yi tekile xiboho xo veka magoza yo tika eka Afrika-Dzonga kambe leswi a yi swi koxi eka matiko lama nga na swiyimo leswi fanaka tanihi Israel.
2.3.    Vuxaka bya Matiko ya Misava2.3.1.    Khabinete yi amukerile Mavonelo ya Vutsundzuxi ya ICJ mayelana na Switandzhaku swa Nawu leswi sukaka eka Tipholisi na Mitolovelo ya Israel eka Tindhawu ta Palestina leti Tekiweke leswi tiyisiseke hi ku pfumelelana leswaku vukona bya Israel lebyi yaka emahlweni eka Tindhawu ta Palestina leti Tekiweke a byi le nawini ehansi ka nawu wa matiko ya misava.2.3.2.    Vuavanyisi byi nyika vutihlamuleri byo engetela bya nawu eka matiko hinkwawo ku herisa ku seketela swendlo swa Israel leswi nga riki enawini na ku teka goza ro tiyisisa ku xiximiwa ka nawu wa matiko ya misava.2.3.3.    Afrika-Dzonga a ri ri rin’wana ra matiko ya 49 lama nga swirho swa matiko ya UN lama nga yisa xitatimende hi mayelana na mhaka leyi eka ICJ hi Nyenyenyana 2024.
2.4.    Ku Pfumaleka ka Ntshamiseko eKenya na le Nigeria2.4.1.    Khabinete yi kombisile ku vilerisiwa hi ku pfumaleka ka ntshamiseko loku yaka emahlweni eKenya na le Nigeria naswona yi khutaze mavandla hinkwawo ku kuma swintshuxo swa xihatla swa xiyimo xo tika xa vaaki xa ku durha ka swilo, lexi Afrika-Dzonga na yona yi hlanganaka na xona.
2.5.    Nhlawulo wa Mani na Mani wa le United Kingdom2.5.1.    Khabinete yo hoyozela nakambe Prime Minister Sir Keir Starmer wa le United Kingdom na Labour Party eka ku hlula ka vona eka nhlawulo wa mani na mani lowa ha ku vaka kona.  Afrika-Dzonga yi tshama yi tilulamiserile ku tirhisana na mfumo wa United Kingdom ku engetela mabindzu na ntirhisano.2.5.2.    Mfumo wu ta ya emahlweni wu veka tihlo eka leswi nga ta endlaka eka matiko man’wana lama nga ta va na mihlawulo lembe leri.
2.6.    Vuyimelakulangwa bya Afrika-Dzonga eka tihuvo ta matikonyingi2.6.1.    Khabinete yi seketeile vuyimelakulangwa bya Afrika-Dzonga eka tihuvo ta matikonyingi:2.6.1.1.    Vuyimelaulangwa bya Manana Swazi Bajabulile Tshabalala eka Hofisi ya Presdiente wa Bangi ya Nhluvukiso wa Afrika (AfDB) eka theme ya 2025-2023, eka nhlawulo lowu nga ta va kona hi Mhawuri 2024. 2.6.1.2.    Vuyimelakulangwa bya Manana Yvette van der Merwe bya Presidente wa Nhlangano wa Mirhi ya Vhinya na Vhinyo (OIV) eka hlhawulo lowu nga ta khomeriwa eFrance hi Nhlangula 2024. Afrika-Dzonga yi bidela ku hlawuriwa nakambe eka Huvo ya Timfanelo ta Ximunhu ya 2026-2028.2.6.1.3.    Afrika-Dzonga yi lava ku hlawuriwa nakambe ka vayimelakulangwa va yona, Professor Frans Jacobus Viljoen eka Komiti ya UN yo Tsundzuxa ya Timfanelo ta Ximunhu ya 2025-2027, eka nhlawulo lowu nga khomiwa hi Nhlangula 2024 eNew York, eUSA.2.6.1.4.    Afrika-Dzonga yi tlhela yi lava titheme eka Khomixini ya UN ya Xiyimo xa Vavasati (CSW) hi 2025 na Khomixini ya Nhluvukiso wa Vanhu hi 2025. Mihlawulo ya mihlangano leyimbirhi yi ta va kona hi Dzivamusoko 2025.2.6.1.5.    Afrika-Dzonga yi ta tlhela yi lava ku hlawuriwa eka Huvo ya Vusirheleri ya UN ka theme ya malembe mambirhi ya 2031-2032, loko ku ta va ku ri nkarhi wa Tikonkulu ra Afrika.
2.7.    Ku lulamisela Vupresidente bya Afrika-Dzonga bya G202.7.1.    Afrika-Dzonga yi ta teka xiyimo xa Vupresidente bya G20 kusukela hi ti 1 ta N’wendzamhala 2024 2.7.2.    Khabinete yi kumile xitiviso mayelana na ku lulamisela Vupresidente bya Afrika-Dzonga bya G20 na ku rhurhela Nhlengeletano ya G20 hi 2025.2.7.3.    Komiti ya Vaholobye yi nyikiwile vutihlamuleri byo lulamisela ntirho lowu hi ku yimela mfumo na Maafrika-Dzonga.2.7.4.    Afrika-Dzonga yi ta ya emahlweni yi tirhisa mikateko leyi ku rhangela na ku rhurhela tifaramu ta matiko ya misava to fana na G20 ku kokela rinoko ra misava hinkwayo eka mitlhontlho ya nhluvukiso leyi afrika yi langutaneke ya yona na matiko lamakulu swinene ya le edzongeni wa Afrika (China, India, Indonesia, Brazil na Pakistan.
C.    Mitirho leyi Taka1    N’hweti ya Vavasati1.1    Tiko ri ta tlangela Siku ra Vasasati ra Rixaka ra 2024 hi ti 9 Mhawuri 2024 eDennis Nel Stadium, Poffader eKapa-Nwalungu ehansi ka mongo wa: “Ku tlangela 30 wa malembe ya xidemokirasi xo kongomisa eka Nhluvukiso wa Vavasati”. 1.2    Ku tlangela ka lembe leri ka N’hweti ya Vavasati ku ta languta endzhaku eka ku humelela loku veke kona mayelana na ku nyika matimba ya ikhonomi eka vavasati kusukela loko ku ve na xidemokirasi na ku fikelerwa ka swikongomelo swa Tsalwa ra Vavasati. 1.3    Rixaka ra hina ri tsundzuka vavasati vo hundza 20 000 lava nga machela eUnion Buildings hi ti 9 Mhawuri 1956, va alelana na ku hundziseriwa ka Milawu ya Mapasi ek vavasati. 1.4    Khabinete yi rhamba vaakatiko ku va xiphemu xa mitirho ya n’hweti leyi nga ta katsa na nkombiso wa mabindzu, mivulavurisano yo nyiketana na ku kombisa mikateko leyi nga kona ka vavasati eka tisekitara to hambanahambana leti nga na nkoka eka ku hunguta ku hamabana ka rimbewu.
2    Nhlengeletano ya Mani na Mani ya Nhlangano wa Matiko ya Misava wa Vutivi bya Tinyeleti (IAU) ya vu 32 2.1    Afrika-Dzonga ri rhurhela nhlengeletano leyikulu ya tinyeleti emisaveni hinkwayo, Nhlengeletano ya Mani na Mani  ya Nhlangano wa Tinyeleti wa Matiko ya Misava (IAU), ya vu 32 eKapa,2.2    Nhlengeletano leyi yi yi ta khomiwa mavhiki mambirhi ku sukela hi ti 6 Mhawuri 2024 naswona i ro sungula nhlengeletano ya vanhu va swa tinyeleti va matiko ya misava yi va kona eka tikonkulu ra Afrika.2.3    Ku vulavurisana loku ku na xiave xa nkoka eku pfuneni ka Afrika-Dzonga ku suka eka ikhonomi leyi simekiweke eka swipfuno ku ya eka ikhonomi leyi simekiweke eka vutivi. Afrika-Dzonga eka malembe lama nga hundza yi ve na ku nghenelela eka nhluvukiso wa tinyeleti na migingiriko leyi fambelanaka na tinyeleti, yi tivisa tiphurojeke letikulu ta sayense to fana na SKA na MeerKAT
3    Vhiki ro Hlayisa Mali ra Afrika-Dzonga3.1    Vhiki ro Hlayisa Mali ra Afrika-Dzongara (MSWSA) ri ta sungula hi ti 26 Mhawuri 2024 ku fikela 1 Ndzati 2024 ri katsa minongonoko na magoza yo dyondzisa hi timali lama kongomisiweke eka vaxavi.3.2    MSWSA i goza ra Komiti ya Dyondzo ya Timali ya Vaxavi ya Rixaka (NCFEC) ro hlohlotela, ku nyika matimba na ku dyondzisa Maafrika-Dzonga na ku hoxa xandla eka vaakatiko lava nga na vutivi bya swa timali.3.3    Migingiriko ya nkarhi wa pfhumba yi ta katsa miletalavutivi ya mahala, ku andlala, miphikizano na mitlangu no kombiswa ka tiburende, mikombiso na tiwebina.
C.    Mahungu1.    Ku hoyozelaKhabinete yi hundzisela ku hoyozela na ku navelela leswinene eka: •    Manana Kholeka Gcaleka, musirheleri wa vaaki wa Afrika-Dzonga, leswi a nga hlawuriwa ku va  Presidente wa Xifundza wa Vandla ra Vahlayisi va Timfanelo ta Vanhu ra Matiko ya Misava •    Dr Mugwena Maluleke, Matsalanankulu wa Nhlanganao wa Vadyondzisi wa Afrika-Dzonga (SADTU), eka ku thoriwa ka yena tanihi Presidente wa Dyondzo ya Matiko ya Misava eka Nhlengeletano ya Misava ya vu khume.•    Dr John Kani, mutlangi wa ntokoto wa malembe yotala, mulawuri na mutsari wa mitlangu, ku va a xiximiwile hi Oda yo hlonipheka ya British Empire hi Muchaviseki Hosi Charles III.
2.    MichaveleloKhabinete yi hundzisele ku chavelela eka vanghana na ndyangu wa: •    Vadyondzi va ntlhanu va le Morneg Combined School lava lahlekeriweke hi vutomi bya vona loko bazi leri a va famba hi rona ri tlumbane na xitimela eka R104 Road kusuhi na le Mafube Village, exikarhi ka Wonderfontein na Arnot.•    Mutlangi wa ntokoto wa malembe yotala Connie Chiume (72) loyi a tivekaka ngopfu hi ku va mutlangi wa ximunuhatwankulu eka xitori xa laha kaya xa Rhythm City. U tlhele a tlangeriwa swinene hi ku tlanga ka yena eka Marvel film Black Panther. •    Mfumo na vanhu va Rhiphabliki ra Xidemokirasi ra Federali ra Ethiopia endzhaku ka ku mbundzumuka ka misava loku ka ha ku humelelaka e Gofa, eDzongavupeladyambu bya Ethiopia, loku khombo ra kona ku nga teka vutomi bya bya vanhu va kwalomu ka 250.•    Vanhu va mune lava nga lova eka nghozi ya ku tlumbana ka baki na xitimela xo rhwala nhundzu ekusuhi na le Postmasburg eKapaN’walungu•    Tatana Robbie Venter (64), khale ka CEO wa Altron loyi a nga tirha eka swiyimo swo hlaya eka ntlawa wa ICT kusukela hi 1997.•    Tatana John Sidipa Mphosi (71), Mutshamaxitulu wa Global Oil, nxaxamelo wa tindhawu to mafurha.
Mimoya ya vona a yi etlele hi ku hula."
"Xitatimente xa Nhlengeletano ya Khabinete leyi khomiweke hi Ravunharhu, 21 Mhawuri 2024",22 Aug 2024,https://www.gov.za/news/cabinet-statements/statement-cabinet-meeting-21-august-2024-22-aug-2024,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-21-0,"A.    Xiyimo xa Khabinete eka timhakankulu
1.    Ku aka Afrika-Dzonga leri Hlayisekeke1.1.    Ku Lwisana na Vugevenga1.2.    Khabinete yi amukerile ku khomiwa ka muehleketeleriwa wa malembe ya 40 hi vukhale loyi ku tshembiwaka leswaku hi un’wana wa varhangeri endzhaku ka ntlawa wa ku tekela vanhu ku kuma nkutsulo lowu kongomisaka eka van’wamabindzu eAfrika-Dzonga. U tlhela a ehleketeleriwa ku va munhu wa nkoka eka swidzidziharisi swa khirayisitali methe swa R300 wa timiliyoni leswi nga khomiwa sweswinyana exifundzheninkulu xa Joni xa Fourways na le Bruma. Ku khomiwa loku ku kandziyisa ku tinyiketela ka mfumo ku tirhana hi xiboho na vugevenga lebyi hlelekeke.1.3.    Khabinete yi seketela ku rhumeriwa ka swipano swo sindzisa nawu swa swiyenge swo hambana ku tirhana na xiyimo xa mpimo wa le henhla wa vugevenga lexi nga kona eKapa-Vuxa. Swipano swa swiyenge swo hambana swi katsa ku lwisana na vugevenga lebyi hlelekeke, matirhelo yo hlawuleka na vatirhi va vuhlayiseki. Khabinete yi vuyelerile eka vatirhelamfumo va nawu leswaku miganga a yi nge khomiwi hi nkutsulo hi swigevenga.1.4.    Khabinete yi tlhele yi amukela ku khomiwa ka muehleketeleriwa loyi a kumiweke a ri na 34 wa mapasi hi Vulawuri bya Vulawuri bya Mindzilakano eRibuweni ro Nghena eLebombo eMozambique. Leswi i xiphemu xa matshalatshala lama yaka emahlweni yo herisa tisindikheti ta vugevenga bya vuhlampfa lebyi nga riki enawini leti lavaka ku tekela ehansi vulawuri bya hina bya mindzilakano na milawu ya vuhlampfa.1.5.    Ku lwisana na vugevenga swi tshama swi ri vutihlamuleri lebyi avelaniwa exikarhi ka maphorisa, miganga na swiyenge hinkwaswo naswona Khabinete yi ya emahlweni yi hlohlotela vaaki ku tirhisana na tiejensi to sindzisa nawu ku lwisana na vugevenga emigangeni ya hina.
1.2.    Ku lwisana na madzolonga lama simekiweke eka rimbewu na ku dlayiwa ka vavasati (GBVF)1.2.1.    Khabinete yi kombela vavanuna va rixaka ra hina ku joyina kungu ra Phuresidente Cyril Ramaphosa ku teka xiyimo xo lwisana na GBVF hi ku sayina xitshembiso xa xiviri eka www.stateofthenation.gov.za/endGBVF.1.2.2.    Hi ku sayina xitshembiso, vavanuna va tinyiketela ku va xiphemu xa ntlhantlho hi ku hlayisa mahanyelo na mavonelo lamanene, na ku teka vutihlamuleri bya swiendlo swa vona. Swi tlhela swi tinyiketela vavanuna leswaku va nga tshuki va tlakusa voko eka wansati, ku khoma vavasati tanihi lava ringanaka, ku xixima timfanelo ta vona, na ku va khoma hi xichavo. Ku lawula GBVF tanihi nhlengeletano swi ta endla leswaku ku va na miganga leyi hanyeke kahle, leyi hlayisekeke na ku rhula leyi vavasati na vana va nga humelelaka eka yona. 1.2.3.    Ku ya emahlweni, Khabinete yi amukerile ku pfuriwa ka Senthara ya vu 65 eXibedlhele xa Mitchells Plain eKapa ekusunguleni ka vhiki leri ku seketela vahlaseriwa va GBVF. Ku simekiwa ka Mfumo ka Tisenthara ta Nkhathalelo ta Thuthuzela etikweni hinkwaro i nhlamulo eka xilaveko xa xihatla xa nsivelo, ku hlamula na nseketelo eka vahlaseriwa va madzolonga, ngopfungopfu vavasati na vana.1.2.4.    Khabinete yi kombisile ku vilela hi tinhlayo leti chavisaka ta ku tika ka vantshwa laha vana lava nga ehansi ka 10 ra malembe hi vukhale va nga si vaka vatswari. 1.2.5.    Khabinete yi hlohlotela vaaki na vatswari ku pfuneta ku tlhantlha ntlhontlho lowu hi ku vika un’wana na un’wana loyi a endlaka timhaka ta masangu na n’wana lontsongo (n’wana loyi a nga ehansi ka malembe ya 16) tanihileswi ku nga nandzu wa vugevenga.1.2.6.    Loko tiko ri nga tirhisani ku lulamisa ntlhontlho lowu wa ku tika ka vantshwa, vavasati na vanhwanyana lavatsongo va ta ya emahlweni va pfaleriwa eka xirhendzevutani xo biha xa vusweti, ku pfumaleka ka ntshembo wa dyondzo na ikhonomi.
1.3.    Khalendara ya le mahlweni ka ku humesiwa ya ku kandziyisiwa ka tinhlayo ta vugevenga ta kotara1.3.1.     Khabinete yi xiyile khalendara ya le mahlweni ka ku humesiwa ya ku kandziyisiwa ka tinhlayohlayo ta vugevenga ta kotara ta lembe ximali ra 2024/25. Tinhlayohlayo ta vugevenga ti ta humesiwa hi Nhlangula na Nyenyankulu 2024, na hi Nhlangula na Nhlangula 2025. Ku humesiwa ka tinhlayo ta vugevenga nkarhi na nkarhi i swa nkoka eka ku langutisisa mikhuva ya vugevenga na ku teka swiboho swo antswa eka ku lwisana na vugevenga.
1.4    Vulawuri bya Timhangu
1.4.1    Khabinete yi amukerile ku nghenelela ka xihatla hi Ndzawulo ya Vutshamo bya Vanhu ku pfuna mindyangu leyi rhurheriweke emakaya ya yona leyi makaya ya yona ya nga khukhuriwa loko marhangu ya damu ya wile hi ti8 Mhawuri 2024 eka Masipala wa Swartland eKapa-Vupeladyambu.1.4.2    Nseketelo wu ya emahlweni wu nyikiwa mindyangu leyi khumbekaka endzhaku ka ku tsandzeka ka madamu manharhu ya mapurasi, lama kumekaka eRiverlands lama vangeke ku onhaka lokukulu eka nhundzu na switirhisiwa. Sweswi mati ya hungutekile leswaku vaaki – lava khale a va rhurhisiwile – ku tlhelela emakaya ya vona. Hambiswiritano, mpimo lowu heleleke wa ku onhaka ka ha kamberiwa, naswona tisenthara timbirhi ta vaaki leti nga kona ti tshama ti pfulekile eka vaaki lava tsakelaka ku nga tlheleli ekaya hi ku hatlisa.1.4.3    Tanihileswi nguva ya timpfula ya tiko yi tshinelaka exiphen’wini xa le n’walungwini wa tiko, Khabinete yi kombela timasipala ku tiyisisa leswaku nkhulukiso wa mati ya xidzedze ya basisiwa naswona yi nga ri na swihinga ku tiyisisa leswaku mati ya khuluka kahle loko mpfula yi na.
2.    Inkhonomi2.1    Quarterly labour statistics [Tinhlayohlayo ta vatirhi ta kotara 2.1.1    Mpimo wa ximfumo wa ku pfumaleka ka mitirho a wu ri 33,5% eka kotara ya vumbirhi ya 2024, wu tlakuke hi 0,6 wa tiphesente kusuka eka kotara yo sungula (kotara yo sungula a yi ri 32,9%). Mitirho yi hungutekile hi 92 000 ku ya eka 16,7 wa timiliyoni eka kotara ya vumbirhi ya 2024. Nhlayo ya vanhu lava nga tirhiki yi tlakuke hi 158 000 ku ya eka 8,4 wa timiliyoni eka kotara leyi fanaka.2.1.2    Nxopaxopo wa ntirho hi tiindasitiri wu paluxa ku hunguteka ka nhlayo ya vanhu lava thoriweke endzeni ka ntlhanu wa tiindasitiri ta khume exikarhi ka Q1: 2024 na Q2: 2024. Ku hunguteka ka mitirho ngopfungopfu a ku ri eka Mabindzu (110 000), Vurimi (45 000), na Mindyangu ya phurayivhete (18 000) ya tiindasitiri.2.1.3    Hambiswiritano, ku tlakuka lokukulu ka mitirho ku rhekhodiwile eka Vumaki (49 000) na Vukorhokeri bya Vaaki na bya Vanhu (36 000). Ku kula loku tiyeke eka vumaki i xihlohloteri xa ku tshemba eka ntirho wo aka ikhonomi ya vuhumelerisi. Mfumo wu tshama wu kongomisiwile eka xikongomelo xa wona xa le henhla xa ku aka ikhonomi leyi katsaka hinkwavo leyi tumbuluxaka mitirho.
2.2.     Inflexini2.2.1.    Inflexini ya nxavo wa vatirhisi ya lembe na lembe a yi ri 4,6% hi Mawuwani 2024, kusuka eka 5,1% hi Khotavuxika 2024. Xikombiso xa nxavo wa vatirhisi xi tlakuke hi 0,4% n’hweti na n’hweti hi Mawuwani 2024.2.2.2.    Vahoxa xandla lavakulu eka mpimo wa inflexini wa lembe na lembe wa 4.6% a ku ri:•    Tindlu na mitirho (swi tlakukile hi 5.3% lembe na lembe naswona swi hoxe xandla hi 1.3 hi nhlayo ya tiphesente) •    Nhundzu na vukorhokeri byo hambana (swi tlakukile hi 7.0% lembe na lembe naswona swi hoxe xandla hi 1.0 hi nhlayo ya tiphesente),•    Swakudya na swakunwa leswi nga riki swa byala (swi tlakukile hi 4.5% lembe na lembe naswona swi hoxe xandla hi 0.8% hi nhlayo ya tiphesente), na•    Vutleketli (byi tlakukile hi 4.2% lembe na lembe naswona byi hoxe xandla hi 0.6 hi nhlayo ya tiphesente).
Hi Mawuwani 2024, mpimo wa inflexini wa lembe na lembe wa:•    Nhundzu a yi ri 4.6%, kusuka eka 5.5% hi Khotavuxika 2024, naswona•    Vukorhokeri byi tlakuke hi 4.7% kusuka eka 4.6 hi Khotavuxika 2024
2.3.    Eneji2.3.1.    Ku sayiniwa ku va nawu wa Nawu wo Cinca Milawu ya Gezi hi Phuresidente Ramaphosa swi tumbuluxa nguva leyintshwa ya sekithara ya gezi leyi phikizanaka na ku tshamiseka leyi fikelelaka swilaveko swa eneji swa Afrika-Dzonga.2.3.2.    Mindzulamiso yi ndlandlamuxa vuhlayiseki bya eneji hi ku koka vatekaxiave vo tala eka vuhumelerisi bya eneji.2.3.3.    Vuhlayiseki bya eneji bya tiko byi tlhele byi tiyisisiwa hi gezi ro engetela ra 2 500 wa timegawatt leti nga ta nghenisiwa eka giridi ya rixaka eku heleni ka Ndzati 2024. Vuswikoti byo engetela lebyi nga ta huma eka Yuniti ya Medupi 4, Yuniti ya Kusile 6 na Yuniti ya Koeberg 2 yi ta veka tiko ri tiya endleleni yo fikelela xiyimo xa nkoka xa masiku ya 150 handle ko rhwala ndzhwalo. Xiendlakalo lexi xa 148 wa masiku ku nga ri na ku timiwa ka gezi hi ku siyerisana xi fikeleriwile hi ku hungutiwa ka ku tirhisiwa ka tithavhinini ta gasi leti pfulekeke, leswi endleke leswaku ku hlayisiwa R10.21 wa tibiliyoni eka ntsengo wa dizele loko ku pimanisiwa na nkarhi lowu fanaka lembe leri nga hundza.2.3.4.    Khabinete yi xiyile ku hoxiwa ka xiboho xa ku xava vuswikoti byintshwa byo tumbuluxa eneji ya nyutliya hi Holobye wa Gezi na Eneji, Dkd Kgosientsho Ramokgopa, ku pfumelela ku burisana na vaaki ku ya emahlweni. Khabinete yi tiyisisile leswaku eneji ya nyutliya yi tshama yi ri xiphemu xa nkatsakanyo wa eneji ya tiko ra hina tanihileswi yi nyikaka xihlovo xa gezi xa khaboni ya le hansi, xo tshembheka lexi nga hoxaka xandla swinene eka swikongomelo swa vuhlayiseki bya eneji na maxelo ya tiko.
2.4.    Switirhisiwa swa le ribuweni2.4.1.    Khabinete yi amukerile ku simekiwa ka swikepe swo koka swa ntlhanu (5) eka swa nkombo (7) leswi nga xiphemu xa phurogireme yo pfuxeta swikepe swa Vulawuri bya Ribuwa ra Rixaka ra Transnet ku langutana na mintlhontlho ya ntshikelelo eka swikepe swa tiko hi ku fambisana na Kungu ra Vutleketli bya Nhundzu ku vuyisela vukorhokeri na ku phikizana eka swikepe swa hina ni swiporo.2.4.2.    Swikepe swo koka leswi hlomisiweke hi thekinoloji ya sweswinyana na vuswikoti byo koka tiphuphu lebyi antswisiweke swi ta pfuneta ku hunguta mikarhi yo jikisa swikepe hi ku pfuneta eka ku famba hi xihatla ka swikepe swa ndzhwalo na swikhomelandhawu hi ku tirhisa swikepe swa hina leswikulu. Swikepe swo koka swi ta tlhela swi va tindhawu xisweswo leswi antswisaka vuhlayiseki bya le ribuweni. Swikepe swo koka swi ta tlhela swi hoxa xandla eka vuhlayiseki na ku pfuneta eka ku sivela timhangu hi ku kongomisa swikepe eka tindhawu leti nga tala hi vanhu.
3.    Timhaka leti fambelanaka na rihanyo3.2.1.    Marhuda ya Ntohe3.2.2.    Khabinete yi tiyisekisa MaAfrika-Dzonga leswaku ku tumbuluka ka vuvabyi bya Marhuda ya Ntohe, lebyi sweswi byi tivisiweke tanihi Xihatla xa Rihanyo ra Mani na Mani xa ku vilela hi Matiko ya Misava hi Nhlangano wa Rihanyo wa Misava (WHO) na xiyimo xa xihatla xa rihanyo ra vaaki xa vuhlayiseki bya tikonkulu hi Tisenthara ta Afrika to Lawula na ku Sivela Mavabyi (Afrika CDC) yi le hansi ka vulawuri eAfrika-Dzonga.3.2.3.    Ku fikela sweswi, nhlayo hinkwayo ya timhangu leti nga na vuvabyi leti rhekhodiweke yi yime eka 24 naswona leti ti katsa mafu manharhu, 19 wa ku hola na timhangu timbirhi leti nga kona leti nga ehansi ka ku tihambanisa ni van’wana  ekaya. Eka leti, khumembirhi wa timhangu ti vikiwile eGauteng, 11 eKwaZulu-Natal na yin’we eKapa-Vupeladyambu.3.2.4.    Khabinete yi kombela swirho swa vaaki ku tlanga xiphemu xa swona hi ku seketela matshalatshala ya mfumo yo sivela ku hangalaka ka Marhuda ya Ntohe hi ku tshama va xalamukile na ku tirhisa ku nghenelela loku nga riki ka mirhi ku fana na ku tlakuka ka vuhlayiseki bya munhu hi xiyexe ku sivela ku tluleriwa kun’wana.3.2.5.    Khabinete yi seketela xirhambo xa Phuresidente Ramaphosa eka xiyimo xa yena tanihi Nghwazi ya Nhlangano wa Afrika (AU) eka Nsivelo wa Ntungu, ku Tilulamisela, na Nhlamulo eka vatirhisani hinkwavo ku tirhisana swinene na Afrika CDC ku tiyisisa leswaku ku na nseketelo lowu faneleke kusuka eka vaaki va matiko ya misava, ku tiyisisa ku ringana ku fikelela magoza yo lwisana na swa vutshunguri, ku katsa na vukamberi, vutshunguri na switlhavelo.3.3.    Vuvabyi bya swindomundomu (FMD)3.3.1.    Ku humelela lokukulu ku endliwile eku lwisaneni na FMD eka timasipala ta miganga ta Kouga na Kou-Kamma eKapa-Vuxa, laha mhangu yo hetelela ya vutshunguri yi vikiweke exikarhi ka Mawuwani.3.3.2.    Ku fambafamba ka swifuwo ku nghena na ku huma eka swifundzha leswi hlaseriweke swi ya emahlweni swi vekiwa tihlo ku sivela ku hangalaka ka vuvabyi eka tindhawu leti nga khumbekiki hi ku ya hi Ndhawu ya Vulawuri bya Mavabyi, naswona ku fambisiwa ka swifuwo kusuka eka ndhawu yin’wana ku ya eka yin’wana swi lava Mpfumelelo wo Fambisa kusuka eka hofisi ya dokodela wa swifuwo wa mfumo wa ndhawu yoleyo ku sivela ku hangalaka ka vuvabyi lebyi.3.3.3.    Mapurasi ya tihomu ya 30 lawa yanga kamberiwa ya kumeka yava na vuvabyi lebyi ya vekiwile ehansi ka vuhlayiseki, naswona matshalatshala yo tshungula ya ya emahlweni ya lawula ku hangalaka ka mavabyi naku hunguta ku tika ka swikombiso swa vutshunguri. Ku engetela kwalano, ntlhavelo wa ku siveriwa ka le mahlweni wu endliwile eka mapurasi yan’wana ya 37 lawa ya tivekaka tanihi khombo lerikulu hikokwalaho ka kuva yari ekusuhi na tindzhawu leti tluleriweke. Hiku angarhela, kutlula 92 000 wa tihomu na kwalomu ka 600 wa tinyimpfu eka mapurasi ya 67 swi tlhaveriwile.
3.4    Nongonoko wa swakudya swa swikolo3.4.1    Khabinete yi xiyile maqhinga lama ringanyetiweke ya ku endla phurogireme ya Rixaka ya Swakudya swa Swikolo swa manguvalawa naswona yi seketela ntirho lowu nga eku endliweni ku tiyisisa vukambisisi lebyi faneleke eka endlelo leri ringanyetiweke ku hlayisa ku tsakela ka vadyondzi va 9.7 wa timiliyoni lava nga vavuyeriwa va xikimi siku na siku.
4.    Switsundzuxo swa N’hweti ya Vavasati4.2.1.    Samiti ya Rimbewu ya Vutleketli bya Swihahampfhuka ya Rixaka (NAGS)4.2.2.    Vulawuri bya Swihahampfhuka swa Vaaki swa Afrika-Dzonga (SACAA) nhlangano wa Ndzawulo ya Vutleketli wu khomile Samiti ya Rimbewu ya Vutleketli bya Swihahampfhuka ya Rixaka (NAGS) leyi humeleleke eKwaZulu-Natal hi Ravunharhu, 21 Mhawuri 2024 ku tlakusa ku nghenelela ka vavasati eka sekithara ya vutleketli bya swihahampfhuka ya misava hinkwayo, xikan’we na ku yisa emahlweni timfanelo ta vavasati eka sekithara.
4.3.    Webinara ya Xifundzankulu xa Dzonga wa Afrika eka ku Havexerisa Matimba eka Ikhonomi ya Vavasati4.3.1.    Ndzawulo ya Vavasati, Vantshwa na Vanhu lava nga na Vutsoniwa yi khoma webinara ya masiku mambirhi eka ku tiyisisiwa ka ikhonomi ya vavasati eka Xifundzankulu xa Dzonga wa Afrika leyi sunguleke hi ti21 na ti22 Mhawuri 2024. 4.3.2.    Webinara yi le ku lavisiseni ka timhaka ta nkoka eka ku havexerisa matimba eka ikhonomi ya vavasati hi ku kongomisa eka migingiriko ya mabindzu na ikhonomi, swivumbeko na mintwanano eka swiyimo swa rixaka na swa miganga na nkucetelo wa swona eka ku havexerisiwa matimba ka ikhonomi ya vavasati, vantshwa na vanhu lava nga na vutsoniwa.
5.    Timhaka ta Matiko ya Misava5.1     Samiti ya vu44 ya Nhlangano wa Nhluvukiso wa le Dzongeni wa Afrika lowu Tolovelekeke (SADC)5.1.1    Khabinete yi amukerile mimbuyelo ya Samiti ya Ntolovelo ya SADC ya vu44 ya Tinhloko ta Mimfumo na Mfumo leyi khomeriweke eHarare, Zimbabwe hi ti17 Mhawuri 2024.5.1.2    Samiti yi hlohlotele matiko ya swirho ku tirhisa Xikombelo xa Vumunhu xa Xifundzankulu xa SADC eka dyandza na ndhambi leswi vangiwaka hi El Niño, na ku ya emahlweni ku langutisisa makhombo ya maxelo nak u cinca ka maxelo, ku katsa na xiendlakalo xa La Niña lexi vhumbhiweke na ku tumbuluxa magoza ya xihatla ku hunguta ku khumbeka ka timhangu .5.1.3    Samiti yi tekele enhlokweni ku sungula ku tirha ka Ntwanano lowu simekaka Ndhawu ya Mabindzu ya Ntshunxeko ya Mavandla manharhu exikarhi ka Makete lowu Tolovelekeke wa Afrika Vuxa na Dzonga, Nhlangano wa Afrika Vuxa na SADC leswi nga ta nyika swivandlanene eka swirho swa SADC ku tirhisa makete lowu andlariweke ya matiko ya 26 lama nga na vaaki va kwalomu ka 700 wa timiliyoni na vuhumelerisi bya laha kaya bya US$1 wa tithiriliyoni.5.1.4    Eka nyimpi ya Israel na Palestina, Samiti yi xiyile hi ku vilela nhlaselo lowu yaka emahlweni lowu nga heriki eka vaaki ePalestina lowu nga endla leswaku ku lahlekeriwa hi vutomi, ku onhiwa ka nhundzu na ku onhaka ka swiyimo swa vumunhu. Yi kombele ku yimisiwa ka nyimpi hi xihatla, ku ntshunxiwa ka vanhu hinkwavo lava khomiweke na ku sunguriwa ka mimbulavurisano ku tisa ntlhantlho lowu nga heriki eka mpfilumpfilu.
5.2    Khonferense ya Nhlangano wa Swiporo swa le Dzongeni wa Afrika (SARA).5.2.1    Khabinete yi amukerile mimbulavurisano hi nkarhi wa Khonferense ya vu 13 ya SARA ku tlakusa sekithara ya swiporo endzeni ka SADC hi xikongomelo xo fambisa mabindzu lamakulu endzeni ka xifundzankulu na ku tirhisa swivandlanene swa mabindzu leswi nyikiweke hi Ndhawu ya Mabindzu ya Ntshunxeko ya Tikontinente ta Afrika.5.2.2    Indasitiri ya swiporo ya SADC leyi humelelaka yi lava vuvekisi lebyikulu bya swiporo na ntirhisano endzeni ka xifundzankulu xa SADC ku lulamisa mintlhontlho ya yona yo tala. Indasitiri ya swiporo ya xifundzha lexi eka malembe lawa ya hundzeke yi langutane na mintlhontlho yo fana na vugevenga, vukhamba na ku onhiwa ka swilo.5.2.3    Afrika-Dzonga ri tiyimiserile ku endla xiphemu xa rona ku tumbuluxa sekithara ya swiporo leyi tirhaka kahle, leyi hlanganisiweke na ya manguva lawa, naswona yi le ku tirhiseni ka pholisi na ku nghenelela, ku fana na Kungu ra Vutleketli bya Nhundzu, ku pfuxa, ku seketela na ku ndlandlamuxa vuswikoti na vuswikoti bya swiporo swa hina swa manguva lawa.
B.    Swiboho swa Khabinete(i)    Huvo yo Tsundzuxa endzeni ka Ndzawulo ya Nhluvukiso wa Mabindzu Lamatsongo (DSBD)(a)     Khabinete yi pasisile ku simekiwa ka huvo yo tsundzuxa endzeni ka DSBD tanihilaha swi vekiweke hakona hi Nawu wa Rixaka wa Mabindzu Lamatsongo, 1996 (Nawu wa 102 wa 1996), tanihilaha wu lulamisiweke hakona.(b)    Ku simekiwa ka huvo ya vutsundzuxi i ku tiyisisa vuyimeri na ku tlakusa ku tsakela ka mabindzu lamatsongo tanihilaha swi langutiweke hakona eka Kungu ra Rixaka ra Nhluvukiso na ku Tlakusa Mabindzu Lamatsongo eAfrika-Dzonga.(c)    Ntirho wo sungula wa huvo ya vutsundzuxi wu ta va ku tsundzuxa Holobye eka tindhawu to anama leti khumbaka ku kula ka mabindzu lamatsongo, ku katsa na swiyimo swa rixaka leswi fambelanaka na nhluvukiso wa mabindzu lamatsongo na vulawuri.(d)     Huvo ya vutsundzuxi yi ta nyika mfumo switsundzuxo swa vutshila leswi simekiweke eka vumbhoni eka matirhelo ya swiyenge swo hambana swa ikhosisteme ya nseketelo wa mabindzu lamatsongo ku endla leswaku ku va na ku cinca ka pholisi loku tirhaka swinene, ku cinca ka milawu, na dizayini ya ku nghenelela ku seketela mabindzu lamatsongo na ya le xikarhi na mabindzuntirhisano
C.    Swipfuxeto eka Khabinete
(i)    Mimbuyelo ya Nhlangano wa vu35 wa Mavandla ya Phurotokholo ya Montreal (MOP) eka Swilo leswi Herisaka Leyara ya Ozoni(a)     Khabinete yi amukerile nkandziyiso eka mimbuyelo ya Nhlangano wa vu 35 wa Mavandla eka MOP eka Swilo leswi herisaka Leyara ya Ozoni leyi khomeriweke eNairobi, Kenya hi Nhlangula 2023.(b)     Eka nhlengeletano yeleyo, vapfhumba va tinyiketele swinene ku lulamisa mixungeto eka leyara ya ozoni ni mixungeto eka maxelo ya misava hinkwayo. Afrika-Dzonga i xiphemu xa Phurotokholo ya Montreal naswona ku nghenelela ka tiko eka MOP ya vu35 a ku kongomisiwile eka ku tiyisisa leswaku timfanelo ta MaAfrika-Dzonga eka mbango lowu hlayisekeke tanihilaha swi tsariweke hakona eka Vumbiwa ku tsakela ka tiko ku sirheleriwa ku tekeriwa enhlokweni leswaku tin’wana ta tikhemikhali ku vulavuriwa tani hi leswi khumbhaka vuhlayiseki bya vanhu switirhisiwa etikweni ku nga, indasitiri ya swigwitsirisi, vurimi, ku tima ndzilo, ku hunguta moya kasi swin’wana swi hoxa xandla eka ku kula ka ikhonomi.
(ii)    Mimbuyelo ya Khonferense ya Vuntlhanu ya Mavandla (COP5) eka Ntwanano wa Minamata (a)    Khabinete yi xiyile mimbuyelo ya COP5 leyi khomeriweke eGeneva, Switzerland hi Nyenyankulu 2023. Ntwanano wa Minamata i wa nkoka swinene ku tshama wu ri karhi wu sirhelela rihanyo ra vanhu na mbango eka switandzhaku swo biha swa mekhuri.(b)    Exikarhi ka swiboho leswi tekiweke eka samiti ku katsa (i) masiku lamantshwa lama hlamuseriweke yo herisa swikumiwa leswi engeteriweke hi mercury ku katsa na switolwa, (ii) Ku tiyisisa vuxaka na Vanhu va le Matikweni ya Xintu, (iii) ntwanano eka 15mg/kg ya nhlayo hinkwayo ya mekhuri tanihi mpimo wa thyaka leri thyakeke hi mekhuri kumbe swihlanganisi swa mekhuri(c)    Swiboho swin'wana swa xithekiniki swi katsa ku amukeriwa ka nkongomiso wo lawula ku humesiwa ka mekhuri emisaveni na mati na ku lawula ku humesiwa ka mekhuri exibakabakeni.
(iii)    Mimbuyelo ya Khonferense ya vu28 ya Mavandla (COP28) eka Ntwanano wa Rimba ra UN eka ku Cinca ka Maxelo (UNFCCC) (a)    Khabinete yi amukerile vuxokoxoko bya mimbuyelo ya COP28 leyi nga humelela eDubai eUnited Arab Emirates (UAE) hi N’wendzamhala 2023.(b)    Swiboho swa COP28 swi kongomisiwile eka ku hunguta nhlayo ya ku humesiwa ka gasi ya greenhouse hi ku fambisana na xikongomelo xa 20C xa Ntwanano wa Paris na ku pfuna Mavandla ya matiko lama hluvukaka ku pfumelelana na switandzhaku swo biha swa ku cinca ka maxelo.(d)    Khabinete yi tlhele yi xiya swikoxo swa nkoka swa COP28 eka timhaka ta nkoka to fana na (i) ku hetisisiwa ka nongonoko wa ntirho wa malembe mambirhi wa Glasgow-Sharm el-Sheikh, (ii) ku amukeriwa ka Nongonoko wa Ntirho wa Ncinco wa Vululami wa UAE ku burisana hi ku cinca loku hambaneke ka tindlela ta vululami – xiboho lexi kandziyisaka nkoka wa timali, nhluvukiso wa thekinoloji na ku hundziseriwa na nseketelo wo aka vuswikoti ku fikelela ku cinca loku lulameke na ku ringana (iii) ku tirhisiwa ka Nkwama wa ku Lahlekeriwa na ku Onhaka.(e)    Mavandla ya xiyile hi ku vilela leswaku U$100 wa tibiliyoni a yi fikeleriwanga hi 2021, naswona handle ka loko ku nyikiwile timali leti eneleke, matiko lama hluvukaka a ma nge swi koti ku tirhisa.(f)    Afrika-Dzonga ri tshama ri tiyimiserile ku fikelela swibumabumelo swa rona ehansi ka UNFCCC na Ntwanano wa rona wa Paris.
D.    Nawumbisi(i)    Nawumbisi wa ku Lavisisa na ku Ponisiwa ka Swihahampfhuka na le Lwandle (AMSAR) wa 2024 (a)     Khabinete yi pasisile ku kandziyisiwa ka Nawumbisi wa AMSAR ku kuma mavonelo ya vaaki. Nawumbisi lowu wu lava ku cinca Nawu wa Afrika-Dzonga wa swa le Lwandle na swa Vutleketli bya Swihahampfhuka, wa 2002 (Nawu wa 44 wa 2002), lowu nga hundzeriwa hi nkarhi.(b)     Nawumbisi lowu wu kongomisa eka ku tiyisisa vuhlayiseki bya vanhu loko ku va na timhangu to lavisisa na ku ponisa eka swihahampfhuka na le lwandle. Nawumbisi wu ya emahlweni wu lava ku ringanisa sisiteme ya rixaka ya AMSAR na swiyimo na mikhuva ya matiko ya misava. Nawumbisi wu ta tiyisisa sisiteme ya AMSAR ku tlakusa ku kula ka tiindasitiri ta vutleketli bya swihahampfhuka na le lwandle naswona wu ta hoxa xandla eka ku kula ka ikhonomi.
E.    Ku thola
Matholelo hinkwawo ma fanele ma kambisisa tidyondzo ni ku basisiwa eka manyala. (a)     Swirho leswi simekiweke eka huvo ya Ejensi ya Nhluvukiso wa Mabindzu Lamatsongo:
(i)    Mnn Nonzuzo Makhanda (Mutshamaxitulu ).(ii)    Mnn Dorah Mosili.(iii)    Mnn Xolisa Daku.(iv)    Mnn Nontobeko Lubisi.(v)    Tat Luyanda Ntuane.(vi)    Mnn Cingashe Motale.(vii)    Tat Pat Makape.(viii)    Mnn Hilda Tsoadi.(ix)    Tat Avuyile Xabadiya.(x)    Tat Sinovuyo Mpakama.(xi)    Tat Waseem Carrim.(xii)     Tat Thembinkosi Bonakele; na (xiii)    Mnn Keabetwe Mogorosi
F.    Migingiriko leyitaka
1.    Xikombiso xa Nhluvukiso wa Xifundzankulu (DDM) Imbizo ya Phuresidente eEkurhuleni1.1.    Phuresidente Ramaphosa u ta endla Imbizo ya Phuresidente ya DDM eEkurhuleni Metro hi Ravuntlhanu, 23 Mhawuri 2024 eXitediyamu xa Tsakane, ku kambela nhluvuko eka ku tinyiketela ka mphakelo wa vukorhokeri.1.2.    Imbizo ya Phuresidente ya DDM yi ta ngheneriwa hi varhangeri kusuka eka swiyenge hinkwaswo swinharhu swa mfumo lava nga ta nghenelela eka mintlhontlho ya mphakelo wa vukorhokeri leyi langutaneke na miganga, na tipulani ta nhluvukiso ta masipala wa dorobankulu hi ku fambisana na nsinya wa Mfumo wun’we, Pulani yin’we, Mpimanyeto wun’we.1.3.    DDM Imbizo i pulatifomo yo nghenelela leyi hlawulekeke eka Afrika-Dzonga, naswona yi hi endla rin’wana ra matiko ma nga ri mangani lama hlanganisaka vaaki va rona eka xiyimo xo kongoma swonghasi.1.4.    Vaaki va Ekurhuleni va rhambiwa ku ta hi nhlayo ya vona leswaku va ta kota ku nghenelela eka tipulani leti nga kona ku lulamisa xiphiqo xa ku pfumaleka ka mati na magoza lawa miganga leyi tirhaka Eskom yi faneleke ku ma teka ku papalata ku hungutiwa ka ndzhwalo loku vuyeleriwaka.
2.    Ku rhurhela Samiti ya Vutleketli bya Swihahampfhuka ya Afrika na Nkombiso 2.1    Khabinete yi langutisisile no pfumelela leswaku Afrika-Dzonga yi rhurhela Samiti ya Vutleketli bya Swihahampfhuka na Nkombiso eJoni ku sukela hi ti16 ku fikela hi ti17 Ndzati 2024. Samiti na nkombiso i xiendlakalo lexikulu xa mabindzu eka bindzu ra vutleketli bya swihahampfhuka.2.2    Ku engetela kwalaho, xiendlakalo lexi xi ta paluxa Afrika-Dzonga tanihi ndhawu ya vupfhumba na ku nyika nkarhi wo xavisa switirhisiwa swin’wana swa Afrika-Dzonga eka vatekaxiave va Samiti na Nkombiso.
3.    Nhlengeletano ya ku Rhurha3.1    Khomixini ya Vupulani bya Rixaka, Nhlangano wa Matiko ya Misava wa Vuhlapfa na Nongonoko wa Nhluvukiso wa UN va vitana Khonferense ya Vuhlapfa eJoni ku sukela hi ti20 ku fikela hi ti23 ta Mhawuri 2024.3.2    Khonferense yi le ku lavisiseni na ku burisana hi ku rhurha tanihi mufambisi wa nhluvukiso, hi ku kongomisa ngopfu eka ku tirhisa xiphemu xa diyasipora na ntirhisano wa matiko ya misava.
4.    N’hweti ya Vupfhumba4.1    Nongonoko wa N’hweti ya Vupfhumba ya 2024, lowu nga ta sungula hi ti1 ku fikela hi ti30 Ndzati 2024, wu sunguriwile eKapa N’walungu ku lemuka xilaveko xo hangalasa nkoka wa vupfhumba etikweni hinkwaro.4.2    Tanihi leswi tiko ri rhambaka vaendzi va laha kaya na va matiko ya misava ku ya kambela tindhawu ta vupfhumba ta vukulu bya Afrika-Dzonga, mindhavuko yo hanya na mindhavuko leyi hanyaka, mfumo wu le ku tirheni hi matimba ku ya emahlweni wu ndlandlamuxa sekithara hi ku pfula vuswikoti bya vupfhumba lebyi nga tirhisiwangiki emalokixini ya hina, emigangeni na madoroba lamatsongo. Hi ku endla leswi hi ta ya emahlweni hi kurisa no hambanyisa nyiko ya vupfhumba eAfrika-Dzonga.
5.    Riendzo ra Mfumo ra Riphabliki ra Vanhu ra China (PRC)5.1    Muchaviseki, Phuresidente Ramaphosa u ta endla Riendzo ra Mfumo eka PRC kusukela hi ti2 ku fikela hi ti5 Ndzati 2024 leri nga ta ya emahlweni ri tiyisa vuxaka bya vudiplomati na mabindzu exikarhi ka matiko lawa mambirhi. Riendzo leri ri landzela Riendzo ra Mfumo ra vu4 ra Phuresidente Xi Jinping eAfrika-Dzonga hi 2023.5.2    China i mutirhisani lonkulu wa mabindzu ya Afrika-Dzonga laha mabindzu ya matiko mambirhi ya yimeke eka US$34 wa tibiliyoni hi 2023, leyi vumbiweke hi ku xaviseriwa matiko mambe loku ringanaka US$12 wa tibiliyoni na ku xaviseriwa ematikweni mambe eka US$22 wa tibiliyoni. China ri tlhele ri va muhoxa xandla swinene eka nsusumeto wa vuvekisi wa Afrika-Dzonga naswona i xihlovo xa hina lexikulu xa vuvekisi byo kongoma bya le handle.5.3    Mintwanano yo hlaya ya nkoka yi languteriwile ku hetisisiwa hi nkarhi wa Riendzo ra Mfumo, ku katsa na Ntwanano wa Rimba eka Ntirhisano wa Nhluvukiso, ku ringanisela ka mabindzu na ku ndlandlamuxiwa ka mfikelelo wa makete.5.4    Rhurho wa Afrika-Dzonga wu ta tlhela wu nghenelela eka Foramu ya Ntirhisano wa China na Afrika (FOCAC) leyi nga ta va kona hi ti4 – 6 Ndzati 2024.5.5    FOCAC i endlelo ra nhlanganiso wa matiko yo tala exikarhi ka China na matiko ya Afrika, naswona yi langutiwa tanihi pulatifomo ya ntirhisano endzeni ka Kungu ra Mabandhi na Magondzo ra China leri nga maqhinga ya nhluvukiso wa switirhisiwa swa misava hinkwayo ya China.
G.    Mahungu
1.    Rixaka leri hlulaka1..1.    Vatlangi na vavasati va rixaka ra hina va ya emahlweni va tinyungubyisa ku haha mujeko wa hina ehenhla eka tikhodi to hambana ta mitlangu emisaveni hinkwayo na ku ya emahlweni va hi hlanganisa tanihi tiko.1..2.    Tinhenha ta hina ta misava ta rugby, Springboks, ti hlule Australia ra vumbirhi naswona ti tshama ti nga hluriwanga eka Vumpfampfarhuti bya Rugby. 1..3.    Australia yi tlhele yiva ndzhawu ya ku hlula loku hlamarisaka eka Dricus du Plessis loyi anga hlayisa xidlodlo xa yena xa UFC ntikoxikarhi hiku hlula Nigeria’s Israel Adesanya ePerth.1..4.    Proteas yi hlanganisile nxaxamelo wa ku hlula hi ku hlula West Indies eka xikambelo xa vumbirhi xa khirikhete eGuyana naswona yi hlule nxaxamelo wa swikambelo hi 1-0.1..5.    Xipano xa SA xi winile mendlele yin’we ya nsuku, tinharhu ta silivhere na timbirhi ta bronze eka Tiolimpiki ta Paris ta 2024, leswi nga andzisa kambirhi nhlayo ya timendlele ya swona kusuka eka Mitlangu ya Tiolimpiki ya le Tokyo ya 2021 leyi hundzeke. Ku humelela loku ku ta hanya nkarhi wo leha eka miehleketo ya hina ya nhlengeletano.1..6.    Tanihi rixaka hi tlangela xipano xa rhileyi xa Afrika-Dzonga xa Bayanda Walaza; Bradley Nkoana wa vumbirhi; Shaun Maswanganyi na Akani Simbine hi ku hlula mendlele ya silivhere eka mahelo ya vhiki ya 4x100m rhileyi ya vavanuna. Va veke rhekhodo leyintshwa ya Afrika ya 37.57 wa tisekoni. Ku tlula kwalaho, Jo-Ane van Dyk u hlurile eka mendlele ya silivhere hi nkarhi wa mphikizano wa vavasati wa ku tlhava hi fumu.1..7.    Ku hlula loku ku kombise matimba ya mitlangu yo hlanganisa ni ku tlula mindzilakano hinkwayo. Khabinete yi hlohlotela MaAfrika-Dzonga ku tirhisa mikarhi yo hlanganisa tanihi nkarhi wo fikelela MaAfrika-Dzonga-kulorhi ku aka rixaka leri hi lavaka ku hanya eka rona.
2.    Ku hoyozela
Khabinete yi hundzisa mahungu ya yona mo hoyozela ni ku navelela mikateko eka:•    N’wambhuri loyi a ha ku vekiwaka harhi ya vumbhuri bya N’wambhuri wa Afrika-Dzonga wa 2024, Mnn Mia le Roux, naswona u losa ku tiyisela ka yena. Mia le Roux u yimela moya wa ntiyiso wa Afrika-Dzonga wa ku hlula ka munhu hi xiyexe eka maxangu tani hi munhu wo sungula loyi a nga na vulema (ku tsandzeka ku twa) ku vekiwa harhi ya vumbhuri bya Mnn Afrika-Dzonga. Khabinete yi n’wi navelela leswinene eka vutihlamuleri bya yena lebyintshwa tanihi muyimeri wa Afrika-Dzonga.•    Muavanyisinkulu Raymond Zondo loyi a nga ta huma entirhweni, loyi a nga ta huma penceni eku heleni ka Mhawuri 2024 endzhaku ka ntirho wo hlawuleka wa vuavanyisi lowu tekeke malembe ya 27.•    Mnn Fikile Marakalla, loyi a nga kuma ndhawu ya vumbirhi eka xiyenge xa swifaniso eka Masagwadi ya Vuhangalasi bya Mahungu ya SADC ya 2024. U sungurile ntirho wa yena eka Sisiteme ya Vuxokoxoko bya Vuhlanganisi bya swa Mfumu tanihi mudyondzisi naswona sweswi u thoriwile tanihi xiphemu xa ntlawa wa swifaniso wa Xandla xa Phuresidente.•    Tat Benjamin Moshatama wa Chanel Africa Radio, loyi a nga kuma ndhawu ya vumbirhi eka xiyenge xa xiyanimoya eka Masagwadi ya Vuhangalasi bya Mahungu ya SADC ya 2024.•    Ntlawa wo cina, Durban’s Wu Tang Cru, hi ku hlula nsuku na silivhere eka Mphikizano wa Misava wa ku Cina wa le Xitarateni wa UDO. Ntlawa lowu wu fikelerile nsuku eka xiyenge xa le xikarhi ka malembe ya le hansi ka 14 naswona wu veke harhi ya Vutshila bya Misava bya le Xikarhi.•    Tat Dada Morero, meyara lontshwa loyi a nga hlawuriwa wa Joni, naswona u n’wi naverile leswinene loko a ri karhi a endla ntirho wo rhangela Metro leyikulu ya Afrika-Dzonga.
3.    MichaveleloKhabinete yi yisa nchavelelo eka mindyangu ni vanghana va:•    Phurof Muxe Nkondo, loyi a ri xidyondzeki xa ndhuma eka pholisi ya ntshamiseko na ndzhaka. U hoxe xandla swinene eka nhluvukiso wa pholisi ya mfumo eka tindhawu kusuka eka vupfhumba, vutshamo bya vanhu na vufambisi bya mfumo ku ya eka sayense na thekinoloji, na vutshila na ndhavuko.•    Tat William Smith, musunguri wa dyondzo ya Tinhlayo na sayense na muamukeri wa National Order of the Baobab ya ndhuma. William u pfunile vadyondzi vo tala hi ku olovisa tidyondzo ta Tinhlayo, Sayense, Ntivovutomi na Xinghezi eka nongonoko wa SABC wa Learning Channel - wanuna loyi a nga nghenisa vudyondzisi bya xiviri emahlweni ka nguva ya xidijitali.•    Mnn Zanele Mbokazi-Nkambule, loyi a ri muhaxi eka Ukhozi FM na musunguri wa masagwadi ya Crown Gospel Awards.
Swivutiso: Mnn Nomonde Mnukwa – Muvulavuleri wa Mfumo wo KhomelaRiqingo: 083 653 7485"
"Xitatimente xa Nhlengeletano ya Khabinete leyi khomiweke hi Ravunharhu, 4 Ndzati 2024",05 Sep 2024,https://www.gov.za/news/cabinet-statements/statement-cabinet-meeting-4-september-2024-05-sep-2024,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-4,"A.        Xiyimo xa Khabinete eka timhakankulu
1.    Swilaveko swa Ikhonomi
•    Mfumo wu tshama wu tiyile eka ku lava ka wona ku:o    ku kurisa ikhonomi;o    ku hunguta ku pfumaleka ka mitirho; nao    ku tumbuluxa xiyimo xa vuvekisi lexi tiyeke swinene.
1.1 Nhluvukiso lowu xiyekaka eka swilaveko leswi fambelanaka na ikhonomi:
1.1.1 Ku kula ka vuhumelerisi bya laha kaya hinkwabyo (GDP)
•    Khabinete yi xiyile ku tlakuka kutsongo eka ku kula ka ikhonomi ya Afrika-Dzonga hi 0,4% eka kotara ya vumbirhi ya 2024, leswi vekaka thoni leyinene eka matirhelo ya hina ya ikhonomi hinkwayo ya lembe.•    Ku kula ku vangiwa ngopfu hi indasitiri ya swa timali, tindlu na misava na vukorhokeri bya mabindzu, leyi tlakukeke hi 1.3, indasitiri yin’wana na yin’wana yi hoxa xandla eka 0.3 wa tiphesente eka ku kula ka GDP hi ku landzelelana.•    Indasitiri ya mabindzu, ya swakudya na vutshamo, indasitiri ya vumaki na indasitiri ya gezi, gasi na mati swi hoxe xandla eka 0.1 wa tiphesente eka ku kula ka GDP, kasi matirhiselo yo hetelela ya matirhiselo ya le makaya ya hoxe xandla eka 0.9 phesente naswona matirhiselo yo hetelela ya hoxe xandla eka 0.2 wa tiphesente ya nhlayo eka ku kula ka GDP. Tiindasitiri leti ti xiyile ku tlakuka ka migingiriko ya ikhonomi eka kotara leyi hundzeke.•    Ikhonomi ya Afrika-Dzonga yi tshama yi tiyile naswona khabinete yi hlohlotela swiyenge hinkwaswo swa vaaki ku aka eka nsusumeto lowu ku ya emahlweni.•    Loko swiyenge hinkwaswo switi aka eka nsusumeto lowu tanihi rixaka, hi ta lemuka ku tumbuluxiwa ka mitirho yo tala na ku antswisa swiyimo swa vutomi bya MaAfrika-Dzonga hinkwavo.•    Khabinete yi rhangisa emahlweni ku kula ka ikhonomi loku katsaka hinkwavo na ku tumbuluxiwa ka mitirho eka vulawuri bya vukombo naswona hikwalaho ku nghenelela loku nga kona ku ta tiyisisiwa ku fikelela xikongomelo lexi.
1.1.2 Vuvekisi lebyikulu bya swiyenge swa mimovha
•    Xikombelo xa vuvekisi bya Afrika-Dzonga xi ya emahlweni xi koka vuvekisi bya xihlohloteri lebyi tiyisisaka xikongomelo xa mfumo xo fambisa ku kula ka ikhonomi na ku tumbuluxa mitirho. Khabinete yi amukela ku simekiwa ka ndhawu yo endla swiphemu swa mimovha ya n’we khoma n’we wa mabiliyoni eka zhoni yo Hlawuleka ya ikhonomi ya ribuwa ra mabindzu ra Dube eKwaZulu-Natal.•    Vuvekisi lebyikulu hi Toyota Tsusho Africa (Pty) Ltd na Ogihara Thailand Corporation Ltd i vhoti ya ku tshemba eka xiyimo xa Afrika-Dzonga tanihi ndhawu yo chavisa eka vuvekisi byo kongoma bya le handle.•    Vuvekisi byi tlhela byi kandziyisa nhluvuko lowu nga endliwa ehansi ka vufambisi bya Presidente Cyril Ramaphosa, loyi a nga seketela pfhumba ra vuvekisi leri nga koka rinoko ro tlula n’we khoma makumentlhanu n’we wa mathiriliyoni eka ku tinyiketela ka vavekisi ku sukela hi 2018.
1.1.3 Ku tlakusa eka ku xaviseriwa matiko mambe ka Afrika-Dzonga
•    Xijumba xo sungula xa mahafukhada ya Afrika-Dzonga xi fikile eJapani eku heleni ka Mhawuri 2024, xi fungha ku tlakuka lokukulu eka sekithara ya mahafukhada ya laha kaya, na ku kombisa nkucetelo lowunene wa pulaninkulu ya vurimi na  ku lulamisiwa ka swa vurimi, .leyi kongomisaka eka ku ndlandlamuxa mfikelelo wa timakete ta nkoka letintshwa eka vahumelerisi va Afrika Dzonga.•    Vabyari va mahafukhada va Afrika-Dzonga sweswi va yimele ku vuyeriwa swinene tani hi leswi matshalatshala yo engetela fikelelo wa makete eka swibyariwa swa hina swa swa vurimi swi yaka emahlweni. India, China na Japan swi yimela nkarhi wa makete lowu hlanganisiweke wa vanhu vo tlula mbirhi khoma ntlhanu wa mabiliyoni.
1.1.4 Vuhlayiseki bya Eneji
•    Khabinete yi bumabumela Eskom, huvo ya yona, vufambisi na vatirhi va yona hinkwavo lava tirheke hi matimba ku tiyisisa leswaku Afrika-Dzonga ri ta va ri nga ri na mphakelo wa gezi hi ku siyerisana wo kunguhatiwa ku ya hi tindhawu hi ximumu lexi tanihi leswi vukorhokeri bya gezi byi yaka emahlweni byi engetela switirisiwa swa tielektroni to tala eka giredi hi ku tirhisa pulani ya rona yo vuyisa vutumbuluxi.•    Eskom yi kongomisa ku hlayisa ku lahlekeriwa loku nga kunguhatiwangiki eka switichi swa gezi ehansi ka khumenharhu wa magidi wa timegawatsi tanihi leswi yi tirhaka eka ku antswisa ku tshembeka ka ntlawa wa switichi swa yona swo tumbuluxa gezi.•    Phakelo wa eneji lowu tshembekaka i wa nkoka swinene eka ku kurisa ikhonomi ya hina, ku tlakusa ku tshemba na ku ndlandlamuxa nkoka wa vutomi bya vaaki va hina.•    Mfumo wu ya emahlweni wu hetisisa kungu ra matirhelo ra eneji, leri ngava na xiave lexikulu eku hunguteni ka nkarhi wa phakelo wa gezi hi ku siyerisana wo kunguhatiwa ku ya hi tindhawu hi ku tirhisa ku hlayisiwa loku kunguhatiweke ka ntlawa wa switichi swa vutumbuluxi bya gezi swa Eskom.•    Mpfuxeto wa swiyenge swa hina swa eneji i xiphemu xa nkoka xa matshalatshala ya hina yo tumbuluxa vumundzuku bya eneji lebyi sirhelekeke eka vanhu va hina.
1.1.5. Pfuxeto wa swiyenge leswi nga ehansi ka vulawuri bya mfumo’ (SOEs)
•    Hi ku fambisana na ku tiyimisela loku Presidente Ramaphosa a ku endleke khale emahlweni ka Palamende ku kalibhara nakambe tiSOE ta hina, vutihlamuleri bya tiSOE ta hina hinkwato ta swiphiqo swi hundziseriwe eka vukorhokeri bya tindzawulo to hambana, endzhaku ka loko Presidente a sayinile xitiviso lexi faneleke eka mhaka leyi.•    Goza leri ri fambisana na tipulani to tumbuluxa modele wa vinyi va maxavelo lava nga exikarhi laha mfumo wu lavaka ku tirhisa ku antswisa vuswikoti bya tiSOE ta hina ku kurisa ikhonomi, ku antswisa phakelo wa vukorhokeri, na ku nghenisa tiSOE hi vutshila lebyi lavekaka bya mabindzu na swiphiqo.•    Vutihlamuleri bya vukorhokeri bya gezi bya Eskom byi hundziseriwe eka vukorhokeri bya eneji na gezi na Transnet, swihahampfhuka swa Afrika-Dzonga na xihahampfhuka xa Afrika-Dzonga eka ndzawulo ya vutleketli.•    Khamphani ya migodi ya dayimani leyi nga ya mfumo Alexkor yi ta lawuriwa hi ndzawulo ya swicelwa na switirhisiwa swa etroliyamu, nhlangano wa thekinoloji ya swa swihahampfhuka na masocha ya Denel wu ta wela ehansi ka ndzawulo ya vusirheleri na khale ka masocha kasi ndzawulo ya swihlahla ya Afrika-Dzonga SOC Limited, leyi nga na vutihlamuleri bya swihlahla swa mfumo, yi ta vika eka ndzawulo ya swihlahla, tinhlampfi na mbangu.
1.1.6 Ku nyikiwa ka timali eka nhluvukiso
•    Mali leyi pfumeleriweke sweswinyana ya khumenkombo khoma nhungu wa mabiliyoni kusuka eka bangi ya nhluvukiso leyintshwa ya BRICS (NDB) eka tiphurojeke ta switirhisiwa swa mati na nkululo yi ta hunguta ku sala endhaku ka switirhisiwa na ku tiyisisa phakelo wa vukorhokeri bya masungulo eka mindyangu leyi pfumalaka.•    NDB yi tlhele yi endla ntwanano na Transnet eka xikweleti xa ntlhanu wa mabiliyoni lexi tiyisisiweke hi mfumo ku antswisa swiyenge sa switimele swo rhwala nhundzu.•    Khabinete yi kombisile ku tsakela eka mpfuneto wa timali, lowu nga ta hatlisisa swinene nhluvukiso wa switirhisiwa eka rixaka ra hina na ku hoxa xandla eku antswiseni ka vutomi bya vanhu.
2. Swilaveko swa vuhlayiseki bya vanhu•    Mfumo wu lwela ku:o    Ku aka Afrika-Dzonga ro antswa eka hinkwavo; nao    Ku tiyisisa ku ringana, mfikelelo na ku katsa  vukorhokeri.
2.1 Nhluvukiso lowu xiyekaka eka swilaveko swa vuhlayiseki bya vaaki
2.1.1 Ntwanano wa rihanyo ra Presidente
•    Ku lavisisa nhlayiso wa rihanyo wa xiyimo xa le henhla na lowu nga durheki eka hinkwavo swi tshinele hi goza hi ku sayiniwa ka ntwanano wa vumbirhi wa rihanyo wa Presidente.•    Ntwanano wa rihanyo i rimba ra ntirhisano exikarhi ka tisekithara ta nkoka na vakhomaxiave vo fana na mfumo, mabindzu, vatirhi, vaaki, vatirhi va swa rihanyo, tiyuniyoni, vatirhisi va vukorhokeri, tikhansele ta nawu, swidyondzeki na valavisisi.•    Yi lava ku tiyisisa sisiteme ya rihanyo, na ku langutisisa na ku kambela malunghiselelo yo tirhisa ndzindzakhombo wa rihanyo wa rixaka.•    Ntwanano wa rihanyo wu lava ku tiyisisa nhluvukiso wa switirhisiwa swa vanhu loko wu ri karhi wu antswisa mfikelelo wa mirhi, switlhavelo na swikumiwa swa rihanyo, kun’we na ku ndlandlamuxa switirhisiwa na ku tiyisisa ku nghenelela ka swiyengeswa phurayivhete.
3.    Ku lwisana na vugevenga na vukungundzwana
•    Mfumo wu na ku nga pfumeleli ku tlula nawu wihi na wihi eka vugevenga, vuxisi na vukungundwani; naswona yi ta endla leswaku lava tlulaka milawu ya tiko ra hina va tihlamulela.
3.1.1 Ku lwisana loku nga heriki ni vugevenga
•    Khabinete yi tshama yi tiyimiserile ku tiyisisa leswaku Afrika-Dzonga i rixaka leri vanhu hinkwavo va titwaka va hlayisekile; naswona ku khomiwa na ku voniwa nandzu ka sweswinyana ka vaehleketeleriwa lava katsekaka eka vugevenga byo hambana lebyikulu swi kombisa ku tinyiketela ku susumetela endhaku ku lwisana na vugevenga.•    Ku tlakuka ka vugevenga bya vuhlanganisi eka tinhlayo ta vugevenga ta sweswinyana ta kotara eka kotara yo sungula ku sukela hi Dzivamisoko ku ya eka Khotavuxika 2024 swi kombisa leswaku swo tala swa ha fanele ku endliwa ku tiyisisa leswaku muakatiko un’wana na un’wana u titwa a hlayisekile.
•    Vukorhokeri bya maphorisa ya Afrika-Dzonga (SAPS), lebyi rhangelaka hi ndzawulo ya maphorisa, byi le ku lwisaneni na vugevenga lebyi hi matimba. Matirhelo ya sweswinyana ya katsa:o    Ku lwisana na vaehleketeleriwa eMilnerton, eKapa, leswi nga endla leswaku ku dlayiwa na ku khomiwa.o    Matirhelo eKapa-Vuxa, ku kongomisiwa eMthatha na Nelson Mandela Bay.o    Ku khomiwa loku endliweke eGauteng, Mpumalanga na Free State leswi fambelanaka na migingiriko ya ku tekeriwa mali.•    Mfumo wu tirhisa endlelo ra mfumo hinkwawo, ku katsa na:o    Ku sayina mitwanano ya ntirhisano na mifumo ya swifundzakulu na miganga.o    Ku humesa tipulani ta matirhelo eKapa na Nelson Mandela Bay, na makungu yo tlherisela eka madorobakulu hinkwawo.o    Ku burisana na tindzawulo ta vamakwerhu ku antswisa ntirhisano wo lwisana na vugevenga.•    Pholisi ya vuphorisa ya rixaka yi vekiwile ku hetisisiwa no amukeriwa ekuheleni ka Nhlangula 2024 ku lulamisa timhaka to fana na switichi swa maphorisa na switirhisiwa leswi simekiweke eka mipimanyeto na swiyimo.•    Khabinete yi amukela ku sayiniwa ka ntwanano wa ntirhisano wo lwisana na vugevenga eKapa-Vupeladyambu, lowu ndlandlamuxaka ntirhisano na nhlanganiso exikarhi ka vakhomaxiave hinkwavo ku lulamisa swivilelo swa vuhlayiseki na vusirheleri. Hi ku tirhisa migingiriko leyi fambisiwaka hi vaaki, ku hlanganisiwa ka switirhisiwa na nhluvukiso wa swiphiqo ya vutumbuluxi, ntwanano wu pfumelela tlhelo leri hlanganeke exikarhi ka SAPS, xifundzankulu na miganga ku lwisana na vugevenga na ku tlakusa vuhlayiseki bya vaaki.•    Ku fambisana na ku tinyiketela loku endliweke hi Presidente Ramaphosa hi nkarhi wa mbulavulo wa yena wo pfula Palamende hi ti 18 Mawuwana 2024 ku aka tiko leri hlayisekeke, tiejensi ta hina to sindzisa nawu ti tiyisisile ku lwisana na vugevenga.•    Ndzawulo ya vulavisisi bya vugevenga bya nkoka (DPCI), leyi nakambe yi vitaniwaka Hawks, yi khomile 673 wa vaehleketeleriwa hi nkarhi wa kotara yo sungula ya 2024/25, laha 506 wa vona va voniweke nandzu naswona makumenkombonkombo (77) wa swileriso swa khoto swi nyikiwile swa ku tekiwa ka nhundzu leyi fambelanaka na migingiriko ya vugevenga. Maphorisa ya tlhele ya khoma 14 422 wa vaehleketeleriwa eka vugevenga byo hambanahambana hi ku tirhisa oparexini chanyela ku sukela hi ti 19 ku fika ti 25 Mhawuri 2024.•    Ntirho wo hlasela wa swiyenge swo hambana hi maphorisa, maphorisa ya madorobakulu, vukorhokeri bya vululami, timhaka ta xikaya na tiejensi tin’wana to sindzisa nawu eka miako ya tsevu leyi tekiweke eDurban ri endle leswaku ku kumiwa mune wa mamiliyoni ya tidolara ta vuxisi ta United States, ku tekiwa ka swidzidziharisi, dzanakhumenkombo (117) wa swibalesa na byala, na ku khomiwa ka vanhu vo tlula dzanamakumembirhintlhanu (150) lava  hehliwaka leswaku a va na maphepha ya vaaki va matiko mambe.•    Ku humelela loku ku landzela ku nghenelela lokukulu loku endliweke eku heriseni ka sindiketi ya vugevenga bya le handle ka matiko etikweni ku sukela ekusunguleni ka lembe. DPCI yi paluxe khume ra tilaboratori ta swidzidziharisi ta le xihundleni naswona yi khomile makumenharhumune (34) wa vanhu hikwalaho ko endla, ku xavisa na ku va na swidzidziharisi leswi nga riki enawini.•    Khabinete yi kombela MaAfrika-Dzonga hinkwavo ku ya emahlweni va tirhisana na tiejensi to sindzisa nawu hi ku vika swiendlo leswi nga riki enawini eka maphorisa eka 10111 ku pfuneta ku hlongola swigevenga eswitarateni swa hina.•    Ku lwisana na vugevenga i vutihlamuleri lebyi avelaniwa naswona mfumo wu ta ya emahlweni wu lwela migingiriko hinkwayo leyi nga ta hlengeleta vanhu hinkwavo eka vaaki ku tirha swin’we ku ya eka Afrika-Dzonga ro antswa no hlayiseka.
3.1.2 Ku endla leswaku lava nga ni vukanganyisi va tihlamulela
•    Khabinete yi amukela xileriso xo hlayisa xa tsevu khoma ntlhanu wa mamiliyoni ku lwisana na lava va katsekaka eka ku phanga mali eka khomixini ya rixaka yat. Swiendlo leswi swi seketela ku tirhisiwa ka xiphiqo ro lwisana na vukungundzwana, leri hlanganisaka tiejensi to sindzisa nawu eka ku lwisana na vukungundzwana.•    Khabinete yi ya emahlweni yi amukela xiboho xa khoto ya le London xo pfumelela ku nyiketiwa ka tiko ra Britain na khale ka mukondleteri wa Eskom, Tnt Michael Lomas, eAfrika-Dzonga ku ya langutana na swihehlo swa vukungundzwana. Tnt Lomas u ta nyiketiwa ku ya langutana na 41 wa swihehlo swo tika swa vukungundzwana leswi fambelanaka na ku akiwa ka xitichi xa gezi xa kusile. Xiboho lexi xi tlhela xi va vhoti ya ku tshemba eka sisiteme ya hina ya vululami bya vugevenga naswona yi tiyisisa ku tinyiketela ka hina ku landzelela swiboha swa timfanelo ta ximunhu swa matiko ya misava.•    Eka xiboho xa yena, Muavanyisi Charles Bourne u boxe leswaku sisiteme ya makhotso ya Afrika-Dzonga yi na magoza lama faneleke naswona yi nga fikelela swilaveko swa Tnt Lomas.•    Ku sayiniwa ka xitiviso hi Presidente Ramaphosa lexi pfumelelaka Yuniti yo Hlawuleka ya Vulavisisi (SIU) ku lavisisa swihehlo swa vukungundzwana na vufambisi byo biha eka Eskom swi tiyisa matshalatshala yo endla leswaku lava va katsekaka eka migingiriko ya vukungundzwana eka nhlangano wa Mfumo va tihlamulela.•    Xitiviso xi katsa swihehlo swa mahanyelo lama nga riki enawini na lama nga fanelangiki lama humeleleke exikarhi ka ti 1 Nyenyankulu 2006 na ti30 Mhawuri 2024, naswona tikontiraka ta kaye ti ta lavisisiwa. Presidente u tlhele a lulamisa xitiviso lexi pfumelelaka SIU ku lavisisa tindhawu tin’wana ta swihehlo swa vukungundzwana eka ndzawulo ya nhluvukiso wa matikoxikaya na mpfuxeto wa misava.•    Khabinete yi hoyozerile xigwevo xa malembe ya 15 xa khale ka Nhloko ya Vuinjhiniyere eka Ejensi ya Switimela swa Vakhandziyi ya Afrika-Dzonga, Tnt Daniel Mthimkhulu, hi khoto ya vugevenga bya mabindzu ya Palm Ridge. Xigwevo lexi xikombisa ku hlula lokukulu eka ku lwisana na vukungundzwana na vuxisi endzeni ka swiyimisiwa swa tiko. Swi ya emahlweni swi kombisa ku tinyiketela ka mfumo ku herisa maendlelo yo ka ya nga tshembeki na ku tiyisisa vutihlamuleri eka swiyimo hinkwaswo.
3.1.3 Ku lwisana ni ku tlimbeleta munhu leswaku a ku nyika mali hi nkanu
    Khabinete yi teka endlelo ra ku ka ku nga pfumeleriwi ku tlula nawu wihi na wihi eka ku lwisana ni ku tlimbeleta munhu leswaku a ku nyika mali hi nkanu
•    Afrika-Dzonga ri le ku dyondzeni eka maendlelo lamanene ya matiko ya misava ku tumbuluxa  tindlela to tirha hi ku hetiseka na timhangu ta ku tlimbeleta munhu leswaku a ku nyika mali hi nkanu.•    Endlelo ra vaaki hinkwavo na matshalatshala lama hlanganeke ku suka eka mfumo, tiejensi to sindzisa nawu, mabindzu na miganga swa laveka ku tumbuluxa tlhelo leri hlanganeke ku lwisana na vugevenga lebyi.•    Ku tlimbeleta munhu leswaku a ku nyika mali hi nkanu a swi vavisi vanhu ntsena; swi onha ikhonomi ya hina hinkwayo. Hi ku lwisana na vugevenga lebyi, hi sirhelela mitirho, hi hlohlotela vuvekisi na ku tlakusa ku kula ka ikhonomi.•    Hi havexerisa matimba eka miganga ku yima va kanetana na ku tlimbeleta munhu leswaku a ku nyika mali hi nkanu. Hi ku tirhisa dyondzo, tinetiweki ta nseketelo, na tisisiteme to vika ta xihundla, hi endlela leswaku swi hlayiseka leswaku vanhu va alelana na vugevenga.•    SAPS yi hlomisiwile hi switirhisiwa na tithekiniki ta sweswinyana ku lwisana ni ku tlimbeleta munhu leswaku a ku nyika mali hi nkanu, ku katsa na nhlengeleto ya vuhlayiseki bya xiyimo xa le henhla na mavuthu yo hlawuleka ya matimba, ku tshama emahlweni ka tindlela ta vugevenga.•    Ku tlimbeleta munhu leswaku a ku nyika mali hi nkanu hakanyingi ku humelela laha ku nga na ku pfumaleka ka nkateko wa ikhonomi. Mfumo wu le ku lulamiseni ka swivangelo swa timitsu hi ku vekisa eka dyondzo, ku tumbuluxiwa ka mitirho, na nhluvukiso wa vaaki etlhelo ka matshalatshala ya hina yo sindzisa nawu.•    Mfumo wu tirhisana swinene na vatirhisani va matiko ya misava ku avelana vutlhari, ku landzelerisa tinetiweki ta vugevenga na ku tisa vadyohi ehubyeni.•    Matshalatshala ya hina ya kongomisiwile ngopfu eka ku sirhelela vanhu lava nga sirhelelekangiki na mabindzu lawa hakanyingi ya nga swikongomelonkulu swa ku tlimbeleta munhu leswaku a ku nyika mali hi nkanu. A nga kona loyi a faneleke a hanya hi ku chava emugangeni wa ka vona.•    Mfumo wu tinyiketerile eka matshalatshala lama nga heriki, ya nkarhi wo leha ku herisa vugevenga lebyi na ku tumbuluxa vuhlayiseki na nsirhelelo lowu nga heriki eka MaAfrika-Dzonga hinkwawo.
3.1.4  Swikoxo swa vuxisi swa vutshunguri swa nawu
•    Khabinete yi chavisiwile hileswi magqweta na vayimeri van’wana lava nga riki na vuxiyaxiya na makwanga va ringetile ku kanganyisa mabiliyoni ya tirhandi kusuka eka mfumo hi ku tirhisa swikoxo swa vuxisi na leswi nga riki swa nkarhi na nkarhi swa vutshunguri na nawu.•    Swiendlo leswi swo biha swi paluxiwile eka vulavisisi lebyi yaka ekule hi SIU eka swihehlo swa vuxisi swa vutshunguri na swa nawu leswi hehliwaka hi mfumo ku sukela hi 2017.•    Vulavisisi lebyi yaka emahlweni byi paluxile leswaku vatirhi van’wana va swa nawu mikarhi yin’wana hi ku pfuniwa hi vatirhi va swa rihanyo lava tirhelaka mfumo, va vile va kongomisa eka tindzawulo ta rihanyo ta swifundzankulu, naswona timhaka leti hetisisiweke hi SIU ti endlile leswaku ku hlayisiwa kwalomu ka nharhu  wa mabiliyoni eka tindzawulo to hambanahambana ta swa rihanyo.
3. Swilaveko swa vulawuri
•    Mfumo wa vun’we bya rixaka (GNU) wu kongomisiwile eka ku ndlandlamuxa vuswikoti bya mfumo ku humelerisa swikongomelo swa nkoka swa mfumo.•    Vatirhisani va GNU va tiyimiserile ku tirhisa ku navela ka vona ka nhlanganelo ku antswisa vutomi bya MaAfrika-Dzonga hinkwavo.•    Hi na xiboho lexi nga erivaleni xo kurisa endlelo ro hlamula swinene eka swiyenge hinkwaswo swa mfumo – eka xiyimo xa rixaka, xa xifundzankulu na xa miganga.
3.1 Nhluvukiso lowu xiyekaka eka swilaveko swa vulawuri
3.1.1 Ku antswisa vufambisi bya switirhisiwa swa mati
•    Matshalatshala yo antswisa vufambisi bya nhundzu ya mati leyi nga kona na ku tiyisisa nsirhelelo wa mati eka khume ra malembe lama taka ya tlakusiwile hi mpfumelelo wa Presidente Ramaphosa wa nawumbisi wa ejensi ya switirhisiwa swa mati ya rixaka ya Afrika-Dzonga SOC Ltd, leyi simekaka ejensi leyintshwa leyi nga ta va na vutihlamuleri ku hluvukisa na ku lawula switirhisiwa swa mati swa rixaka.•    Khabinete yi amukela nawu lowuntshwa tanihi lowu kombisaka goza ra nkoka eka phurosese ya mpfuxeto ku engetela vuvekisi eka ku hlayisa na ku aka switirhisiwa swa mati na ku antswisiwa ka khwalithi ya mati.
3.1.2 Mivuyelo ya oditi ya mfumo wa miganga
•    Khabinete yi lemuka mivuyelo ya oditi ya masipala hi muoditi-Jenerali wa Afrika-Dzonga (AGSA) ya 2022/23 leyi kombisaka ku antswisiwa hi ka ntsongotsongo eka vufambisi bya timali endzeni ka timasipala tin’wana.•    Hambiswiritano, ku na ntirho wo tala lowu faneleke ku endliwa ku antswisa ku landzelerisa eka timasipala to tala leti yaka emahlweni ti kuma mivuyelo yo biha ya oditi.•    Xiviko xa AGSA xi kombisa ntsena makumenharhumune (34) eka dzanamakumembirhintlhanunkombo (257) wa timasipala ta madorobankulu, swifundzantsongo na miganga leti amukeleke mivuyelo ya oditi leyi tengeke.•    Eka xitsundzuxo lexinene, nhlayo ya tioditi leti nga amukeriwiki yi hungutekile kasi makumembirhintlhanu (45) wa timasipala ti antswisile mivuyelo ya tona ya oditi ku sukela hi 2020/21 naswona leti nga rhumela switatimende swa tona swa timali hi nkarhi ti antswisiwile kusuka eka kwalomu ka makumenhungun’we  wa tiphesente (81%) hi 2020/21 ku ya eka makumenkayemune wa tiphesente (94%) hi 2022/23.•    Khabinete yi khutaziwa leswaku ndzawulo ya vulawuri bya Ntirhisano na timhaka ta ndhavuko, kun’we na AGSA, yi ya emahlweni yi seketela no tirhisa migingiriko leyi kongomisiweke eka ku hlanganisa ku antswisiwa loku kandziyisiweke eka timasipala tin’wana.•    Ndzawulo yi tlhele yi rhangisa emahlweni ku pfuna timasipala leti nga tirhiki kahle swinene etikweni hi ku antswisa vuswikoti bya vatirhi hambi ku ri ndzetelo na ku hundziseriwa ka vuswikoti, xikan’we na ku sindzisa milawu eka swiyimo swa le hansi eka vafambisi va timasipala na vatirhela mfumo lavakulu.
B.    Swipfuxeto swa khabinete
(i)    Siku ra xitsundzuxo xa maphorisa ya rixaka(a)    Khabinete yi amukerile xitiviso mayelana na Siku ra xitsundzuxo ra maphorisa ya rixaka, leri a ri khomiwile hi Sonto, 1 Ndzati 2024.(b)    Siku ra xitsundzuxo ri kongomisiwile ku xixima vavasati na vavanuna lava ambaleke swiambalo swa wasi lava lahlekeriweke hi vutomi bya vona eka layini ya ntirho, na ku tlhela va teka magoza lama lavekaka ku seketela mindyangu ya vona naswona ngopfungopfu vana va vona va malembe yo nghena xikolo.(c)    Mfumo wu teka ku hlawuleka ka maphorisa ya makumenharhunkaye (39) lama feke entirhweni naswona wu ta tirhisana hi ku hetiseka na mani na mani loyi a katsekaka eku dlayeni ka maphorisa lama nga entirhweni.(d)    Mfumo wu rhangisa emahlweni ku lwisana na swiendlo hinkwaswo swa vugevenga naswona wu ta tiyisisa milawu leyi nga ta endla leswaku mfumo wu kota ku ndlandlamuxa matshalatshala ya wona yo lwisana na vugevenga.
(ii)    Nhluvuko wa Afrika-Dzonga eku lulamiseni ka ku pfumaleka ka mali yo lwisana na ku yiviwa ka mali eka ku veka tiko ehansi ka vulawuri byo tika bya ikhonomi tanihilaha swi kamberiweke hakona hi ntlawa wa goza ra matirhelo ya swa timali (FATF)
(a)    Khabinete yi amukerile xiviko xa vumune xa nhluvuko hi komiti ya le xikarhi ka tindzawulo ya ku lwisana na ku pfuxetiwa ka mali na ku lwisana na ku pfuxetiwa ka timali ta vutherorisi (IDC-AML/CFT) ku sukela loko Afrika-Dzonga ri xaxametiwile eka nxaxamelo wa ku vekiwa ka tiko ehansi ka vulawuri byo tika bya ikhonomi hi Nyenyenyana 2023. Xi nyika matimba eka xiboho xa khabinete xa 27 Ndzati 2023 leswaku IDC-AML/CFT leyi vikaka hi nhluvuko yi vekiwa etafuleni kanharhu hi lembe.(b)    Ku vile na nhluvuko lowukulu eka Afrika-Dzonga ku lulamisa ku pfumaleka ka milawu ya xithekiniki naswona eka swilaveko swa makumembirhi (20) swa ku landzelerisa swa xithekiniki, khumentlhanu (15) swi lulamisiwile hi ku hetiseka.(c)    Leswaku Afrika-Dzonga ri huma hi ku helela eka nxaxamelo wa ku vekiwa ka tiko ehansi ka vulawuri byo tika bya ikhonomi a ri ri na swiendlo swa makumembirhimbirhi (22) leswi hlawuriweke tanihi ku pfumaleka eka ku tirha kahle, laha nhungu wa swilo leswi swi nga langutisiwa hi ku hetiseka, ku sala swilo swa khumemune (14) leswi faneleke ku lulamisiwa hi Nyenyenyana 2025.(d)    Khabinete yi tekela enhlokweni ku rharhangana ka muxaka wa timhaka leti faneleke ku langutisiwa, kambe yi tshama yi tiyimiserile ku tiyisisa leswaku matshalatshala ya tlakusiwa ku lulamisa swiendlo leswi saleke, naswona yi tlhela yi xiya leswaku matshalatshala ya Afrika-Dzonga ya humesa mivuyelo yo antswa loko ku pimanisiwa na leyi hluvukisiweke kahle matiko yo fana na United States of America, leyi ya ha kongomaka endzhaku ka Afrika-Dzonga.
(iii)    Pulaninkulu ya ximilani xa khanabisi
(a)    Khabinete yi amukerile xitiviso xa nhluvuko eka nhluvukiso wa pulaninkulu ya ximilani xa Khanabisi, leyi kongomisaka ku nyika rimba ro simeka, ku kula na nhluvukiso wa bindzu ra ximilani xa khanabisi na ximilana xa hempe eAfrika-Dzonga ku hoxa xandla eka ku kula ka ikhonomi, ku hunguta vusweti na ku tumbuluxiwa ka mitirho.(b)    Pulaninkulu yi khomiwile eka tiphuphu ta kaye, ku nga vukorhokeri bya vulawuri lebyi humelelaka; tisisiteme ta mphakelo wa mbewu leti nga ta tshama nkarhi wo leha; vulavisisi na nhluvukiso wa thekinoloji; tisisiteme ta nseketelo wa vahumelerisi; nhluvukiso wa makete; nhluvukiso wa mabindzu na vaphakeri; vumaki na nhluvukiso wa swikumiwa; dyondzo na vuleteri; na vuhlanganisi na ku lemukisa.
(c)    Leswi landzelaka i nkatsakanyo wo koma wa nhluvuko ku fikela sweswi:i.    Endzhaku ka ku tivisiwa ka ximilana xa hempe tani hi xibyariwa xa vurimi, nhlayo hinkwayo ya swipfumelelo swa GidiDzanaKhume (1 110) yi humesiwile eka ku byala ximilana xa hemp.ii.    Presidente Ramaphosa u pasisile nawumbisi wa ximilana xa khanabisi hi Swikongomelo swa xihundla hi Mudyaxihi 2024.iii.    Ndzawulo ya vululami na nhluvukiso wa vumbiwa yi sungurile endlelo ro tsala milawu ku seketela ximilana xa khanabisi hi swikongomelo swa xihundla.iv.    Ndzawulo ya rihanyo, hi ku tirhisa vulawuri bya swikumiwa swa rihanyo swa Afrika-Dzonga, yi hetile ku burisana hi ku cinca eka nawu wa tixedulu ta mirhi na swilo leswi fambelanaka na swona, wa 1965 (Nawu wa 101 wa 1965).v.    Ndzawulo ya mabindzu, vumaki na phikizano (dtic) yi gimetile nxopaxopo wa swiyimo na nxaxamelo wa nkoka eka xiyenge  xa ximilana xa hempe na ximilana xa khanabisi eAfrika-Dzonga, dtic yi ta sungula ku nga ri khale mbhurisano eka Pholisi ya ku xavisiwa ka ximilana xa Khanabisi.vi.    Huvo ya vulavisisi bya vurimi (ARC) yi tumbuluxile tinxaka timbirhi ta ximilana xa hempe naswona hi nseketelo wa Ndzawulo ya Vurimi, Mpfuxeto wa misava na nhluvukiso wa le matikoxikaya (DALRRD), sweswi yi le ku endleni ka nguva ya vumbirhi ya ku andzisiwa ka mbewu ku endla leswaku yi kumeka eka nguva yo byala ya 2025.vii.    Hi Mudyaxihi 2024, Holobye wa vurimi, pfuxeto wa misava na nhluvukiso wa le matikoxikaya u pasisile xikimi xa xitifikheti xa ximilana xa Hempe ku lawula vutshembeki bya muxaka na khwalithi ya switirhisiwa swo hangalasa ximilana xa hempe kuya eka ku seketela sisiteme ya mbewu leyi nga heriki ya ximilana xa hempe.viii.    DALRRD yi rhumerile vulavisisi eka ntsengo wa dzanamakumembirhimune  wa tmamiliyoni na ARC leyi kongomisaka eka ku hlayisa ximilana xa khanabisi ku va xi tirhisiwa eka mirhi, fayiba na swin’wana, ku vekiwa tihlo ka mavabyi ya swimilani swa ximilana xa khanabisi, nhlengeleto wa switirhisiwa swa xitekela swa ndhavuko, nhluvukiso wa sisiteme ya mbewu ya ximilana xa khanabisi.ix.    EGauteng, hi ku tirhisana na huvo ya vulavisisi bya sayense na vumaki, khume (10) wa mabindzu lamatsongo, na ya le xikarhi ya seketeriwile eka nhluvukiso wa swikumiwa. DALRRD yi ya emahlweni yi burisana na swifundzankulu eka ku tinyiketela ku fikela sweswi.x.    Ku antswisa vuswikoti bya ndzawulo ku langutisisa ku byariwa ka ximilana xa hempe hi vakhomi va mpfumelelo, ARC yi tumbuluxile nongonoko wa vuxokoxoko bya ndzetelo eka vukorhokeri byo kambela.
(iv)    N’hweti ya vukorhokeri bya mfumo lebyi hlanganisiweke
(a)    Khabinete yi amukerile nkandziyiso mayelana na makungu yo hlayisa N’hweti ya Vukorhokeri bya Mfumo lebyi Hlanganisiweke bya lembe leri.(b)    N’hweti ya Vukorhokeri bya Mfumo lebyi Hlanganisiweke ya lembe leri yi tlangeriwa ehansi ka nhlokomhaka leyi nge: “Mfumo lowu tirhaka”.(c)    N’hweti ya vukorhokeri bya mfumo yi tirha tanihi xitsundzuxo xa leswi swi vulaka swona ku tirhela miganga na ku tlhela hi languta nkucetelo lowu mfumo wu nga na wona, ngopfungopfu mayelana na timhaka ta phakelo wa vukorhokeri.(d)    Lembe leri, Afrika-Dzonga ri tlangela malembe ya makumenharhu (30) ya xidemokirasi na ku tlangela malembe ya makumembirhinkombo (27) ya nawumbisi wa (vanhu emahlweni) ‘Batho Pele’ tanihi rimba ro hundzula phakelo wa vukorhokeri bya mfumo eAfrika-Dzonga.(e)    Nongonoko lowu Hlanganisiweke wa mfumo hinkwawo wu katsa N’hweti ya Vukorhokeri bya Mfumo; n’hweti ya ndhavuko; n’hweti ya vupfhumba na n’hweti ya Arbor.
Ku tholamatholelo hinkwawo ma fanele ma kambisisa tidyondzo ni ku basisiwa eka manyala.
(a)    Mnn. Yolanda Batandwa Damoyi tanihi mulawurinkulu eka huvo ya khoporexini ya vuvekisi bya mfumo.
(b)     Mnn. Thulisile Glory Manzini tanihi mulawurinkulu eka Ndzawulo ya nhluvukiso wa mabindzu lamatsongo.
(c)    Ku thoriwa ka swirho eka huvo ya mulawuri wa dayimani na tinsimbi ta risima wa Afrika-Dzonga
(i)    Tnt Abiel Mngomezulu (mutshamaxitulu);(ii)    Dkd Natalie Skeepers     – xirho lexi nga riki xa vulawuri;(iii)    Mnn. Fungai Mushohwe – xirho lexi nga riki xa vulawuri;(iv)    Mnn. Faith Tumelo Mokwena – xirho lexi nga riki xa vulawuri;(v)    Dkd Tshepo David Khoza –     xirho lexi nga riki xa vulawuri;(vi)    Mnn. Leanda-Marsha Mtshali – xirho lexi nga riki xa vulawuri;(vii)    Tnt Norman Baloyi – xirho lexi nga riki xa vulawuri;(viii)    Tnt Mawethu Cawe – xirho lexi nga riki xa vulawuri;(ix)    Gqweta Madikeledi Moloto –    (muyimeri wa xirho lexikulu xa DMRE);(x)    Mnn. Rebone Nkambule – (muyimeri wa xirho xin’wana xa DMRE);(xi)    Tnt Rangers  Molapo – (muyimeri lonkulu wa xirho xa NUM);(xii)    Tnt Dingindawo Sibeko – (uyimeri wa xirho xin’wana xa NUM);(xiii)    Gqweta Leon Johannes Pretorius –    xirho lexikulu  xa UASA;(xiv)    Mnn. Nongcebo Ngcobo – xirho lexikulu xa SARB;(xv)    Mnn. Kamolegelo Manamela – xirho xin’wana xa SARB;(xvi)    Mnn. Nosiphiwo Mzamo –  (hi mfanelo ya xiyimo); na(xvii)    Tnt Cecil Khoza – (hi mfanelo ya xiyimo).
(c)    Ku thoriwa ka swirho eka huvo ya muxavisi wa tidayimani ta tfumo(i)    Tnt Abbey Chikane (mutshamaxitulu);(ii)    Tnt Ernest Blom – xirho lexi nga riki xa vulawuri;(v)    Mnn. Komathie Kisten Govender – xirho lexi nga riki xa vulawuri;(vi)    Gqweta Mpati Lebakeng – xirho lexi nga riki xa vulawuri;(vii)    Dkd Olga Masekoa – muyimeri wa ndzawulo; (viii)    Mnn. Hellen Diatile     – muyimeri lonkulu wa xirho xa NUM;(ix)    Tnt Thapelo Malekutu – xirho xin’wana xa NUM;(x)    Mnn. Adele Rossouw –muyimeri wa xirho lexikulu xa Vun’we;(xi)    Tnt Johan Du Toit Böning – muyimeri wa xirho xin’wana xa Vun’we;(xii)    Tnt Jacques Hugo – muyimeri wa UASA;(xiii)    Mnn. Danile Nyakale – muyimeri wa xirho lexikulu xa IDC;(xiv)    Tnt Lefu Dlamini – muyimeri un’wana wa IDC;(xv)    Mnn. Nosiphiwo Mzamo – xirho lexi nga riki xa vulawuri (hi mfanelo ya xiyimo); na(xvi)    Tnt Cecil Khosa –    xirho lexi nga riki xa vulawuri (hi mfanelo ya xiyimo).
D.    Migingiriko leyitaka
a)    N’hweti ya Ndzhaka
•    Hi Ndzati, Afrika-Dzonga ri fungha N’hweti ya ndhaka ehansi ka nhlokomhaka leyi nge: “Ku tlangela vutomi bya tinhenha na tinhenhakazi ta hina leti nyiketeke vutomi bya tona hikwalaho ka ntshunxeko wa hina”.•    Eka n’hweti leyi, mfumo wu ta simeka phurojeke yo vuyisela vahlampfa leyi kongomisiweke eka ku tisa ekaya masalela ya valweri va ntshunxeko lava feke evuhlongeni ku pfuneta ku tisa ku ntshuxeka eka mindyangu, na ku horisiwa na ku vuyiseriwa ka rixaka ra hina.•    Kungu ri vumba xiphemu xa pholisi ya rixaka ya ku vuyiseriwa na ku vuyeteriwa ka masalela ya vanhu na swilo swa ndhaka. Lava va nyikeleke hi vutomi bya vona hikwalaho ka ntshunxeko wa hina va vekile ndlela ya xidemokirasi xa hina xa vumbiwa lexi simekiweke eka milawu ya xindzhuti xa vumunhu na timfanelo to ringana eka un’wana na un’wana.•    Mfumo wu kombela MaAfrika-Dzonga hinkwavo ku tirhisa n’hweti ya ndhaka ku kurisa nhlanganiso lowukulu wa vaaki, ku aka rixaka na vutitivisi bya rixaka lebyi avelaniwaka xikan’we na ku xixima lava va nyikeleke hi vutomi bya vona leswaku hi kuma ntshunxeko.
b)    Nhlengeletano ya nhlangano wa matiko ya vu79 (UNGA)
•    Presidente Ramaphosa u ta rhangela vurhumiwa bya Afrika-Dzonga eka njhekanjhekisano wo angarhela wa nhlengeletano ya vu makumenkombonkaye (79) ya UNGA eNew York ku sukela hi ti 24 ku fikela hi ti 30 ta Ndzati 2024.•    Lembe leri nhlengeletano yi vitaniwa ehansi ka nhlokomhaka leyi nge: “Vun’we eka ku hambana, ku yisa emahlweni ku rhula, nhluvukiso lowu nga heriki na xindzhuti xa vumunhu eka un’wana na un’wana hinkwako.”•    Presidente Ramaphosa u ta vulavula eka nhlengeletano yo Angarhela hi ti24 Ndzati 2024, a nyika nkambelo wa mintlhontlho ya sweswi ya ku rhula, vuhlayiseki na nhluvukiso wa misava hinkwayo na tikonkulu.•    Emahlweni ka UNGA makumenkombonkaye (79), matsalanankulu ya UN ya ta vitana Samiti ya vumundzuku hi ti 20 na hi ti 21 Ndzati 2024 etihofisininkulu ta UN. Samiti yi hlanganisa varhangeri va misava ku tumbuluxa ntwanano wuntshwa wa matiko ya misava eka ndlela yo tisa nyiko yo antswa loko yi ri karhi yi hlayisa vumundzuku.c)    Nkombiso wa Afrika wa swihahampfhuka na vusirheleri (AAD) na nkombiso wa swihahampfhuka wa 2024
•    Presidente Ramaphosa u ta pfula nkombiso wa AAD, lowu nga ta va kona ku sukela hi ti18 ku fika ti 22 Ndzati 2024 eAir Force Base Waterkloof eGauteng ehansi ka nhlokomhaka leyi nge: “Ku kambisisa tindlela letintshwa, Ku avelana swintshunxo, ku kombisa vumaki na vuswikoti”.•    AAD hi wona ntsena nkombiso wa vusirheleri lowu khomiweke etikweninkulu ra Afrika hi Afrika-Dzonga naswona wu vekiwile eka tsevu wa le henhla eka khalendara ya Vusirheleri ya misava hinkwayo hi swikongomelo swo:    Ku kombisa thekinoloji ya xiyimo xa le henhla ya vusirheleri na swa swihahampfhuka leyi tumbuluxiweke no endliwa eAfrika-Dzonga na le misaveni hinkwayo.    Ku tlakusa na ku fambisa ku xaviseriwa matiko mambe loku hlayisaka tiindasitiri ta Vusirheleri na swihahampfhuka.    Ku tlakusa na ku tiyisisa xiyimo xa Afrika-Dzonga tanihi mufambisi wa nkoka wa vutumbuluxi na vumaki.    Ku fambisa vutirhisani bya matiko ya misava; tinetiweki ta mabindzu na mabindzu na mfumo na mfumo.    Ku tlakusa Afrika-Dzonga tanihi ndhawu leyi hlawuleriweke eka vupfhumba na mabindzu.    Ku hoxa xandla eka ku tumbuluxiwa ka mitirho.    Ku tumbuluxa pulatifomo ya dyondzo ku tlakusa mitirho ya vusirheleri na vutleketli bya swihahampfhuka na vutumbuluxi eka vantshwa.
d)    Mphikizano wa FIBA wa le hansi ka malembe ya 18 wa AfroBasket
•    Sweswi Afrika-Dzonga ri rhurhela Mphikizano wa Afrika wa Basiketebolo wa U18 wa matiko ya khumembirhi (12) ePitori ku sukela hi ti 1 ku fikela hi ti 14 ta Ndzati 2024. Mphikizano lowu wu na khumembirhi (12) wa swipano swa rixaka swa xinuna na khumembirhi (12) swa xisati swa basiketebolo leswi avaneke hi mitlawa yinharhu, laha xin’wana na xin’wana xi nga na swipano swa mune.
e)    Ku sayiniwa ka Phurotokholo yo Tirhisana exikarhi ka tindzawulo ta Dyondzo ya Masungulo na Mitlangu, Vutshila na Ndhavuko
•    Hi ti 4 Ndzati 2024, vaholobye va dyondzo ya masungulo na mitlangu, vutshila na Ndhavuko va sayine phurotokholo yo tirhisa ku tlakusa ntikelo wa mitlangu ya swikolo, na ku tlhela va seketela nkoka wa migingiriko ya kharikhulamu swin’we eswikolweni swa hina ku pfuneta ku hluvukisa vadyondzi hi ku angarhela na ku pfuneta vona eku hluvukiseni ka vuswikoti bya nkoka na vuswikoti byo va vaaki lava humelelaka na ku gingiriteka va tiko leri.
•    Phurotokholo yi katsa minongonoko yo hambanahambana ya ntirhisano yo fana na vayimeri va mitlangu; kampa ya vantshwa ya rixaka; mitlangu ya xintu; titlilabhu to hlaya; nongonoko wa dyondzo ya Ndhaka; Ku peleta Bee; Nongonoko wa vantshwa va vaseketeri va tiko; dyondzo ya vutiolori; ongonoko wa layiburari ya rixaka; xitatifodo xa phikizano wa vuyimbeleri wa Swikolo swa Afrika-Dzonga; vhiki ra rixaka ro lemukisa swihlayisiwa, exikarhi ka swin’wana.
E. Mahungu
1. Ku hoyozela
Khabinete yi hundzisa mahungu ya yona mo hoyozela ni ku navelela mikateko eka:
•    Valavisisi va Afrika-Dzonga lava katsekeke eka dyondzo yo pfula ndlela, BEAT-Tuberculosis (TB), leyi nga hundzuka nongonoko wo sungula emisaveni hinkwayo eka nyimpi yo lwisana na rifuva leri lwisanaka na mirhi eka mitlawa hinkwayo ya vaaki, ku kucetela pholisi ya matiko ya misava ya vutshunguri bya TB ya Nhlangano wa Rihanyo wa Misava.•    Warona Tsiane na Onalerona Tsiane, lava tiviwaka tanihi Tee Sisters, hi ku kuma ndhawu ya vunharhu eka Mphikizano wa Khapu ya Misava ya ndhuma ya Vumaki bya Mabindzu lowu khomeriweke eJapani. Tee Sisters va tlhele va wina masagwadi mambirhi ya Swikongomelo swa Nhluvukiso lowu Yaka emahlweni kusuka eka UN, ngopfungopfu eka Xikongomelo xa 1 (Ku nga vi na Vusweti) na 16 (Ku rhula, vululami na mihlangano yo tiya).
•    Van’wamatsambo va rixaka ra hina eka vunghwazi bya misava bya le ansi ka makumembirhi (20) na mitlangu ya tiolimpiki ta vatsoniwa, ngopfungopfu:o    Muntshwa loyi a hatlisaka swinene emisaveni, mutsutsumi Bayanda Walaza eka mendlele ya yena ya nsuku eka mphikizano wa makumu wa dzana ra timitara (100m) na madzanamambirhi ya timitara (200m) eka vunghwazi bya misava bya U20. Walaza sweswi u endla matiriki ya yena eCurro Hazeldean ePitori.o    Bradley Nkoana eka mendlele ya Buronzi eka phikizano wa makumu  wa dzana ra timitara (100m) wa Vunghwazi bya misava bya le hansi ka malembe ya makumembirhi (20) (U20).o    Udeme Okon eka mendlele ya Nsuku eka mphikizano wa makumu  wa mune wa madzana wa timitara (400m) wa vunghwazi bya misava bya U20.o    Mendlele ya silivhere eka xipano xa 4x400m xa vavanuna xa ku tsutsuma hi ku siyerisana (Bryan Katoo, Sihle Mahlangu, Njabulo Mbatha, Udeme Okon) wa Vunghwazi bya Misava bya U20.o    JL van Rensburg eka mendlele ya Silivhere eka ntlangu wa vavanuna wo hoxa bolo yo tika eka mphikizano wa makumu wa Vunghwazi bya Misava wa U20.o    Hannah van Niekerk eka mendlele ya Buronzi eka mphikizano wa 400m wa ku tlula swihinga wa Vunghwazi bya Misava wa U20.o    Mpumelelo Mhlongo eka mendlele ya Nsuku na rhekhodo leyintshwa ya misava eka ntlangu wa Vavanuna wa T44 dzana ra timitara (100m) eka mitlangu ya tiolimpiki ta vatsoniwa eParis.o    Louzanne Coetzee eka mendlele ya Buronzi eka ntlangu wa Vavasati wa T11 1500m eka Mitlangu ya Tiolimpiki ta Vatsoniwa eParis.
•    Ronwen Williams, n’watipala wa Bafana-Bafana na Mamelodi Sundowns, eka ku hlawuriwa ka yena tanihi un’wana wa van’watipala va khume (10) va le henhla emisaveni eka masagwadi ya Ballon d’Or.•    Springboks, hi ku hlula All Blacks hi nkarhi wa Castle Lager Rugby Championship hi Mugqivela, 31 Mhawuri 2024.•    Ejensi ya Switimele swa Vakhandziyi ya Afrika-Dzonga (PRASA) na Gautrain eka ku nyika vukorhokeri bya vutleketli lebyi hlanganisiweke lebyi endleke leswaku MaAfrika-Dzonga va kota ku hlalela hi nyama ntlangu wa rhagibi wa Springboks na All Blacks. Khabinete yi ya emahlweni yi hlohlotela vaaki ku vona no khandziya xitimela xa 30 wa malembe ya ntshunxeko na xidemokirasi lexi funghiweke xa PRASA
4.    Michavelelo
Khabinete yi yise michavelelo eka mindyangu ni vanghana va:
•    Phurof Brian O'Connell, khale ka Rhekitara na xandla xa khanselara eYunivhesiti ya Kapa-Vupeladyambu. U tirhile tani hi rhekitara ku sukela hi 2001 kuya eka 2014.•    Munhu wa vumunhu eka xiyanimoya na thelevhixini Thabiso Sikwane, muhaxi loyi a ri na ntokoto loyi a hlohloteleke vanhu vo tala etikweni hinkwaro.•    Muphati ni mutlhokovetseri Bixopo Jessica Mbangeni, loyi a a dume hi vutshila bya yena bya matimba bya vutlhokovetseri. Mitlangu ya yena yi katsa eka ku vekiwa ka khale ka Presidente Thabo Mbeki hi 1999 na khale ka Presidente Nelson Mandela eka khonsati ya 46664.•    Tat Mphakamisi Nciweni, mudyondzisi wa xikolo xa le hansi xa KwaZakhele eKapa-Vuxa, loyi a dlayiweke endhawini ya xikolo hi swigevenga.
Swivutiso: Mnn Nomonde Mnukwa – Muvulavuleri wa Mfumo wo KhomelaRiqingo: 083 653 7485"
"Xitatimente xa Nhlengeletano ya Khabinete leyi khomiweke hi Ravunharhu, 18 Ndzati 2024",20 Sep 2024,https://www.gov.za/news/cabinet-statements/statement-cabinet-meeting-18-september-2024-20-sep-2024,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-18,"A.    Xiyimo xa Khabinete eka timhakankulu
1.    Ikhonomi1.1    Swikombiso swa Ikhonomi Leswinene
1.1.1    Khabinete yi amukerile swikombiso swa ikhonomi leswinene tanihi hi datha leyi humesiweke hi Tinhlayohlayo ta Afrika-Dzonga (StatsSA).1.1.2    Hi ti3 ta Ndzati 2024, StatsSA yi tivise ku tlakuka ka 0.4 wa tiphesente eka Swihumelerisiwa Hinkwaswo swa Tiko (GDP) eka kotara ya vumbirhi ya 2024. Ku tlakuka loku ku kuceteriwile hi ku antswisiwa eka sekithara ya vumaki ka ku kula ka 1.7 wa tiphesente lembe na lembe.1.1.3    Ku antswisiwa eka sekithara ya vumaki ku hlohloteriwile hi swiyenge swa ntlhanu (5) eka swa khume (10) swa vumaki, ku nga swakudya na swakunwa, nsimbhi ya ayoni ya masungulo na nsimbhi ya xitili, swikumiwa swa nsimbhi leswi nga riki na ayoni kumbe swi ri na yintsongo, swikumiwa swa nsimbhi na swiyenge swa michini leswi rhekhodiweke eka ku tlakuka ka vuhumelerisi .1.1.4    Ku pfuxetiwa ka sekithara ya vumaki i xivangelo xa nkoka xa ku humelela eka ku pfuxetiwa ka vumaki bya Afrika-Dzonga1.1.5    Ku engetela kwalaho, Nhlokomhaka ya Indekisi ya Mixavo eka Vatirhisi eka tindhawu hinkwato ta le madorobeni yi kombisile leswaku inifulexini ya lembe na lembe ya Mhawuri 2024 a yi ri 4.4%, leswi nga ehansi kusuka eka 4.6% hi Mawuwani 2024. Mpimo wa inifulexini ya lembe na lembe ya nhundzu a wu ri 4.4%, kusuka eka 4.6% hi Mawuwani 2024, naswona hi ku fanana mpimo wa inifulexini ya lembe na lembe eka vukorhokeri a ku ri 4.5%, kusuka eka 4.7% hi Mawuwani 2024. Ku vile na ku antswisiwa loku nga cinceki eka CPI ku sukela hi Nyenyankulu 2024.
1.2    Ku pfuxetiwa ka Tikhamphani ta Mfumo (SOCs)
1.2.1    Khabinete yi amukerile nhluvuko lowu tiyeke lowu endliwaka eku pfuxeteni ka tiSOC naswona ku antswisiwa ka matirhelo ya SOC ku ta hoxa xandla hi ndlela leyinene eka pfhumba ra vumaki bya Afrika-Dzonga.1.2.2    Eka mhaka leyi, swa fanela ku xiya leswaku Denel yi rhumele vuyelo bya R390 wa timiliyoni emahlweni ka ntswalo na xibalo eka lembeximali ra 2023/24, laha matirhiselo ya mali lama nga tshamisekangiki ya hungutekeke hi 98 wa tiphesente. PRASA yi le ku endleni ka nhluvuko lowukulu eku vuyiseni ka switimela swa vakhandziyi endleleni na 31 wa tindlela ta swiporo ta 40 leti sweswi ti tirhaka, naswona Pulani yo Vuyela ya Eskom yi ya emahlweni yi tisa mimbuyelo leyinene, laha mphakelo wa gezi hi ku siyerisana wa ha yimisiweke ku tlula 175 wa masiku ku sukela hi ti18 Ndzati 2024.
2.    Ku Lwisana na Vugevenga na Vukungundzwana
2.1 Operation Shanela
2.1.1. Khabinete yi amukerile nhluvuko lowu endliwaka eka ku lwisana na vugevenga hi ku tirhisa Operation Shanela. Exikarhi ka ti2 na ti8 ta Ndzati 2024, tiejensi to sindzisa swa nawu ti khomile 13 691 wa vaehleketeleriwa eka vugevenga lebyikulu byo fana na ku dlaya, ku pfinya, ku va na swibamu leswi nga riki enawini na ku phanga mabindzu. Ku sukela loko yi sunguriwile hi Mudyaxihi 2023, Operation Shanela yi endle leswaku ku khomiwa 850 375 wa vaehleketeleriwa, na ku tekiwa ka 824 wa swibamu leswi nga riki enawini na ku tlula 17 282 wa swibuluki. Ku engetela kwalaho, swidzidziharisi leswi durhaka ku tlula R13 wa timiliyoni swi tekiwile eRivaleni ra Swihahampfhuka ra Matiko ya Misava ra OR Tambo eka tin’hweti timbirhi leti nga hundza, naswona koporo leyi durhaka ku tlula R20 wa timiliyoni yi kumiwile eka ndhawu yo hlayisela timovha leti nga onhaka ekusuhi na Durban laha muehleketeleriwa a khomiweke.2.1.2 Hi ku tirhisa matirhelo lama hlanganeke ya swiyenge swo hambana na lama kongomisiweke hi vuhlayiseki, tiejensi to sindzisa swa nawu ti kongomisile eka ku herisa tisindikheti ta ku tekeriwa mali hi ku sindzisiwa etikweni hinkwaro. Eka mavhiki mambirhi lama hundzeke, ku khomiwile 14 wa vakomberi va mali hi ku sindzisa eswifundzheni swo hambanahambana.
2.2 Ku Vuyisela Vutshembeki bya Vaofisiri va ku Tiyisisa Nawu
2.2.1. Hi ku tirhisa ntirhisano wa swiyenge swo hambanahambana, tiejensi to sindzisa nawu ti khomile 14 wa vaehleketeleriwa eMpumalanga hi swihehlo swa vuxisi na vukungundzwana hi ku humesa tilayisense ta vadyondzi na vachayeri leswi nga riki enawini, na 11 wa maphorisa ya le magondzweni na vona va khomiwile hikwalaho ko kombela swifumbarheriso eka vachayeri va mimovha etlhelo ka patu ra N1 ra gondzo lerikulu eLimpopo.2.2.2 Maphorisa manharhu lawa a ya nga ri entirhweni na muakatiko va khomiwile eDurban, eKZN hikwalaho ko kombela swifumbarheriso swa R100 000 eka n'wamabindzu hi ku cincana hi ku humesiwa ka nhundzu leyi tekiweke, naswona maphorisa man'wana ya mune ya tinyikerile eka SAPS eka nandzu lowu fanaka.2.2.3 Ku ya emahlweni, vaehleketeleriwa va nhungu va khomiwile mayelana na swihehlo swo nghenelela eka vuxisi bya tithendara na vukungundzwana lebyi ringanaka R850 wa timiliyoni eDorobeninkulu ra Kapa, eKapa-Vupeledyambu.
3.    Dyondzo. 3.1 Khabinete yi komberile swichudeni hinkwaswo leswi ringaneleke ku nghena na leswi se swi nga eka dyondzo ya le henhla ku endla swikombelo swa tibasari na xikweleti xa Xikimi xa Rixaka xa Mpfuneto wa Timali wa Swichudeni (NSFAS) na xikweleti loko xi pfula swikombelo swa xona swa inthanete hi Ravuntlhanu, 20 Ndzati 2024 eka lembe ra dyondzo ra 2025.Ku endla xikombelo, swichudeni leswi navelaka na leswi vuyaka swi fanele ku endzela my.nsfas.org.za.
3.2 Nawu wa Ndzulamiso wa Milawu ya Dyondzo ya Masungulo (BELA)
3.2.1  Khabinete yi amukerile ku sayiniwa ka Nawumbisi wa BELA wu va nawu hi Phuresidente Ramaphosa, ku fungha goza ra nkoka ro hundzula na ku ndlandlamuxa sisiteme ya hina ya dyondzo ya masungulo. Nawu lowu wa nkoka wu lava leswaku mihlangano leyi lawulaka swikolo yi languta swilaveko swa ririmi swa vaaki hi ku anama ku tiyisisa ku katsa hinkwavo eka dyondzo.3.2.2 Eka goza ro tiyisisa dyondzo ya vana va tindzumulo, Nawu wa BELA wu endla leswaku Giredi ya R yi va malembe lamantshwa lama bohaka yo sungula xikolo. Yi tlhela yi endla leswaku vatswari va tihlamulela hi ku tiyisisa leswaku vana va vona va nghena xikolo naswona ku tsandzeka ku va vugevenga.3.2.3 Khabinete yi tlhele yi amukela xiboho xa Phuresidente Ramaphosa xo pfumelela nkarhi wa tin’hweti tinharhu wa ku nghenelela eka swiyenge swimbirhi leswi khumbaka ku amukeriwa ka swikolo na ririmi, tanihi xiphemu xo tiyisisa ntirhisano wa rixaka.
4.    Rihanyo4.1 Vuvabyi bya MPOX
4.1.1 Ku hunguta ku hangalaka ka mavabyi ya Mpox, vanhu hinkwavo eAfrika-Dzonga va khutaziwa ku tirhisa magoza lama nga riki ya swa vutshunguri. Leswi swi katsa ku hlamba mavoko nkarhi na nkarhi hi xisibi ni mati kumbe ku tirhisa sanithayizara ya mavoko leyi nga ni xihoko.4.1.2 Hambi leswi khombo ra ku tluleriwa hi ku hangalaka ka Mpox etikweni ri tshamaka ri ri ehansi, ku tiyisisiwile mhangu yin’wana ya Mpox naswona xisweswo nhlayo ya timhangu leti tiyisisiweke ku ya eka 25 eAfrika-Dzonga ku sukela loko ku tumbuluka ku sungule hi Mudyaxihi 2024.
4.2 Ku tumbuluka ka Bilihaziya – Xifundzhatsongo xa Mopani eLimpopo 
4.2.1 Khabinete yi tivisiwile hi mayelana na ntungu wa Bilihaziya eGreater Tzaneen eMopani (Limpopo) laha 150 wa vadyondzi va nga kumeka va ri na Bilihaziya.4.2.2 Xipano xa Ntirho xa Xifundzankulu xi simekiwile hi mfumo wa Xifundzankulu xa Limpopo naswona matshalatshala ya le ku endliweni ku lawula vuvabyi lebyi byi tluletiwaka hi mati, ku tirhana na ku tumbuluka na ku kambela khwalithi ya mati eka tindhawu leti hlaseriweke.4.2.3 Bilihaziya yi tlulela hiku hlangana na mati lawa ya thyakeke. Khabinete yi hlohlotela vaaki ku tiyisisa leswaku vana va nga hlambeli kumbe ku tlanga ematini lama nga ha vaka na thyaka.4.2.4 Vatswari na vahlayisi va fanele ku hatlisa va yisa vana lava ehleketeleriwaka ku khomiwa hi vuvabyi lebyi eka ndhawu ya rihanyo ya le kusuhi ku ya tshunguriwa.
4.3 Ku tumbuluka ka Mavabyi ya Swindomundomu eSarah Baartman, eKapa-Vuxa
4.3.1 Khabinete yi komberile van’wamapurasi hinkwavo va swifuwo ku hunguta ku fambafamba ka swifuwo endzhaku ka ku tumbuluka ka mavabyi ya swindomundomu eka timasipala ta Kouga na Koukamma ta Xifundzhatsongo xa Sarah Baartman xa Kapa-Vuxa.4.3.2 Ku fambafamba ka swifuwo ku nghena na ku huma eka ndzhawu leyi khumbekaka kuya emahlweni ku vekiwa tihlo ku sivela ku hangalaka ka vuvabyi eka tindzhawu letinga khumbekangiki kuya hi Ndzhawu ya Vulawuri bya Mavabyi. 4.3.3    Khabinete yi tsundzuxe MaAfrika-Dzonga leswaku ku fambisiwa ka swifuwo kusuka eka ndhawu yin’wana ku ya eka yin’wana swi lava Mpfumelelo wo Fambisa kusuka eka hofisi ya vutshunguri bya swifuwo ya mfumo ya laha kaya.
5.    Vufambisi bya GNU
5.1    Khabinete yi amukerile xiboho xa Phuresidente Ramaphosa xo simeka endlelo ro basisa eka xiyimo xa mfumo eka timhaka leti mavandla lama nga eka GNU ma nga tekiwaka ya khome ku hambana ka nkoka.
B. Swiboho swa Khabinete(I) Ku kandziyisiwa ka Xitshunxo xa Xiletelo xa Pholisi eka ku herisiwa ka tinomboro ta xihatla ta 10177, 10111 na 107 ku burisana na vaaki(a) Khabinete yi pasisile ku kandziyisiwa ka Xitshunxo xa Xiletelo xa Pholisi eka ku herisiwa ka tinomboro ta xihatla ta 10177, 10111 na 107 hi ku nonoka leswaku vaaki va kuma mavonelo.(b) Khabinete yi lemukile magoza lama vekiweke eka ku cinca ka Afrika-Dzonga eka nomboro yin’we ya xihatla ya khodi yo koma 112. Leswi swi ta tiyisisa leswaku vanhu lava nga ehansi ka ntshikilelo a va boheki ku tsundzuka ku tala ka tinomboro loko va lava vukorhokeri bya xihatla kumbe tifoyini ta vona ti fambisiwa hi ndlela leyi nga ringanelangiki.(ii)  Nawumbisi wa Nhluvukiso na Ntlakuso wa Vupfhumba eAfrika-Dzonga
(a)  Khabinete yi pasisile Nawumbisi wa Nhluvukiso wa Vupfhumba eAfrika-Dzonga ku kuma mavonelo ya vaaki. Pholisi yi lava ku engetela ku hoxa xandla ka vupfhumba eka ikhonomi yo anama ya Afrika-Dzonga hi ku engetela tivholumo ta vaendzi.(b)  Hi 2023, Khabinete yi pasisile ku kandziyisiwa ka Nawu wa Nhluvukiso wa Vupfhumba eAfrika-Dzonga, naswona swibumabumelo leswi humaka eka mavandla lama khumbekaka swi nghenisiwile eka pholisi leyi. Nawumbisi sweswi wu nyika rimba ra pholisi leri ku pfumelelaniweke ha rona na swiletelo swa nhluvukiso na ku tlakusa vupfhumba eAfrika-Dzonga.(c)  Pholisi leyi yi ta tlakusa vubindzurisi eka sekithara ya vupfhumba na ku tiyisisa ku hoxa xandla loku antswisiweke ka sekithara eka mitirho. Swiringanyeto swa pholisi swi tlhela swi kongomisa eka ku ringanisa pholisi ya vupfhumba na swivumbeko swa pholisi ya mfumo ya sweswi, na ku ndlandlamuxa ku tiyisela ka sekithara na vuswikoti byo hlamula eka swiphiqo.(iii)  Pholisi ya Mali ya Mabindzu Lamatsongo na ya le Xikarhi (MSME) na Tikhoporexini
(a)  Khabinete yi pasisile Pholisi yo hetelela ya Mali ya tiMSME na Tikhoporexini leswaku yi tirhisiwa. Pholisi yi lava ku herisa swihinga leswi sivelaka tiMSME na mabindzuntirhisano ku kuma nseketelo wa swa timali. Ku nghenelela loku ku ta tlhela ku endla leswaku ku va na ku cinca loku nga riki na swiphiqo kusuka eka mabindzu lama nga riki ya ximfumo ku ya eka ya ximfumo na kusuka eka mabindzu lamatsongo ku ya eka ya le xikarhi. (b)  Pholisi yi nyika ku tumbuluxiwa ka ndhawu ya timali eka mitlawa leyi kongomisiweke ku fana na vantshwa, vavasati na vanhu lava nga na vulema. Pholisi leyi yi vumba xiphemu xa ku nghenelela kun’wana ku seketela mabindzu lamatsongo, ku katsa na Rimba ra Nhluvukiso ra Mabindzu Lamatsongo leri Hlanganisiweke ra Rixaka leri amukeriweke hi Khabinete hi 2022.(c)  Mfumo wu rhangisa nseketelo eka tiMSME na mabindzuntirhisano hikuva mabindzu lawa ya tumbuluxa mitirho yo tala na ku nyika swivandlanene swo tala eka vanhu ku tihanyisa.(d)  Ku tirhisiwa ka pholisi ku ta herisa vangwa ra swikweleti eka ikhosisiteme ya tiMSME na ku endla leswaku ku kula ka ikhonomi, leswi nga swa nkoka eka mfumo.(iv)  Qhinga ra Rixaka ra Vupfhumba bya Tinyeleti na Pulani yo Tirhisa 2023-2033
(a)  Khabinete yi pasisile ku kandziyisiwa ka Qhinga ra Rixaka ra Vupfhumba bya Tinyeleti na Kungu ro Tirhisa ku kuma mavonelo ya vaaki.(b)  Qhinga leri ri kongomisa eka ku veka Afrika-Dzonga tanihi ndhawu ya vupfhumba bya tinyeleti ya xiyimo xa misava, naswona leswi swi ta tlakusa nhluvukiso wa ikhonomi na mitirho eka sekithara ya vupfhumba. Afrika-Dzonga i rixaka ro sungula ra Afrika ku tumbuluxa Kungu ra Rixaka ra Vupfhumba bya Tinyeleti, naswona leswi swi ta tlakusa ku hambanisiwa ka vupfhumba bya tiko.(c)  Qhinga ri kongomisa eka tiphuphu to hambana, ku nga nhluvukiso wa switirhisiwa, ku antswisa nkhuluko wa vupfhumba bya tinyeleti, vutirhisani bya mfumo bya phurayivhete, vupfhumba lebyi katsaka hinkwavo na ku cinca.(d)  Afrika-Dzonga ri tinyungubyisa hi swipfuno swo hlaya swo hlawuleka leswi endlaka leswaku ri va ndhawu leyinene ya vupfhumba bya tinyeleti. Leswi swi katsa xibakabaka xa vusiku lexi nga thyakisiwangiki ni maxelo lamanene.(e)  Ndzawulo ya Vupfhumba, hi ku tirhisana na Ndzawulo ya Sayense na Vumaki, yi ta simeka Kungu ra Rixaka ra Vupfhumba bya Tinyeleti eka ku tlangela Siku ra Vupfhumba ra Rixaka eKapa-N’walungu hi ti27 Ndzati 2024, laha ku nga na phurojeke ya Square Kilometer Array.(v)  Pulani yo Cinca Matirhelo ya Masipala
(a)  Khabinete yi amukerile no pasisa Mutshamaxitulu, swirho na ku ndlandlamuxa mimpimanyeto ya Komiti ya le Xikarhi ka Vaholobye (IMC) eka ku tirhisiwa ka migingiriko yo lulamisa ku nga tirhi kahle ka mfumo wa miganga.(b)  Xikongomelonkulu xa IMC i ku langutela ku tirhisiwa ka migingiriko yo hambana ku lulamisa ku nga tirhi kahle ka mfumo wa miganga hi ku tirhisa ku nghenelela ko hambana eka tindhawu to karhi leti landzelaka:i.  Ku endliwa ka mfumo wa miganga hi xiphurofexinali;ii.  Vutihlamuleri, vulawuri na vulawuri bya switandzhaku;iii. Vulawuri, ku tshamiseka ka tipolitiki na vufambisi;iv. Vufambisi bya timali na mimbuyelo ya oditi leyi antswisiweke;v. Mphakelo wa vukorhokeri na ku hlayisiwa ka switirhisiwa;vi. Nhluvukiso wa ikhonomi ya ndhawu na vupulani bya ndhawu; navii. Vuxaka bya le xikarhi na le ndzeni ka mfumo.(c)  IMC yi ta rhangisa emahlweni ku nghenelela eka timasipala leti nga ekhombyeni swinene.(d)  Khabinete yi tlhele yi lerisa leswaku tindzawulo ta mfumo na swiyenge swa mfumo swi fanele ku hakela swikweleti swa swona leswi kolotaka timasipala hi xihatla naswona Nkwama wa Timali ta Rixaka wu nyikiwile vutihlamuleri byo tiyisisa leswaku leswi swa endliwa.(vi) Swikweleti swa masipala leswi nga hakeriwangiki eka tibodo ta mati 
(a)  Khabinete yi hlamuseriwile hi swikweleti swa timasipala leswi kulaka na leswi nga tshamisekangiki eka tibodo ta mati, leti sweswi ti xungetaka ku tshamiseka ka Huvo ya Mati ya Vaal Central leyi kolotiwaka R9.9 wa timiliyoni na Magalies Water R930 wa timiliyoni eku heleni ka Mawuwani 2024 na ku koteka ka ku pfumala mali ka tibodo leti timbirhi.(b)  Swikweleti leswi kolotiwaka tibodo ta mati swi na vuswikoti byo xungeta mphakelo wa mati hambi ku ri eka timasipala leti hakelaka swikweleti swa tona swa mati.(d)  Khabinete yi pasisile leswaku ku simekiwa ka IMC ku lulamisa ku cinca ka masipala. IMC yi ta tlhela yi rhangisa emahlweni ku nghenelela ku lulamisa ku hakela swikweleti swa masipala eka tibodo ta mati, ngopfungopfu eka lava langutaneke na ku wa loku nga kusuhi.C. Nawumbisi1. Nawumbisi wa Vurhangeri bya Ndhavuko wa Khoi-San wa 2024
1.1.  Khabinete yi pasisile ku yisiwa ka Nawumbisi wa Vurhangeri bya Ndhavuko wa Khoi-San wa 2024 ePalamende. Nawumbisi lowu i nhlamulo eka xiboho xa Khoto ya Vumbiwa lexi nga vula leswaku Nawu wa Vurhangeri bya Ndhavuko na Khoi-San, wa 2019 (Nawu wa 3 wa 2019) a wu tirhi hi ku ya hi ku nghenelela ka vaaki loku nga enelangiki hi Palamende.1.2.  Nawumbisi lowu wu ta nyika Palamende nkarhi wo landzelela xileriso xa Khoto ya Vumbiwa. Nawu wa Vurhangeri bya Ndhavuko na Khoi-San wa 2019 wu sivile Nawu wa Rimba ra Vurhangeri bya Ndhavuko na Vulawuri, wa 2003 (Nawu wa 41 wa 2003).
D. Swipfuxeto swa Khabinete1.  Mimbuyelo ya Riendzo ra Mfumo eChina na ku nghenelela eka Foramu ya Ntirhisano wa China na Afrika (FOCAC) 1.1.  Khabinete yi amukerile xitiviso mayelana na mimbuyelo ya Riendzo ra Mfumo leri humeleleke sweswinyana eka Riphabliki ra Vanhu ra China na nhlengeletano ya FOCAC leyi khomeriweke eBeijing, eChina ku sukela hi ti2 ku fikela hi ti6 Ndzati 2024. Khabinete yi lemukile mimbuyelo ya nkoka leyi landzelaka eka Afrika-Dzonga:1.1.1.  Ntwanano wo cinca xivumbeko xa mabindzu ku va swihumelerisiwa leswi endliweke hi nkoka lowu engetelekeke swinene, ngopfungopfu, ntwanano wo cincana nxaxamelo wa 100 wa swikumiwa swa nkoka lowu engetelekeke kusuka eAfrika-Dzonga leswi China ri nga ta ehleketa ku swi nghenisa etikweni.1.1.2.  Ku engetela kwalaho, Afrika-Dzonga ri kumile ntirhisano kusuka eChina eka swiyenge swinharhu swa nkoka leswi fambelanaka na ku susiwa ka khaboni, ku tirhisiwa ka xidijithali, vutleketli na ku rhwala nhundzu. Ntirhisano lowu wu ta pfula ndlela yo tlakusa vuvekisi eka mimovha ya gezi, vumaki bya tibetiri, vuhlayiselo bya eneji leyi pfuxetiwaka, xikan’we na le ka Tizoni to Hlawuleka ta Ikhonomi na Tizoni ta Nhluvukiso wa Tiindasitiri leti hlawuriweke.1.1.3.  Vavekisi va nkoka va China havumbirhi Shenzhen na Beijing va kombisile ku tsakela ku ndlandlamuxa vuvekisi bya vona kumbe eka vuvekisi bya tiko eAfrika-Dzonga.1.1.4.  Memorandamu ya Ntwanano yi sayiniwile hi nkarhi wa rendzo ra mfumo leri kongomisiweke eka ku tlakusa ntirhisano exikarhi ka China na Afrika-Dzonga.1.1.5 TiMoU ti katsa MoU leyi pfulekeke eka Mavabyi ya Swindomundomu (FMD) leyi sivelaka swipimelo eka ku rhumeriwa ka nyama ya homu exifundzeninkulu xo karhi lexi khumbekaka hi FMD ematshan’wini ya tiko hinkwaro. Ntirho eka MoU lowu wu sungurile hi nkarhi wa Vulawuri bya vu6.2.  Xiviko xa nhluvuko eka ku vuyiseriwa ka masalela ya valweri va ntshunxeko kusuka eZambia na Zimbabwe
2.1.  Khabinete yi amukerile vuxokoxoko bya malunghiselelo yo tlherisela masalela ya vafi va valweri va ntshuxeko va Afrika-Dzonga lava lahliweke eZimbabwe na Zambia. Exikarhi ka masalela lama nga ta tlheriseriwa eAfrika-Dzonga ku na lawa ya vaseketeri va ku lwela Qgweta Duma Nkwe, Manana Florence Mophosho na Basil February.2.2.  Ku vuyiseriwa ka masalela kusuka eZambia na Zimbabwe swi vumba xiphemu xa Phurojeke ya Ndlela ya Ndzhaka ya ku Lwisana na Ntshunxeko (RLHR). RLHR i phurojeke ya ku tsundzuka ya rixaka leyi kongomisiweke eka ku tsundzuka, ku tlangela, ku dyondzisa, ku tlakusa, ku hlayisa, ku sirhelela na ku nyika vumbhoni lebyi tiyeke bya ndlela ya Afrika-Dzonga yo ya eka ntshunxeko.2.4.  Nkhuvo wo Vuyela Ekaya wu ta va kona eka xivandla xa Vuthu ra le Moyeni ra Waterkloof hi ti27 Ndzati 2024 loko masalela ya vafi ya fika eAfrika-Dzonga.3. Ku hatlisisiwa ka ku tirhisiwa ka mpfuxeto wa misava 
3.1. Khabinete yi amukerile no langutisisa xiviko xa nhluvuko eka ku hatlisisa ku tirhisiwa ka mpfuxeto wa misava etikweni. Nongonoko wo Hatlisisa Mpfuxeto wa Misava wu nyika matimba eka swibumabumelo swa Phanele ya Vutsundzuxi ya Phuresidente eka Mpfuxeto wa Misava na Vurimi leyi nyikeke xiviko xa yona na switsundzuxo eka Khabinete hi 2019.3.2. Minongonoko yo hambana ya ku hatlisisa mpfuxeto wa misava yi ya emahlweni yi tirhisiwa naswona nhluvuko wu vikiwile eka Khabinete hi ndlela leyi landzelaka:i.  Hi ku tirhisa Nawu wa ku Cinca ka Tindhawu to karhi ta le Matikoxikaya, wa 1998 (Nawu wa 94 wa 1998), ntsengo wa 630 000 wa tihekitara wu hundziseriwe;ii.  Kwalomu ka 659 602 wa tihekitara ta misava ya mfumo ya vurimi yi ntshunxiwile no averiwa;iii. Hi ti31 Nyenyankulu 2024, kwalomu ka 83 205 wa swikoxo swa misava swi lulamisiwile;iv. Kwalomu ka 2, 895, 935 wa tihekitara ta misava ti kumiwile hi ntsengo wa R26.4 wa tibiliyoni.v. Hakelo ya timali ya R26 wa tibiliyoni yi nyikiwile vavuyeriwa.vi. Kwalomu ka 2 376 976 wa mindyangu yi vuyeriwile eka nongonoko wo tlherisela mali.vii. Khomixini ya ku Vuyiseriwa ka Timfanelo ta Misava yi kunguhate ku hetisisa swikoxo swa misava swa 339 eka lembe ximali ra 2024/2025.4.  Ku pfariwa ka Lesotho-Highlands Tunnel ku endlela ku lunghisa loku kunguhatiweke
4.1.  Khabinete yi hlamuseriwile hi ku pfala ka thanele ya Phurojeke ya Mati ya Lesotho Highlands eka ku hlayisiwa loku kunguhatiweke ku sukela hi ti1 Nhlangula 2024 ku fikela hi ti31 Nyenyenkulu 2025.4.2.  Ntirho wo hlayisa lowu kunguhatiweke i wa nkoka swinene ku sirhelela switirhisiwa ku ringana malembe man’wana ya 20-30 naswona ku tsandzeka ku endla ntirho lowu swi ta veka ekhombyeni ku hundziseriwa ka mati eka Sisiteme ya Nambu wa Vaal leyi Hlanganisiweke (IVRS), leyi nyikaka mati lama phakeriwaka hi Mati ya Rand eka vaxavi va yona na timasipala hinkwato ta le Gauteng.4.3.  Nxopaxopo lowu heleleke wo kambela khombo eka matirhelo ya IVRS, lowu vumbiwaka hi 14 wa madamu lama hlanganisiweke, wu endliwile hi DWS. Nxopaxopo wu tiyisisile leswaku vuyelo bya ku pfala ka thanele eka IVRS hinkwayo byi ta va byintsongo tanihileswi madamu yo tala eka IVRS ya nga tala sweswi.4.4. Khabinete yi lemukile ku kavanyeteka ka mphakelo wa mati loku nga kona eGauteng na le ka timasipala tin’wana ta Free State leti nga fambelaniki na ku pfala ka thanele, naswona yi ya emahlweni yi xiya leswaku DWS yi seketerile timasipala ku nghenisa vakhomaxiave mayelana na ku pfala Lesotho Highlands Tunnel.4.5.  Khabinete yi tlhele yi xiya leswaku eGauteng, ku kula ka vaaki hi xihatla, ku pfumaleka ka ku hlayisiwa ka switirhisiwa, ku pfumaleka ka ku sindzisiwa ka milawu ya miganga na ku hlwela ku tirhisiwa ka xiyenge xa vumbirhi xa phurojeke ya Lesotho Highlands swi hoxe xandla swinene eka ku kavanyeteka ka mati ya sweswi. Hambiswiritano, ku hetisisiwa ka Xiyenge xa 2 xa phurojeke ya Lesotho Highlands swi ta tisa ku ntshunxeka loko ku engeteriwa hi ku nghenelela ka vulawuri bya xilaveko xa mati, ku tirhisiwa ka thekinoloji leyintshwa yo hlayisa mati na ku hlayisiwa loku faneleke ka switirhisiwa.4.6. Khabinete yi lemukile leswaku DWS yi khomile mihlangano yo tilulamisela ku sukela hi Nyenyenyani 2022 na timasipala ta Free State leti amukelaka mati kusuka eNambyeni wa Liebenbergsvlei ku hunguta makhombo ya ku kavanyeteka ka vukorhokeri hi nkarhi wa ku lunghisa mugodi. Hambiswiritano, ku hlwela hi timasipala ku ndlandlamuxa na/kumbe ku pfuxeta switirhisiwa swa tona swa ha ri ntlhontlho. Khabinete yi lemukile leswaku DWS yi ta langutisisa na laha swi lavekaka, yi nghenelela ku seketela timasipala leti.5. Swipimelo swa mati eGauteng 
5.1.  Khabinete yi hlamuseriwile hi ku tirhisiwa ka swipimelo swa mati swa Levhele ya 1 eGauteng. Leswi i mbuyelo wa Rand Water ku fikelela vuhumelerisi bya yona bya mati lebyikulu eka IVRS.5.2.  Ku laveka ka mati eGauteng ku ya emahlweni ku kula hikwalaho ka ku kula ka vaaki, ku tlakuka ka mati lama nga nghenisiki mali eka tisisiteme ta masipala, ku katsa na vuhlanganisi lebyi nga riki enawini na lebyi nga hakeriwiki, na ku pfumaleka ka nhlayiso leswi endlaka leswaku ku va na ku pfuta lokukulu ka mati, leswi nga eka avhareji ya 33% eka timasipala hinkwato ta Gauteng.5.3.  Sweswi, xilaveko xa le henhla xa mati kusuka eka vaxavi va masipala wa Rand Water xi le kusuhi naswona nkarhi wun’wana xi tlula mphakelo lowu kumekaka kusuka eka tipulani ta yona to basisa na swihlovo swo hlayisa.5.4.  Ku papalata swipimelo leswikulu timasipala ta Gauteng ti fanele ku rhangisa emahlweni ku hunguta ku pfuta ka mati eka tisisiteme ta tona to hangalasa mati na ku sindzisa swipimelo swa matirhiselo ya mati.5.5.  Timasipala ta DWS, Rand Water na Gauteng ti tirhisana na Ntlawa wa Switirhisiwa swa Mati wa Bangi ya Misava ya 2020 ku tirhisa pfhumba ro lemukisa na vuhlanganisi bya vanhu vo tala eka ku tirhisa mati hi vukheta, hi ku tirhisana na vaaki na varhangeri va mabindzu.
E.     Ku tholaMatholelo hinkwawo ma fanele ma kambisisa tidyondzo ni ku basisiwa eka manyala.  (a)  Tat Captain Rufus Lekala tanihi Muofisirinkulu wa Vulawuri (CEO) wa Vulawuri bya Vuhlayiseki bya le Lwandle bya Afrika-Dzonga ku ringana malembe ya ntlhanu.(b)  Tat Luvuyo Xola Ntoyi tanihi CEO wa Huvo ya Mati ya Vaal Central ku ringana malembe ya ntlhanu.(c)  Tat Gift Zowa tanihi CEO wa Broadband Infraco ku ringana malembe ya ntlhanu.
F. Migingiriko leyitaka1. Siku ra Ndzhaka
1.1. Xandla xa Phuresidente Mashatile u ta andlala mbulavulo wa nkoka eka nkhuvo wa ximfumo wa Siku ra Ndzhaka ra tiko hi Ravumbirhi, 24 Ndzati 2024 eXitediyamu xa Meqheleng eFicksburg eFree State, lowu funghiweke ehansi ka nhlokomhaka leyi nge: “Ku tlangela vutomi bya tinhenha na tinhenhakazi ta hina leti nyiketeke vutomi bya tona hikwalaho ka ntshunxeko wa hina.”1.2.  Eku fungheni ka Siku ra Ndzhaka, hi xixima tinhenha na tinhenhakazi leti nyikeleke vutomi bya tona ti lwela ntshunxeko wa hina, ngopfungopfu valweri volavo va ntshunxeko lava sindzisiweke ku ya evuhlongeni hi mfumo wa xihlawuhlawu naswona va fele ematikweni mambe.1.3. Nkhuvo wo Vuyela Ekaya wu ta va kona hi ti27 Ndzati 2024 loko masalela ya vafi ya vaseketeri vo hlayanyana va Nyimpi va vuya kusuka eZambia na Zimbabwe ku ya eAfrika-Dzonga tanihi xiphemu xa Phurojeke ya hina yo Vuyisa eVuhlongeni.1.4 Tanihi xiphemu xa ku tlangela N’hweti ya Ndzhaka, mfumo wu ta rhurhela Nkhuvo wa Mitlangu ya Xintu exikarhi ka ti24 na ti29 Ndzati 2024 eFree State ku kombisa mitlangu ya ndhavuko, vuyimbeleri, ncino, swakudya na vutshila bya swikumiwa swo endliwa hi mavoko. 2. N’hweti ya Vukorhokeri bya Mfumo (PSM) 
2.1.  Loko hi ya emahlweni hi tsundzuka PSM, nkongomiso wa mfumo vhiki leri wu lemuka vatirhi va le mahlweni lava tirhelaka rixaka ra hina hi ku tinyungubyisa na ku hlawuleka. Eka vhiki, hi tlhela hi nyikela Tisenthara ta Vukorhokeri bya Thusong ta tiko ra hina, leti fambisaka mfikelelo wa vuxokoxoko na vukorhokeri eka vanhu.
3. Vhiki ro Lemukisa Timbheveve
3.1. Afrika-Dzonga ri ta joyina vaaki va matiko ya misava eku fungheni ka vhiki ra matiko ya misava ra vanhu lava feke tindleve ku sukela hi ti23 ku fikela hi ti29 Ndzati 2024 ehansi ka nhlokomhaka leyi nge: “Sayina eka Timfanelo ta Ririmi ra Swikoweto”.4. Samiti ya Brazil, Russia, India, China na Afrika-Dzonga (BRICS) 
4.1. Ku tilulamisela Samiti ya BRICS 2024 leyi taka ku sukela hi ti22 ku fika ti24 Nhlangula 2024 leyi nga ta khomeriwa eRussia, Afrika-Dzonga ri nghenelela eka mihlangano yo tala yo tilulamisela ku engetela rito ra yona eka timhaka ta nkoka na ku tlakusa ku tsakela loku fanaka eka ntlawa.
5.  Khoniferense ya Matiko ya Misava ya Miehleketo na Matirhelo ya Vulawuri bya Xielekitironiki
5.1. Ndzawulo ya Vukorhokeri bya Mfumo na Vufambisi, hi ku tirhisana na Yunivhesiti ya Xikolo xa Vulawuri xa Witwatersrand, yi ta rhurhela Khoniferense ya Matiko ya Misava ya vu17 ya Miehleketo na Maendlelo ya Vulawuri bya Xielekitironiki (ICEGOV) exikarhi ka ti1 na ti4 Nhlangula 2024 ehansi ka nhlokomhaka leyi nge: “Ku tshemba na Vulawuri bya Mahanyelo eka Misava Leyi Hi yi Lavaka”.
G. Mahungu1. Ku hoyozelaKhabinete yi hundzisa mahungu ya yona mo hoyozela ni ku navelela mikateko eka:•  Xipano xa Afrika-Dzonga eka matirhelo ya xona yo hlamarisa eka Tiolimpiki ta Vatsoniwa eParis ta 2024 na ku wina timendlele ta tsevu.•  Kruger hi ku wina nsuku hi ku hoxa disikhazi F38 eka Mitlangu ya Tiolimpiki ta Vatsoniwa.•  Muchayeri wa xikanyakanya Nicolas Pieter du Preez hi ku wina buronze eka Xikambelo xa Nkarhi wa Munhu hi Xiyexe wa H1 wa Vavanuna eka Mitlangu ya Tiolimpiki ta Vatsoniwa eParis.•  Donald Ramphadi na Lucas Sithole eka ku wina buronze eka thenisi ya switulu swa lava lamaleke wa Quad doubles eka Mitlangu ya Tiolimpiki ta Vatsoniwa.•  Nghwazi ya misava Springboks eka epic double ya yona eka New Zealand eka Vungwhazi bya Rhagibi. Springboks yi tshama yi nga hluriwanga eka Vungwhazi bya Rhagibi naswona yi ta tlanga na Argentina eka ntlangu wa yona lowu landzelaka.•  Muyimbeleri wa Afrika-Dzonga Tyla loyi a endleke matimu hi ku va Muafrika-Dzonga wo sungula ku wina Sagwadi ra MTV Video Music Award.•  Xipano xa Afrika-Dzonga eka Khoniferense ya Swikili swa Misava 2024 eFurwa hi ku kombisa swikili na titalenta ta rixaka ra hina.•    Khabinete yi hoyozerile The Douglas Weir eKapa-N’walungu eka ku amukeriwa ka yona tanihi Xivumbeko xa Ndzhaka ya Misava ya ku Cheleta hi Khomixini ya Matiko ya Misava ya ku Cheleta na ku Humesa mati. Leri i ro sungula xivumbeko xo cheleta xa Afrika-Dzonga xi kuma sagwadi leri. Damu leri nga na malembe ya 130 ri hlayisiwa hi Ndzawulo ya Mati na Nkululo naswona ri vumba xiphemu xa switirhisiwa swa le xikarhi swa Nhlangano wa Vatirhisi va Mati ya Lower Orange Vaal, leyi phakelaka ndzhawu ya kwalomu ka 8,1113 wa tihekitara ya ku cheleta.•  Khabinete yi joyinile Phuresidente Ramaphosa ku hoyozela Muchaviseki Phuresidente Abdelmadjid Tebboune eka ku hlawuriwa ka yena nakambe tanihi Phuresidente wa Riphabliki ra Xidemokirasi ra Vanhu ra Algeria. Khabinete yi langutele ku burisana na Mfumo na vanhu va Algeria ku tiyisisa vuxaka bya matiko mambirhi.2.  MichaveleloKhabinete yi yise michavelelo eka mindyangu ni vanghana va:
•  Tat Pravin Gordhan, loyi a yime tanihi muyimeri wa le mahlweni eka ku khomiwa ka mfumo, naswona a tirheke hi matimba ku hlayisa ku fuma ka nawu na vulawuri lebyinene. Eka ntirho wa yena wo leha wo tirhela vanhu, u tirhile eka tiphotifoliyo to tala ta vaholobye na tanihi Khomixinara wa Vukorhokeri bya Mali ya Tiko ya Afrika-Dzonga. Minyikelo ya yena yi vile ya nkoka eka nhluvukiso wa ikhonomi ya Afrika-Dzonga, a seketela ku va erivaleni, vutihlamuleri, na ku lwisana na vukungundzwana. A a ri mulwelaxihlawuhlawu loyi a nyiketeleke vutomi bya yena eka ntshunxeko wa rixaka ra hina.•  Mnn Regina Brookes, mulwelaxihlawuhlawu loyi a nga kaneta Nawu wa Vuhomboloki hi malembe ya va 1950 naswona a xanisiwa hi mfumo wa xihlawuhlawu hi ku hanya na Vantima tani hi wansati wa Mulungu. Hi 1955 u komberile ku tlhela a hlayiwa tanihi Mukhaladi leswaku a ta kota ku hanya exikarhi ka Vantima.•  Mutsari wa ndhuma, mutlhokovetseri na mulwelavutomi, Tat James Matthews, loyi a a ri Xirho xo Xiximeka xa National Order of Ikamanga. U amukerile xidlodlo lexi hi 2004 hikwalaho ka ku humelela ka yena lokunene eka matsalwa, ku hoxa xandla eka vun’wamahungu na ku tinyiketela ka yena loku hlohlotelaka eka ku lwela Afrika-Dzonga leri nga yiki hi rixaka.•  Nhenha ya Kwayito, Tat Sandile Ngwenya, loyi a tivekaka ngopfu hi vito ra Mapaputsi, loyi a hoxeke xandla swinene eka ku hundzuka ka vuyimbeleri bya kwayito.•  Vatlangi Darlington Michaels, Sello Motloung na Paul Lückhoff, lava hi ntirho wa vona, va nga yisa emahlweni bindzu ra tifilimi na vuhungasi bya laha kaya.•  N’wamafenya wa ndhuma, Tat Philani Mabanga, loyi a tivekaka ngopfu hi vito ra ‘Mfundisi Ntshebe’, loyi a hi tshama hi hleka no hungasa hi vuyimbeleri bya yena bya vuxongi bya vuhlekuri.
Swivutiso: 
Mnn Nomonde Mnukwa Muvulavuleri wa Mfumo wo KhomelaRiqingho: 083 653 7485Yi rhumeriwile hi: Sisiteme ya Vuxokoxoko bya Vuhlanganisi bya swa Mfumu (GCIS)"
"Xitatimente xa Nhlengeletano ya Khabinete leyi khomiweke hi Ravunharhu, 9 Nhlangula 2024",10 Oct 2024,https://www.gov.za/news/cabinet-statements/statement-cabinet-meeting-9-october-2024-10-oct-2024,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-9,"A.  Xiyimo xa Khabinete eka timhakankulu
1.  Ikhonomi1.1.  Afrika-Dzonga: Ndhawu yo Hlawuleka ya Vuvekisi1.1.1.  Khabinete yi anakanyisisile hi matitwelo lamanene ya vavekisi lama humaka eka maendzo ya ntirho ya Phuresidente Cyril Ramaphosa na Xandla xa Phuresidente Paul Mashatile eNew York eUSA na London eUnited Kingdom (UK), hi ku landzelelana.1.1.2.  Nongonoko wa Phuresidente, etlhelo ka Nhlengeletano ya Matiko ya Misava ya vu79 (UNGA), wu katsa mikarhi yo tlakusa Afrika-Dzonga tanihi ndhawu ya vuvekisi yo hlawuleka ku fana na le ka mbulavulo wa yena eka New York Stock Exchange – ku cincana lokukulu ka switoko emisaveni hinkwayo hi ku tirhisiwa ka mali ya makete.1.1.3.  Pfhumba ra vuvekisi ra Xandla xa Phuresidente eUK na Ireland ri tlhele ri katsa mbulavulo eLondon Stock Exchange (LSE) mayelana na xilaveko xo ndlandlamuxa ndhawu ya vona ya vuvekisi eAfrika-Dzonga. LSE a ku ri xitolo xa switoko lexi nga na nkoka swinene eYuropa ku sukela hi 2023.1.1.4.  Havumbirhi Phuresidente Ramaphosa na Xandla xa Phuresidente Mashatile, na vurhumiwa lebyi a byi va heleketile, va boxile swilo swa nkoka swa Mfumo wa Vun’we bya Rixaka, laha ku rhangisiwaka emahlweni swinene ku fikelela ku kula ka ikhonomi loku katsaka hinkwavo na ku tumbuluxiwa ka mitirho, na migingiriko ya nkarhi wun’we leyi yaka emahlweni ku fikelela swikongomelo leswi vekiweke. Va ya emahlweni va veka ntirho lowu nga eku endliweni hi ku tirhisa nongonoko wa ku cinca ka swivumbeko ku tumbuluxa swiyimo leswinene swa vuvekisi. Nongonoko wa ku cinca ka swivumbeko wu hlanganisiwa hi ku tirhisa Operation Vulindlela hi Phuresidente na Nkwama wa Timali wa Rixaka.
1.2.  Ntirhisano wa Mabindzu ya Mfumo Xiyenge xa 21.2.1.  Khabinete yi amukerile ku simekiwa ka Xiyenge xa 2 xa Ntirhisano wa Mabindzu ya Mfumo lowu kongomisiweke eka ku tirhisa ku nghenelela ka nkoka eka tindhawu leti kongomisiweke leti hlawuriweke ku hatlisisa ndlela ya tiko ku ya eka ku kula ka ikhonomi loku katsaka hinkwavo na ku tumbuluxiwa ka mitirho, hi ku engetela vuvekisi na ku tirhisiwa hi xihatla ka mindzulamiso, ku antswisa matitwelo ya rixaka.1.2.2.  Hi ku tirha ku seketela ku nghenelela ka mfumo, ku tlula 130 wa Vafambisinkulu (CEO) va mabindzu lamakulu ya Afrika-Dzonga va hlengeletile switirhisiwa, ku katsa na vutshila byo lulamisa xiphiqo xa mphakelo wa gezi hi ku siyerisana lexi sweswi xi nga nchumu wa nkarhi lowu hundzeke, ku seketela ku tirhisiwa ka Mepe wa Ndlela ya Vutleketli na Nhundzu, Mpfuxeto wa Tivhisa, na ku lwisana na vugevenga na vukungundzwana hi nkarhi wa Xiyenge xa 1.
1.3.  Ku Cinca ka Tivhisa Ku Gazetiwile1.3.1.  Khabinete yi amukerile ku gazetiwa ka mfumo lowuntshwa wa tivhisa wa Afrika-Dzonga tanihi goza ra nkoka ro koka rinoko ra vuswikoti bya matiko ya misava na vuvekisi, ku kurisa vupfhumba na ku tumbuluxa mitirho.1.3.2.  Holobye wa Timhaka Xikaya, Dkd Leon Schreiber, u gazete ku cinca loku, loku vumbeke ku humelela kun’wana ehansi ka Operation Vulindlela.
1.4.  Ku Sindzisiwa ka Milawu ya Vatirhi1.4.1.  Khabinete yi bumabumerile matshalatshala yo kambela ya nhlanganelo lama tiyisisiweke lama rhangeriweke hi Ndzawulo ya Mitirho na Vatirhi (DEL) ku tiyisisa leswaku vathori va landzelela swilaveko swa ku thola.1.4.2.  Ku sukela ekusunguleni ka Vulawuri bya Vunkombo, DEL yi humesile tihakelo ta ntsengo wo tlula R10 wa timiliyoni eka vathori lava hoxeke endzeni ka bindzu ra vuyeni lava yaka emahlweni va thola vahlapfa lava nga riki na maphepha. Ku kamberiwa loku ku fana na loku endliwaka eka bindzu ra tilori ku tiyisisa leswaku vathori va seketela swiletelo swa Nawu wa Swiyimo swa Masungulo swa Ntirho, wa 1997 (Nawu wa 75 wa 1997).1.4.3.  Ku kamberiwa ku tlhele ku paluxa swiendlakalo swa ku nga landzeleli Milawu ya Vatirhi leswi katsaka ku hakeriwa ka miholo hi ndlela leyi nga riki enawini, ku hungutiwa loku nga riki enawini, na magoza lama nga ringanelangiki ya rihanyo na vuhlayiseki entirhweni.
1.5.  Xikimi xa Mpfuneto wa Muthori na Muthoriwa wa Nkarhinyana (TERS)1.5.1.  Khabinete yi amukela ku tlakuka ka mpimanyeto wa TERS kusuka eka R400 wa timiliyoni ku ya eka R2.4 wa tibiliyoni eka lembe ximali ra sweswi.1.5.2.  Ku tlakuka loku i xiphemu xa nhlamulo ya mfumo leyi nga na vuxiyaxiya ku pfuneta ku hlayisa mitirho hi ku pfuna tikhamphani leti ti tikumaka ti ri eka swiphiqo swa timali hikwalaho ka swiyimo swo tika swa ikhonomi naswona hi ndlela yoleyo ti hunguta ku hungutiwa ka vatirhi.
2.  Ku Lwisana na Vugevenga na Vukungundzwana2.1.  Vugevenga2.1.1.  Khabinete yi sola ku dlayiwa ka khumenhungu (18) wa vanhu eLusikisiki na tsevu (6) wa vahlayisi va vaaki eQumbu eKapa-Vuxa eka timhangu ta ku duvuriwa ka vanhu vo tala.2.1.2.  Khabinete yi amukerile ku rhumeriwa hi xihatla ka ntlawa wa vaofisiri vo sindzisa nawu va vutshila ku lavisisa timhangu leti ta ku duvula, leti ntirho wa tona se wu tswalaka mihandzu, laha muehleketeleriwa un’we loyi a fambelanaka hi ku kongoma na ku dlayiwa ka vanhu va 18 eLusikisiki se a humeleleke ekhoto.2.1.3.  Khabinete yi amukerile ku humelela ka matirhelo lama kongomisiweke hi vuhlori lama endliweke eka tindhawu ta Verulam na High-Flats eKwaZulu-Natal. Eka ntirho wa Verulam, maphorisa ya langutane na musunguri na un’wana wa vaehleketeleriwa lava lavekaka swinene eka vunyingi bya ku phanga ka Cash-In-Transit eKwaZulu-Natal. Muehleketeleriwa u dlayiwile eka ku duvuriwa endzhaku ka loko a duvule maphorisa. Hilaha ku fanaka, vaehleketeleriwa vambirhi (2) eka ku dlaya vanhu va nkombo (7) eka nandzu wa High-Flats va dlayiwile eka ku duvulana na maphorisa.2.1.4.  Khabinete yi hlohloteriwa hi ku humelela loku yaka emahlweni ka Operation Shanela. Eka vhiki leri nga hundza, ku tlula 10 000 wa vaehleketeleriwa va khomiwile eka milandzu yo hambanahambana yo fana na ku dlaya, ku pfinya, ku va na swibamu leswi nga riki enawini, ku phanga mabindzu na vangungumerisi va swidzidziharisi hikwalaho ko va na khokheyini eka tiphoto ta hina to nghena.2.1.5.  Khabinete yi tlhele yi bumabumela ntirho wo hlanganela eLimpopo lowu nga endla leswaku ku tshuburiwa laboratari ya swidzidziharisi eLebowakgomo, laha ku nga khomiwa swidzidziharisi swa ntsengo wa kwalomu ka R4 wa mamiliyoni na ku khomiwa ka vaehleketeleriwa vanharhu (3).
2.2.  Ku Lwisana Na Vukungundzwana2.2.1.  Khabinete yi amukerile ku khomiwa ka vafambisi va tifeme ta vunjhiniyara va tsevu lava hehliwaka hi ku rhangisa Havexerisamatimba wa Ikhonomi ya Vantima na vuxisi bya tithendara bya R400 wa timiliyoni eka Eskom na Sasol.
2.3.  Madzolonga lama Sekeriwaka eka Rimbewu na ku Dlayiwa ka Vavasati (GBVF)2.3.1.  Ku gweviwa lokukulu ka mupfinyi wa nxaxamelo loyi a voniweke nandzu Nkosinathi Phakathi ku ringana 42 wa swigwevo swa vutomi hinkwabyo hi khoto ya le henhla ya Gauteng swi rhumela xilemukiso xo tika eka vaendli va GBVF leswaku rixaka ra hina a ri nge khomiwi hi ku kutsula hi swiendlo swa vona swo nyenyetsa.2.3.2.  Khabinete yi kombela MaAfrika-Dzonga hinkwavo ku vika vaendli hinkwavo va vugevenga bya GBVF kumbe muxaka wihi na wihi wa madzolonga eka vanhu lava nga sirhelelekangiki – n’wana, munhu lonkulu kumbe munhu loyi a nga na vulema – eka xitichi xa maphorisa xa ndhawu kumbe ku bela riqingho eka nomboro ya mahala yo yimisa Vugevenga ya: 086 00 10111.
3.  Vulawuri 3.1.  Ekuhetisiseni ku tinyiketela loku endliweke hi nkarhi wa Mbulavulo wa Vhoti ya Mpimanyeto hi Phuresidente ka ku tirhisana swinene na mimfumo ya swifundzankulu na miganga ku lulamisa mitlhontlho ya mphakelo wa vukorhokeri, Phuresidente Ramaphosa u ta rhangela vurhumiwa bya swirho swa Khabinete ku burisana na Tindhunakulu na Swirho swa Tikomiti ta Vulawuri bya Swifundzankulu.3.2.   iendzo ro sungula ri ta va eLimpopo hi Ravuntlhanu, 1 Hukuri 2024 naswona ri ta landzeriwa hi ku endzela eKwaZulu-Natal hi Ravumune, 7 Hukuri 2024.
4.  Nsirhelelo wa Vanhu 4.1.  Swiyimo swo Biha swa Maxelo  4.1.1.  Khabinete yi hlohlotele MaAfrika-Dzonga ku tshama va xalamukile na ku namarhela switsundzuxo swa maxelo kusuka eka Vukorhokeri bya Maxelo bya Afrika-Dzonga. Tiko ri ya emahlweni ri va na swiyimo swo biha swa maxelo kusukela eka ku na ka gamboko loku nga tolovelekangiki, ndhambi, swidzedze swa mpfula, mimoya leyi onhaka na maxelo yo hisa swinene hikwalaho ka vuyelo bya ku cinca ka maxelo. Switsundzuxo swa maxelo swi hangalasiwile eka tipulatifomo hinkwato ta vuhangalasi bya mahungu, ku katsa na switichi swa swiyanimoya swa vaaki.4.1.2.  Khabinete ku nga ri khale yi ta kuma Kungu leri pfuxetiweke ra Vulawuri bya Makhombo na Nhlamulo leri pfuxetiweke leri nga ta katsa ku hunguta timhangu na ku hlamula, ku katsa na mali yo pfuxelela endzhaku ka timhangu.
4.2.  Foramu yo Sungula ya Rixaka ya le Madorobeni ya Afrika-Dzonga eka Ajenda ya Vutshamo bya Misava na Madoroba4.2.1.  Tindzawulo ta Vutshamo bya Vanhu, na Vulawuri bya Ntirhisano na Timhaka ta Ndhavuko, Netiweke ya Madoroba ya Afrika-Dzonga na Nongonoko wa Vutshamo bya Vanhu wa UN (UN-Habitat) va khomile Foramu yo Sungula ya Madoroba ya Rixaka ya Afrika-Dzonga ya masiku manharhu ya Vutshamo bya Misava na Ajenda ya Madoroba, na Pholisi ya Afrika-Dzonga ya le Madorobeni. Foramu yi hlengeletile vatirhisani va nkoka va swa ntshamiseko ku lulamisa mitlhontlho na swivandlanene swo lawula ku tshamiseka ka madoroba hi xihatla eAfrika-Dzonga.4.2.2.  Foramu yi kombisile nkoka wa maqhinga yo lawula ku rhurhela emadorobeni hi xihatla eka xiyimo xo hlamula eka mikhuva yin’wana ya le henhla yo fana na ku cinca ka maxelo, ku fambafamba hi vutlhari na thekinoloji.
4.3.  Ku vuyisiwa ka Masalela ya Valweri va Ntshunxeko va Afrika-Dzonga4.3.1.  Khabinete yi amukerile ku vuyisiwa ka masalela ya valweri va hina va ntshuxeko lava lahliweke loko va ri evuhlongeni eZimbabwe na Zambia. Ku vuyiseriwa ka masalela ya vona eAfrika-Dzonga leri ntshunxekeke na xidemokirasi i ku hetiseka ka Rito ro rhanga xa Vumbiwa bya Riphabliki ra Afrika-Dzonga ra 1996, leri hi lerisaka 'ku horisa ku avana ka nkarhi lowu hundzeke na ku simeka rixaka leri simekiweke eka mipimanyeto ya xidemokirasi, vululami bya ntshamisano na timfanelo ta nkoka ta ximunhu.’4.3.2.  Kungu leri i xiphemu xa Phurojeke ya ku Vuyisa eVuhlongeni, leri kongomisaka ku pfumelela tiko na mindyangu ku xixima miehleketo ya lava va lweleke ntshunxeko na vululami, na leswaku mfumo wu xixima no vuyisela ndzhaka ya lava va nyikeleke hi vutomi bya vona eka ntshunxeko wa tiko4.3.3.  Afrika-Dzonga ri tshama ri kolota vun’we bya matiko ya misava bya matiko hinkwawo lawa ya nga nyika valweri va ntshuxeko vutumbelo, nseketelo na tindhawu to hetelela to wisela eka tona.
4.4.   Mitlangu4.4.1.  Khabinete yi kombela MaAfrika-Dzonga ku kombisa nseketelo wa vona eka n’watipala wa Mamelodi Sundowns na Bafana Bafana Ronwen Williams, loyi a nga hlawuriwa tanihi un’wana wa van’watipala va khume vo antswa emisaveni eka masagwadi ya Ballon d’Or eka Yachine Trophy, hi ku hoxa tivhoti ta vona eka https://www.lequipe.fr/en/special/selection/ballon-dor-2024/section/the…4.4.2.  Williams i mutlangi wo sungula wa Afrika-Dzonga ku hlawuriwa eka Yachine Trophy eka masagwadi ya Ballon d’Or. Nkandziyiso wa vu68 wa nkhuvo wo nyika masagwadi wu ta va kona hi ti28 Nhlangula 2024. Kufikela kwalaho, hi nga vhotela Williams hi Xinghezi na Xifurwa.
5.  Timhaka ta Matiko ya Misava5.1.  Xiboho xa UNGA eka Israel/Palestine.5.1.1.  Khabinete yi amukerile xiboho xa matimu xa UNGA lexi tiviseke leswaku ku tekiwa ka Israele eYerusalema-Vuxa, West Bank na Gaza a swi le nawini, naswona yi lerisile ku tlheriseriwa endzhaku hi ku helela ka vahlampfa na masocha ya Israel.5.1.2.  Xiboho lexi a hi xa nkoka ntsena xa nandzu wa Afrika-Dzonga eka Khoto ya Vululami ya Matiko ya Misava (ICJ) kambe matiko lama hluvukeke yo fana na Spain, Belgium na Japani ya joyinile vunyingi bya matiko ya Dzonga wa misava hinkwayo ku seketela xiboho lexi.
5.2.  Riendzo ra Ntirho eka Mfumo wa Lesotho5.2.1.  Khabinete yi xiyile Riendzo ra Ntirho ra Phuresidente Ramaphosa eka Mfumo wa Lesotho hi Ravuntlhanu, 4 Nhlangula 2024, hi ku rhambiwa hi Muchaviseki Hosi Letsie III. Hi nkarhi wa riendzo leri, Phuresidente u nghenelerile eka Siku ra Ntshunxeko ra vu58 ra Lesotho na Nkhuvo wa Malembe ya Madzana mambirhi, naswona u tlhele a nyika marito hi nkarhi wa ku tlangela ku tsundzuka ndzhaka leyi fuweke ya Rixaka ra Basotho.
5.3.  Nkwetlembetano lowu Yaka emahlweni eSudan5.3.1.  Khabinete yi xiyile ku tlakuka ka mpfilumpfilu eSudani naswona yi komberile Masudani hinkwawo ku landzelela swiletelo swa AU na Vulawuri bya le Xikarhi ka Mimfumo eka Nhluvukiso ku herisa mpfilumpfilu. Afrika-Dzonga ri yime ri tiyimisele ku nyika vuswikoti bya rona ku pfuna mavandla, vatekaxiave na vakhomaxiave van’wana lava faneleke ku tirha hi vun’we ku kuma ku rhula loku nga heriki eSudani.
B. Swipfuxeto swa Khabinete
1.  Xiviko xa ku hetisisiwa ka Tioditi ta Ndlela ya Vutomi bya swirho swa Vukorhokeri bya Vufambisi bya le Henhla (SMS)1.1.  Khabinete yi hlamuseriwile hi antswiso wa ku hetisisiwa ka ku Paluxa ka xielekitironiki hi swirho swa SMS na ku bumabumela antswiso lowu katsaka ku landzelerisa hi ku hetiseka hi 147 eka nhlayo hinkwayo ya 160 wa tindzawulo ta rixaka na ta xifundzankulu, na ku xiya vulavisisi lebyi nga eku endliweni eka swirho leswi nga landzeleriki milawu.1.2.  Khabinete yi komberile Ndzawulo ya Vukorhokeri bya Mfumo na Vufambisi ku languta ku ringeta ku ndlandlamuxiwa ka sisiteme ya ku Paluxa ka xielekitironiki eka timasipala.
2.  Xiviko xa ku simekiwa ka Rhijisitara ra le Xikarhi ro Tshinya eka swiyenge swinharhu swa mfumo2.1.    Khabinete yi amukerile mpfuxeto mayelana na nhluvuko hi ku simekiwa ka Rhijisitara ra le Xikarhi ro Tshinya eka swiyenge swinharhu swa mfumo naswona yi seketerile xiringanyeto xo hlanganisa Rhijisitara ra le Xikarhi ro Tshinya na sisiteme ya PERSAL ya mfumo na tisisiteme ta miholo ya mfumo wa miganga, ku va na layini yo languta eka yona ku thoriwa ka vatirhelamfumo lava katsekaka, lava tshikeke ntirho kumbe lava hlongoriweke.
C.  Swiboho swa Khabinete
Milawumbisi
1.  Mpfampfarhuto wa Nawumbisi wa Khamphani ya Petroliyamu ya Rixaka ya Afrika-Dzonga (SANPC)1.1.  Khabinete yi pasisile ku yisiwa ka Nawumbisi wa SANPC wa 2024 ePalamende. Nawumbisi wu nyika ku simekiwa ka khamphani ya mfumo, ku nyika matimba eka xiboho xa Khabinete xa ti10 Khotavuxika 2020 ku hlanganisa PetroSA, Khamphani ya Nhluvukiso wa Gasi ya Afrika-Dzonga (iGas) na Nhlangano wa Nkwama wa Maqhinga ya Mafurha.1.2.  Vuswikoti byo basisa bya laha kaya eAfrika-Dzonga byi khomiwa ngopfu hi Tikhamphani ta Oyili ta Matiko ya Misava (IOCs), leswi tisaka khombo eka vuhlayiseki bya mafurha ya mati tanihileswi ti-IOC ti pfalaka tindhawu to basisa. Nawumbisi lowu ringanyetiweke wu veka SANPC tanihi nghwazi ya rixaka leyi nga ta khoma timfanelo ta ku lavisisa oyili na gasi hi yoxe na ku khoma swiave hi ku tirhisa ndlela ya Mfumo yo rhwala ya timfanelo leti nga na vulawuri bya phurayivhete.
2.  Mpfapfarhuto wa Nawumbisi wa Swikumiwa swa Petroliyamu wa 20242.1.  Khabinete yi pasisile ku kandziyisiwa ka mpfapfarhuto wa Nawumbisi wa Swikumiwa swa Petroliyamu ku kuma mavonelo ya vaaki. Xikongomelo xa Nawumbisi i ku tiyisisa vuhlayiseki bya swikumiwa swa petroliyamu na nhluvukiso lowu hlelekeke wa sekithara ya swikumiwa swa petroliyamu, ku katsa na ku nghenisiwa ka swikumiwa swa manguvalawa, swo basa na swiphemu leswi pfuxetiwaka leswi nga ta antswisa nkatsakanyo wa eneji.2.2.  Nawumbisi wu ta hoxa xandla eka swilo leswi rhangisiwaka emahlweni swa mfumo eka ku cinca ka ikhonomi na ku tumbuluxiwa ka mitirho eka vulawuri bya sekithara ya swikumiwa swa petroliyamu ya Afrika-Dzonga naswona wu ta tlhela wu lulamisa swivilelo swo hlaya leswi boxiweke mayelana na vufambisi bya Nawu wa Swikumiwa swa Petroliyamu, wa 1977 (Nawu wa 120 wa 1977).
3.  Ndzulamiso wa Nawumbisi wa Rihanyo na Vuhlayiseki bya Migodi3.1.  Khabinete yi pasisile ku yisiwa ka mpfapfarhuto wa Ndzulamiso wa Nawumbisi wa Rihanyo na Vuhlayiseki bya Migodi ePalamende3.2.  Mpfapfarhuto wa Nawumbisi wu lava ku lulamisa Nawu wa Rihanyo na Vuhlayiseki bya Migodi, wa 1996 (Nawu wa 29 wa 1996) hi ku olovisa maendlelo ya vufambisi, ku tiyisisa swiletelo swa ku sindzisa, ku tiyisisa milandzu na swigwevo, na ku lulamisa tinhlamuselo to karhi.3.3.  Mpfapfarhuto wa Nawumbisi, exikarhi ka swin’wana, wu ta tiyisisa leswaku swiyimo swa rihanyo na vuhlayiseki swi tirhisiwa hi ndlela leyinene, swi sindzisiwa na ku antswisiwa emigodini, hi ndlela yoleyo ku hungutiwa mafu, ku vaviseka na mavabyi ya le ntirhweni.
D. Ku thola
Matholelo hinkwawo ma fanele ma kambisisa tidyondzo ni ku basisiwa eka manyala.  
1.  Tat Nkululeko Lwazi Mahlangu tanihi Xandla xa Mulawurinkulu: Vulawuri, Khombo na ku Landzelela eka Ndzawulo ya Mitirho ya Mfumo na Miako.2.  Ku thoriwa ka swirho swa huvo ya Ejensi yo Hlayisa Switirhisiwa swo hlayisa mati swa Limpopo-Olifants:(a)  Qgweta Thato Goodness Moeeng (Mutshamaxitulu);(b)  Tat Nandha Govender (Xandla xa Mutshamaxitulu);(c)  Tat Francois Joubert;(d)  Mnn Phathutshedzo Mudzanani;(e)  Dkd Vhahangwele Bologo Akwinekomi;(f)   Tat Nkhangweni Lawrence Rambau;(g)  Tat Dikgole Timothy Seroka;(h)  Qgweta Reinette Mary Rosey; na (i)  Qgweta Elanie Broekman.
E.  Migingiriko leyitaka
1.  N’hweti ya Vutleketli1.1.  Lembe leri ri fungha malembe ya 19 ya N’hweti ya Vutleketli ya Nhlangula ehansi ka nhlokomhaka leyi nge: “Ku endla swo tala swin’we”. Migingiriko yi ta kongomisa eka ku kombisa switirhisiwa swa mfumo na ku antswisiwa loku yaka emahlweni ka vukorhokeri bya mfumo hi ku tirhisana na vakhomaxiave hinkwavo.1.2.  Nhluvuko lowukulu wu le ku endliweni eka ndhawu ya vutleketli bya nhundzu kusukela loko ku simekiwile Hofisinkulu ya Transnet, hi matirhelo lama antswisiweke eka matirhelo ya yona ya switimela swa nhundzu na swikepe.1.3.  Mfumo wu ta tlhela wu kombisa tiphurojeke ta nkoka to aka magondzo, ku katsa na ku ndlandlamuxiwa ka N2/N3 eKwaZulu-Natal na Gondzo ra Moloto, leri hlanganisaka swifundzankulu swa Gauteng, Mpumalanga na Limpopo.1.4.  Ejensi ya Switimela swa Vakhandziyi ya Afrika-Dzonga yi tlhele yi endla nhluvuko lowukulu hi ku pfuriwa nakambe ka milayeni ya nkoka ku katsa na Layini ya Germiston-Katlehong-Kwesine, leyi nga eka xiyenge xo kambela, na Layini ya le Xikarhi ya Dorobakulu ra Kapa, leyi kunguhatiweke ku hetiwa ekuheleni ka lembeximali leri.
2.  N’hweti ya Nhluvukiso wa Vaaki
2.1.  Nhlangula nakambe i N’hweti ya Nhluvukiso wa Vaaki naswona mfumo wu kongomisa ku tumbuluxa vulemukiso bya Photifoliyo ya Vukorhokeri ya Ndzawulo ya Nhluvukiso wa Vaaki.2.2.    Hi ku famba ka n’hweti, ku ta va na maendzo ya vaaki eka tindhawu to hambana etikweni hinkwaro ku hlanganisa miganga na vukorhokeri bya vaaki, minongonoko yo tlakusa na ku endla mimbulavurisano ya vaaki, minongonoko yo hlengeleta na vuyimeri ku antswisa khwalithi ya vutomi bya miganga leyi khumbekaka.
3.  Khoniferense ya Lembe na Lembe ya Matimu ya Nomu ya Rixaka3.1.  Afrika-Dzonga ri rhurhele Khonferense ya Lembe na Lembe ya Matimu ya Nomu ya Rixaka ya 2024 kusukela hi ti7 ku fikela hi ti11 Nhlangula 2024 eUlundi, eKwaZulu-Natal.3.2.    Eka khoniferense ya lembe leri, ku ta nyikiwa nyingiso wo hlawuleka eka swiyenge swa miehleketo ya rixaka leswi nga rhekhodiwangiki, swi hlayisiwaka na ku hlayisiwa eka swihlayiselamatimu swa rixaka na swa xifundzankulu.
4.  N’hweti yo Lemukisa Rihanyo ra Miehleketo4.1.    Nhlangula i N’hweti yo Lemukisa Rihanyo ra Miehleketo, leyi kongomisaka ku dyondzisa vaaki hi rihanyo ra miehleketo na ku va khutaza ku hlayisa rihanyo ra vona ra miehleketo. Hi khutaza MaAfrika-Dzonga ku lava mpfuneto na nseketelo, na ku xixima lava nga na mavabyi ya miehleketo.
5.  Samiti ya Brazil, Russia, India, China na Afrika-Dzonga (BRICS) 5.1.    Phuresidente Ramaphosa u ta nghenela Samiti ya BRICS ya 2024 eKazan, eRussia kusukela hi ti22 kufikela hi ti24 Nhlangula 2024.5.2.  Samiti ya vu16 ehansi ka nhlokomhaka: “Ku Tiyisa Vuxaka bya Matiko yo Tala eka Nhluvukiso wa Misava Hinkwayo na Vuhlayiseki bya Vululami”, yi ta burisana hi timhaka ta mayelana na mabindzu, timhaka ta tipolitiki ta misava hinkwayo na ku yisa emahlweni ntirhisano exikarhi ka matiko ya swirho.
6.  Siku ra Ntshunxeko wa Vuhangalasi bya Mahungu6.1.  Hi Mugqivela, 19 Nhlangula 2024, Afrika-Dzonga ri ta tlangela Siku ra Ntshunxeko wa Vuhangalasi bya Mahungu ku fungha migingiriko ya ti19 Nhlangula 1977 (Ravunharhu ra Vantima) leswi nga yirisa 19 wa mihlangano ya Black Consciousness Movement na maphephahungu mambirhi (2). Afrika-Dzonga ra xidemokirasi ri endlile nhluvuko lowukulu ku yisa emahlweni ntshunxeko wa vuhangalasi bya mahungu na ntshunxeko wo vulavula. Mfanelo ya ntshunxeko wo vulavula yi dzime timitsu eka Vumbiwa bya Afrika-Dzonga.
7.  Imbizo ya Phuresidente ya Xikombiso xa Nhluvukiso wa Xifundzankulu (DDM)7.1.  Phuresidente Ramaphosa u ta rhangela Imbizo ya Phuresidente ya DDM ku ya eUmgababa eDorobenikulu ra eThekwini eKwaZulu-Natal hi Ravuntlhanu, 8 Hukuri 2024.7.2.  Khabinete yi kombela vaaki va Umgababa na miganga leyi nga ekusuhi ku joyina imbizo na ku nghenisa vayimeri va vona va vaaki eka swintshuxo eka mintlhontlho ya muganga wa vona, na ku kuma tindlela to antswisa mphakelo wa vukorhokeri.
8.  Swikambelo swa Xitifikheti xa le Henhla xa Rixaka (NSC)8.1.  Khabinete yi navelela Tlilasi ya 2024 leswinene hi ku sungula ka swikambelo swa yona swa matiriki hi ti21 Nhlangula 2024, naswona yi kombela vatswari na vahlayisi ku seketela vadyondzi eka nkarhi lowu wa nkoka eka riendzo ra vona ra dyondzo.8.2.  NSC yi tshama yi ri ya nkoka swinene, naswona yi pfulela vantshwa va hina tindlela to tala to tsakisa.
G. Mahungu
1.  Ku hoyozelaKhabinete yi hundzisa mahungu ya yona mo hoyozela ni ku navelela mikateko eka:•  Xipano xa swa Nawu xa Afrika-Dzonga eka ICJ hi ku nyikiwa Sagwadi ra vu4 ra Steve Biko/Frantz Fanon ra Ntshunxeko wa Miehleketo. Sagwadi leri i ra ntirho wa vona wo seketela Ntwanano wa ku Sivela na ku xupuriwa ka Vugevenga bya ku dlayeteriwa ka rixaka eGaza. Swirho swa ntlawa lowu hi leswi: John Dugard SC; Adila Hassim SC; Tembeka Ngcukaitobi SC; Blinne Ní Ghrálaigh KC, Max du Plessis SC, Vaughan Lowe KC, Tshidiso Ramogale, Sarah Pudifin-Jones na Lerato Zikalala.•  vaphurofesa Salim Abdool Karim na Quarraisha Abdool, hi ku hlula Sagwadi ra ndhuma ra Lasker ra vutirheli bya mfumo hi ku lemuka ndzavisiso wa vona wa HIV lowu ponisaka vutomi lowu pfulekeke.•  Relebogile Maloma, mudyondzi wa xivindzi wa Giredi ya 3 loyi a kumaka vutshunguri bya khemotheraphi na mudyondzisi wa yena, Mnn Nqobile Mbatha, eka ku amukela hi ku hlanganyela Sagwadi ro Hlawuleka ra Holobye #Mudyondzisi wa Mina eka xitori xa vona xo hlohlotela. Hambi leswi a lwisanaka na mfukuzani, Relebogile, hi nseketelo lowu nga tsekatsekiki wa Mnn Mbatha, u swi kotile ku fambisana na ntirho wa yena wa xikolo loko a ha ri exibedlhele. Mnn Mbatha u tiyisisile leswaku Relebogile a nga saleli endzhaku, a n’wi pfuna ku tshama a hlanganisiwile na tidyondzo ta yena na vadyondzi kulobye. Hi matshalatshala lawa yo hlamarisa, Relebogile anga hlayisanga rivilo ntsena kambe u humelerile swinene, a hetelela hi ku va eka khume ra le henhla ra tlilasi ya yena – hinkwaswo kusuka eka mubedo wa yena wa xibedlhele. Mhaka ya vona i vumbhoni bya matimba bya nkucetelo wo hundzula wa dyondzo ya ntwela vusiwana na ku tinyiketela, na ku tiyisela ka moya wa vumunhu.•  Mnn Melisa Carol Du Plessis (Vutshila byo Dyondzisa Giredi ya R); •  Mnn Bonisiwe Happiness Maphumulo (Vutshila byo Dyondzisa Xikolo xa le Hansi); •  Mnn Nthabiseng Mavis Mateba (Vutshila byo Dyondzisa Swikili swa ta Vutomi, Giredi ya 1-6);•  Mnn Koliwe Doris Mbatha (Vutshila bya Vurhangeri bya Swikolo swa le Hansi);•  Tat Thapelo Jacob Mthimkhulu (Vutshila byo Dyondzisa Xikolo xa Sekondari);•  Mnn Rose Martha De Jonker (Vutshila bya Vurhangeri bya Swikolo swa Sekondari); •  Tat Tiisetso Daniel Chaka (Vutshila bya Vudyondzisi bya Swilaveko swo Hlawuleka); •  Mr Mbongiseni Cyril Dlamini (Vutshila bya Vurhangeri bya Swilaveko swo Hlawuleka), •  Tat Itumeleng Esau Jr Komane (Vutshila bya Vudyondzisi na Dyondzo leyi antswisiweke hi Thekinoloji); •  Mnn Maserole Mojela (Vutshila byo Dyondzisa Sayense ya Ntumbuluko); •  Mnn Motlatso Lucia Maake (Vutshila byo Dyondzisa Sayense ya Miri); •  Tat Ethon Alexander Vutshila byo Dyondzisa Tinhlayo, GET); •  Tat Sithembiso Eugene Mahlalela (Vutshila byo Dyondzisa Tinhlayo, FET); •  Tat Derek Swart (Kader Asmal Ku Fikeleleka ka Vutomi Hinkwabyo); na •  Mnn Ntombozuko Mkizwana (Sagwadi ra Rixaka ra Mudyondzisi wo Antswa). •  Springboks, xipano xa hina xa rixaka xa rhagibi, eka ku hlula ka xona loku twalaka loko va hlangana na Argentina na ku va va vekiwe harhi ya vukosi tanihi Tinghwazi ta Rhagibi ta 2024.•  Xipano xa Rixaka xa Bolo ya Milenge xa Vavanuna xa le hansi ka malembe ya 20 xa Afrika-Dzonga, lexi hi ntolovelo xi tiviwaka tanihi Amajita, hi ku va xi nyikiwe harhi ya vukosi tanihi tinhenha ta Khapu ya Matiko ya Afrika ya le hansi ka malembe ya 20 ya TotalEnergies CAF, na ku ringanela mphikizano wa Khapu ya Matiko ya Afrika ya le hansi ka malembe ya 20 ya 2025.•  Motorsport South Africa, hi ku tiyisisa ntlangu wuntshwa wa Vumpfapfarhuti bya Misava bya Rally-Raid (W2RC), lowu sweswi wu nga ta va kona na le Afrika-Dzonga hi 2025.•  Zoalize Jansen van Rensburg, hi ku va a vekeriwe harhi ya vukosi tanihi N’wambhuri wa Misava wa Afrika-Dzonga 2024. Zoalize u na 18 wa malembe hi vukhale naswona u ta yimela tiko eka Mphikizano wa N’wambhuri wa Misava wa vu72 hi Nyenyenyani 2025.•  Vahluri va swiyenge swo hambana swa Masagwadi yo sungula ya SAICA ya Afrika-Dzonga eAustralia. Sagwadi ra CEO ri ye eka Mnn Johnson eka ku kombisa ka yena timfanelo to hambana eka tindhawu to aka vaaki, Ubuntu, nkucetelo wa vaaki na ku nghenelela ka vantshwa
2.  Michavelelo•  Khabinete yi kombisile ku chavelela eka Mfumo na vanhu va the Democratic Republic of Congo endzhaku ka mhangu ya vutleketli bya swikepe eTiveni ra Kivu hi Mugqivela, 5 Nhlangula 2024, leyi nga teka vutomi.
Khabinete yi yise michavelelo eka mindyangu ni vanghana va: •  Mufundhisi wa ndhuma Ray McCauley, musunguri wa Kereke ya Bibele ya Rhema na khale ka Mutshamaxitulu wa Huvo ya Rixaka ya Vukhongeri byo Hlangana bya Afrika-Dzonga.•  Khale ka Muavanyisi Willem Heath – loyi a nga va mutshamaxitulu wa Khomixini ya Vulavisisi ya Heath eka vukungundzwana, vuxisi na vufambisi byo biha eKapa-Vuxa, naswona u tlhele a rhangela Yuniti yo Hlawuleka ya Vulavisisi kusukela hi 1997 kufikela hi 2001.•  Nhenha ya Evhangeli Solomon Molokoane, loyi a tivekaka ngopfu hi vito ra xiteji ra ‘Solly Moholo’, loyi a hi nyikeke nhlohlotelo, ku horisa na vuhungasi hi vuyimbeleri bya yena.•  Siphiwe ‘General GTZ’ Sibisi, loyi a ri xirho xo hetelela lexi nga sala eka ntlawa wa Xikwaito Chiskop, lowu nga tlanga xiave xa masungulo eku hluvukiseni ka vuyimbeleri bya Xikwaito etikweni.
3.  Xitiviso xa mani na mania.   Khabinete yi kombela vanhu hinkwavo etikweni ra hina ku tirhisa mati hi vukheta tanihileswi Afrika-Dzonga ri tshamaka ri ri tiko leri kayivelaka mati naswona sweswi hi langutana na ku pfumaleka ka mati. Ngopfungopfu, hi hlohlotela vaaki va Gauteng na KwaZulu-Natal, laha ku tirhisiweke swipimelo swa mati swa levhele yosungula (1) na levhele ya vumbirhi (2), ku landzelela swipimelo leswi vekiweke.b.  Mati i vutomi, ma tirhise hi vutihlamuleri.
Yi rhumeriwile hi: Sisiteme ya Vuxokoxoko bya Vuhlanganisi bya swa Mfumu (GCIS)Swivutiso: Mnn Nomonde Mnukwa – Muvulavuleri wa Mfumo wo KhomelaRiqingho: 083 653 7485"
"Xitatimente xa Nhlengeletano ya Khabinete leyi khomiweke hi Ravunharhu, 23 Nhlangula na  Ravunharhu, 6 Hukuri 2024",13 Nov 2024,https://www.gov.za/news/cabinet-statements/statement-cabinet-meeting-23-october-and-6-november-2024-13-nov-2024,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-23,"A.    Xiyimo xa Khabinete eka timhakankulu
1.    Vuhlayiseki na Vusirheleli1.1.    Mavabyi na mafu lama  vangiwaka hi swakudya1.1.1.    Khabinete yi hlamuseriwile hi mavabyi lama tluletiwaka hi swakudya na mafu lama kandzisiweke  eka tindhawu to hambana ta tiko, leswi nga endla leswaku ku va na mafu yo vava ya vana naswona swi endle leswaku ku etlerisiwa vo hlaya eswibedlhele eGauteng, Mpumalanga, Kapa-Vuxa, KwaZulu-Natal na Free State.1.1.2.    Puresidente u ta burisana na Rixaka mayelana na ku nghenelela loku mfumo wu ku endlaka ku tirhana na xiyimo lexi.1.1.3.    Hi nkarhi lowu, Ndzawulo ya Rihanyo yi tirhisile Nhlangano wa Rixaka wa Mavabyi lama Tlulelaka ku (NhlaRixaTlu) ku landzelerisa na ku kambela xivangelo xa chefu ya swakudya na ku endla switsundzuxo.1.1.4.    Ndzawulo ya swa mafumelo ya vutirhisani na timhaka to ndhavuko leyi seketeriwaka hi ndzawulo ya nhluvukiso wa mabindzu lamatsongo na komiti ya le xikarhi ka vaholobye eka vulawuri bya makhombo va gazete milawu ya xiyimo xa le henhla ya milawu ya xifundzankulu ya ikhonomi ya madoroba leyi kongomisiweke eka ku hlengeleta timasipala ku rhendzela ajenda leyi fanaka na tihlamulo ta nhlanganelo ku ya eka ku katsa ikhonomi ya laha kaya na ku sivela matirhelo ya mabindzu lama nga riki enawini emalokixini. 1.1.5.    Khabinete yi hundzisele marito yo chavelela eka mindyangu, vanghana na vadyondzikulobye va vana hinkwavo lava lahlekeriweke hi vutomi bya vona hikwalaho ka mavabyi lama tluletiwaka hi swakudya na ku navelela leswinene eka lava va ha ri eku hlakarheleni.
1.2.    Ku lwisana na vugevenga1.2.1.    Khabinete yi sola ku dlayiwa loku nga twisisekiki ka Nkosikazi Thenjiwe Eunice “Nogcinile” Mtirara eMqhekezweni Great Place eKapa-Vuxa naswona yi hundzisele marito yo chavelela eka rixaka ra vuhosi ra AmaDlomo na mfumo hinkwawo wa AbaThembu. Tindzawulo ta nawu ti ta tisa vaendli va vugevenga lebyi ekhotsweni.1.2.2.    Khabinete yi tlhele yi sola ku pfinyiwa ka vadyondzi va ntlhanu lava na vona va phangeriweke hi ku kombeteriwa hi swibamu endhawini ya vufambisi bya Mqhekezweni.1.2.3.    Va NATJOINTS va lerisiwile ku hatlisisa ku hunguta ku tlakuka ka swiyimo swa vugevenga ku katsa na ku dlaya eKapa-Vuxa na ku tiyisisa leswaku vaendli hinkwavo va swiendlo na van’wamabyongo va tisiwa ekhotsweni.1.2.4.    Khabinete yi bumabumerile ntirho lowu fambisiwaka hi vuhlori lowu rhangelaka hi NATJOINTS (ku lwisana na migodi leyi nga riki enawini na operation vala-mgodi) lama nga endla leswaku ku khomiwa ku tlula gidin’we (1000) wa vatirhi va le mugodini lava nga riki enawini eka tindhawu ta migodi leti tshikiweke eOrkney eN’walungu-Vupeladyambu kusukela hi mahelo ya vhiki ra ti 2 Hukuri 2024.1.2.5.    Khabinete yi amukerile matshalatshala lama yaka emahlweni yo tiyisisa vuswikoti bya maphorisa hi ku rhumeriwa ka magidimbirhi nhungu (2 800) wa maphorisa lama ha ku leteriweka eka switichi swa maphorisa swo hambanahamban. Valeteriwa vo engetela va magidimbirhi (2000) va maphorisa va ta thwasa hi N’wendzamhala 2024 naswona va ta va va lulamele ku rhumeriwa eka nguva ya ntsako.1.2.6.    Khabinete yi kombela MaAfrika-Dzonga hinkwawo ku tirhisana na maphorisa eka ku lwisaneni na vugevenga hi ku vika timhangu ta vugevenga hi ku bela riqingho eka0800 10111 na Nomboro ya Rixaka leyi tinyiketeleke ya ku tekeriwa mali hi ku tlimbeletiwa ya: 080 091 1011 mayelana na vugevenga lebyi fambelanaka na ku tekeriwa mali hi ku tlimbeletiwa.
2.    Timhaka ta Matiko ya Misava2.1.    Ku hlayela endzhaku: Xiyimo xa Ntlawa wa Makhumembirhi (G20) wa Afrika-Dzonga2.1.1.    Ku hlayela endzhaku eka Afrika-Dzonga ku teka vupresidente bya G20 kusukela hi ti 1 N’wendzamhala 2024 kufikela hi ti 30 Hukuri 2025 ehansi ka nhlokomhaka leyi nge: “Ntwanano, ku Ringana na ku Tiyisela”, ku sungurile.2.1.2.    Samiti ya varhangeri yi ta khomeriwa eJoni, eGauteng naswona IMC yi tirhisana na swifundzankulu swin’wana ku rhurhela mihlangano ya Vaholobye na mitlawa ya ntirho. Hi ta sungula nongonoko wa Afrika-Dzonga wa G20 hi siku ro sungula ra N’wendzamhala 2024.2.1.3.    Afrika-Dzonga ri ta nghenelela eka samiti ya G20 leyi taka hi ti 18 na ti 19 Hukuri 2024, eRio de Janeiro, Brazil.
2.2.    Khoto ya Vululami ya Matiko Hinkwawo (ICJ)2.2.1.    Khabinete yi amukerile ku fayiliwa ka xitsundzuxo eka ICJ, leswi kombisaka hilaha mfumo wa Israel wu tluleke ntwanano wa ku dlayeteriwa ka rixaka hi ku tlula nawu hi vomu na ku dlayiwa ka Vapalestina lava tshamaka eGaza.2.2.2.    Tsalwa ra xitsundzuxo ra tipheji to tlula gidin’wenharhu (1300) – leri seketeriwaka hi swikombiso na swiengetelo – ri na vumbhoni bya swiendlo swa ku dlayeteriwa ka rixaka swa Israel, na ku tsandzeka ka rona ku sivela ku hlohlotela ku dlayeteriwa ka rixaka na ku xupula lava hlohlotelaka na ku endla swiendlo swa ku dlayeteriwa ka rixaka.2.2.3.    Ku fayila  xitsundzuxo ku humelele hi nkarhi lowu Israel yi tiyisaka ku dlayiwa ka vaaki eGaza naswona yi kunguhataka ku landzelela ndlela leyi fanaka ya ku onha eLebanon. Xitsundzuxo lexi i xitsundzuxo eka vaaki va misava hinkwayo hi tihanyi leti yaka emahlweni eka vanhu va Palestina na xilaveko xa vun’we ku yimisa khombo leri. Ku fayila loku ku tlhela ku ta endzhaku ka xiboho xa nhlangano wa matiko lexi solaka swiendlo swa mfumo wa Israel eka vanhu vale Palestina.
2.3.    Ku yisa emahlweni Xidemokirasi xa Misava Hinkwayo2.3.1.    Khabinete yi hundzisela ku hoyozela ka yona eka mifumo na vanhu va Riphabliki ra Botswana, Mozambique na United States (US) eka ku fika emakumu loku humelelaka ka nhlawulo wa vona wa sweswinyana.2.3.2.     Khabinete yi bumabumela mitwanano ya  Xixambulele xa ku cinca ka XidemokirasieBotswana eka ku humelela ka yona ehansi ka vurhangeri bya Puresidente-Muhlawuriwa Duma Boko naswona yi amukerile ku simekiwa ka tipulani ta nkarhinyana exikarhi ka vufambisi lebyi nga ekuhumeni na vufambisi lebyi taka bya Puresidente- Muhlawuriwa Boko.2.3.3.    Khabinete yi hoyozela Puresidente-Muhlawuriwa Daniel Chapo na vandla ra yena, FRELIMO, eka ku hlula ka vona endzhaku ka nhlawulo wa matimu wa tiko lowu khomiweke endzhaku ka malembe ya makumanharhumbirhi (32) endzhaku ka ku sayiniwa ka ntwanano wa ku rhula wa mani na mani, lowu nga herisa nyimpi ya xin’wanamanana na ku sungula xidemokirasi xa mavandla yo tala eMozambhiki. Xivilelo lexi nga kona i xa madzolonga lama yaka emahlweni endzhaku ka nhlawulo, naswona mavandla hinkwawo lama nga tsakisiki ya fanele ku heta swintshunxo swa nawu leswi simekiweke ku lulamisa swivilelo swa vona swa nhlawulo na ku ya emahlweni ya aka eka masungulo ya ku rhula lama vekiweke eka ntwanano wa Maputo wa ku rhula na ku rivalelana ka rixaka.2.3.4.    Khabinete yi tlhela yi hoyozela Puresidente-Muhlawuriwa Donald Trump endzhaku ka nhlawulo wa Amerika lowu khomiweke hi ti 5 Hukuri 2024. Afrika-Dzonga ri langutele ku tirhisana swinene na Puresidente loyi a nga hlawuriwa Trump eka tin’hweti ta khumembirhi (12) leti taka loko Puresidente Cyril Ramaphosa a teka xiyimo xa Vupuresidente bya G20 hi ti 1 N’wendzamhala 2024.3    Timhaka ta Mabindzu  3.1    Mimbuuyelo ya riendzo ra mfumo na ku nghenelela eka Foramu ya Ntirhisano wa China na Afrika (ForaNtirChiAfri) (FOCAC)3.1.1    Khabinete yi amukerile xitiviso mayelana na mivuyelo ya riendzo ra mfumo leri humeleleke sweswinyana eka riphabliki ya vanhu valeChina na nhlengeletano ya (ForaNtirChiAfri) FOCAC leyi khomeriweke eBeijing, China kusukela hi ti 2 kufikela hi ti 6 Ndzati 2024. Khabinete yi xiyile mimbuyelo ya nkoka leyi landzelaka eAfrika-Dzonga:3.1.2    Ntwanano wo cinca xivumbeko xa mabindzu ku va swikumiwa leswi endliweke hi nkoka lowu engetelekeke swinene, ngopfungopfu ntwanano wo cincana nxaxamelo wa dzanan’we (100) wa swikumiwa swa nkoka lowu engeteriweke kusuka eAfrika-Dzonga leswi China ri nga ta ehleketa ku swi nghenisa ematikweni mambe.3.1.3    Ku engetela kwalaho, Afrika-Dzonga ri kumile ntirhisano ku suka eChina eka swiyenge swinharhu swa nkoka leswi fambelanaka na ku susiwa ka khaboni, ku tirhisiwa ka xidijitali, swifambo na vutleketli. Ntirhisano lowu wu ta pfula ndlela yo tlakusa vuvekisi eka mimovha ya gezi, vumaki bya tibetiri, vuhlayiselo bya eneji leyi pfuxetiwaka, xikan’we na le ka tizoni to hlawuleka ta ikhonomi na tizoni ta nhluvukiso wa ti-indasitiri leti hlawuriweke.3.1.4     Vavekisi va nkoka va China  ha vumbirhi bya Shenzhen na Beijing va kombisile ku tsakela ku ndlandlamuxa vuvekisi bya vona kumbe eka vuvekisi lebyi nga hluvukisiwangiki eAfrika-Dzonga.3.1.5    Hi nkarhi wa Foramu ya Mabindzu, ku sayiniwile timemorandamu ta ntwanano (MoUs) ta tsevu leti kongomisiweke eka ku tlakusa ntirhisano exikarhi ka swiyenge swa China na tikhamphani ta Afrika-Dzonga na Swivandla swa Timali ta Nhluvukiso ku tiyisisa ntirhisano ku tlakusa nhluvukiso wa ti-indasitiri eAfrika-Dzonga, ku tlakusa ntirhisano wa thekinoloji ku yisa emahlweni ku susiwa ka khaboni ya vamatsalani va nkoka ta Afrika-Dzonga na mixaxamelo ya swa nkoka na ku tlakusa vuvekisi eka sekithara ya eneji leyi pfuxetiwaka.3.1.6    Mitwanano leyi sayiniweke eka xiyimo xa mfumo na matsalana  wa purayivhete yi ta hoxa xandla eka ku hatlisisa vuvekisi lebyi tlakusaka ku cinca ka rihlaza na khaboni ya le hansi na ku tlakusa vutumbuluxi eka migingiriko ya ti-indasitiri na ku tlhela ku koka rinoko ra vuvekisi eka tizoni to hlawuleka ta ikhonomi na tiphaki ta ti-indasitiri.
4    Ikhonomi4.1    Xitatimente xa Pholisi ya Mpimanyeto wa Nkarhi wa le Xikarhi (MTBPS)4.1.1    Khabinete yi amukela MTBPS ya lembe ra 2024, leyi nyikaka matimba eka ku tinyiketela ka mfumo wa vun’we bya rixaka ku landzelela ku kula ka ikhonomi hi xihatla, loku katsaka hinkwavo na ku tshamiseka, na ku tumbuluxa vaaki lava nga na vululami na ku ringana hi ku lwisana na vusweti, ku pfumaleka ka ndzingano na ku pfumaleka ka mitirho.4.1.2    Ku tshamiseka eka timali ta mfumo hi ku tirhisa vufambisi bya vutlhari bya matirhiselo ya mali ya mfumo na swikweleti swi tiyisisa leswaku tiko ra hina ri nga hlohlotela ku kula ka ikhonomi loko hi ri karhi hi tiyisisa leswaku lava nga sirhelelekangiki ngopfu exikarhi ka hina va ya emahlweni va seketeriwa hi minongonoko ya hina ya mpfuneto wa vaaki.4.1.3    Khabinete yi seketela tiphuphu ta mune ku tlakusa ikhonomi hi ku tirhisa ntshamiseko wa ikhonomi leyikulu, ku tirhisa mpfuxeto wa swivumbeko, ku aka vuswikoti bya mfumo na ku engetela vuvekisi bya switirhisiwa swa mfumo. Tiko ri tlhela ri va endleleni yo susiwa ehansi ka ku vekiwa tihlo eka ku lwisana na ku yiviwa ka mali loku engetelekeke ka ntlawa wa ntirho wa matirhelo ya swa timali (FATF), leswi se ri langutiseke khumetsevu (16) wa swilo swa makumembirhimbirhi (22) swa maendlelo leswi hlawuriweke emahlweni ka nkambisiso nakambe wa FATF hi lembe ra 2025.4.1.4    MTBPS i xiphemu xa xirhendzevutana  xa mpimanyeto wa rixaka ra hina lexi pfulekeke na lexi nga na vutihlamuleri lexi pfumelelaka ku pulana ka timali ka nkarhi wa le xikarhi ku ya eka nkarhi wo leha ka timali ta rixaka ra hina. Swi tlhela swi pfumelela MaAfrika-Dzonga ku khoma tindzawulo ta mfumo na mavandla ku tihlamulela eka matirhiselo ya mali na ku nyika vavekisi xitiyisekiso eka nkongomiso wa ikhonomi ya tiko.
4.2    Vupfhumba4.2.1    Ku simekiwa ka pfhumba ra vupfhumba ra ximumu ra tiko ku hlohlotela MaAfrika-Dzonga na vaendzi ku suka emisaveni hinkwayo ku hlotana na swibye swa risima swa vupfhumba swa tiko leswi fihliweke leswi kumekaka eka swifundzankulu swa hina hinkwaswo swa kaye.4.2.2    Pfhumba ra Gimme Summer – Sho’t Left ri ta vika tinyiko ta vupfhumba bya laha kaya ku pfumelela MaAfrika-Dzonga yo tala ku tiphina, ku hlota na ku kuma swivandla swa vupfhumba leswi fihliweke swa rixaka ra hina.4.2.3    Ekutiyisiseni ka xiyenge xa vupfhumba, Khabinete yi amukerile ku gazetiwa ka xikimi xa mufambisi wa vupfhumba la tshembiwaka (TTOS), lexi olovisaka phurosese ya swikombelo swa vhisa eka mitlawa leyikulu ya vupfhumba kusuka eChina na India.4.2.4    Kungu ri lulamisa swipimelo swa vuswikoti eka vurhumiwa bya matiko mambe naswona ri kongomisa eka ku koka rinoko ra vapfhumba vo tala ku suka eChina na India, leswi hi ku landzelelana swi endlaka  n’we khoma nhungu wa tiphensete (1.8%) na nharhu khoma kaye wa tiphensete (3.9%) wa vaendzi hinkwavo va matiko ya misava eAfrika-Dzonga.4.2.5    Tikhamphani ta maendzo leti swi tsakelaka ti nga fikelela sisiteme hi ku endzela https://touroperator.dha.gov.za:8443kumbe ku nghena eka phothali hi ku tirhisa mfungho wa TTOS eka www.dha.gov.za
4.2.6    Ku ya emahlweni, sisiteme ya vhisa ya tiko yi andlariwile eka matiko ya makumenhrhumune (34) ku pfumelela vapfhumba lava humaka ematikweni wolawo ku endla xikombelo xa vhisa yo ya eAfrika-Dzonga eka inthanete handle ko boheka ku endzela vuyimeri kumbe vurhumiwa bya tiko
5    Timhaka Ta Mati 5.1    Goza ra nkarhinyana ro phakela mati yo nwa eHammanskraal5.1.1    Khabinete yi amukerile na ku xiyaxiyisa nhluvuko lowu endliweke hi ndzawulo ya mati na basiso ku phakela mati yo nwa eka dorobankulu ra Tshwane ku kota ku phakela mati yo nwa eka vanhu vale Hammanskraal swa nkarhinyana.5.1.2    Swiphiqo swa phakelo wa mati leswi yaka emahlweni leswi hlaseleke Hammanskraal na tindhawu leti nga ekusuhi swi ya emahlweni swi khumba vutomi bya vanhu hi ndlela yo biha, ku katsa na phakelo wa vukorhokeri bya nhlayiso wa rihanyo eka switirhisiwa swa laha kaya swo fana na xibedlhele xa Jubilee.5.1.3    Dorobankulu ra Tshwane sweswi ri le ku tirhiseni ka phurojeke ya madzanamambirhinkombonhungu (R278) wa mamiliyoni ya tirhandi ku lunghisa mitirho yo hlawula mati ya thyaka ya Rooiwal (WWTW) leyi khale a yi nga tirhi kahle.5.1.4    Ku languteriwile leswaku ku engetela vuswikoti bya WWTW eRooiwal swi ta durha kwalomu ka mbirhi (R2) wa mabiliyoni ya tirhandi. Khabinete yi tivisiwile leswaku dorobankulu ra Tshwane ri ta boheka ku seketela phurojeke leyi hi timali hi ku tirhisa mali leyi nghenaka, ku lomba kumbe maavelo ya rona ya mpfuneto wa nhluvukiso wa vutshamo bya le madorobeni ku suka eka ndzawulo ya vutshamo bya vanhu.5.1.5    Hi 2023, ndzawulo ya mati na basiso yi lerisile Magalies Water ku nghenelela hi xihatla hi ku landza nawu wa vukorhokeri bya mati, wa lembe ra1997 (Nawu wa 108 wa 1997), na ku dizayina na ku veka xitirhisiwa lexintshwa xo basisa mati eka vuhlayiselo bya mati bya yona bya mitirho yo basisa mati ya Klipdrift ekusuhi na Hammanskraal. Leswi swi ta pfuna ku olovisa mitlhontlho ya mati na ku nyika swintshunxo swa nkarhi wo leha. Xitichi lexi xo engetela xo basisa mati xi ta phakela mati eka madamu yo karhi eka sisiteme ya ku hangalasiwa ka mati ya dorobankulu ku engetela phakelo wa mati yo nwa yo tenga eHammanskraal.5.1.6    Mfumo wu hlohlotela vanhu va Hammanskraal na tindhawu leti nga ekusuhi ku lehisa timbilu loko ntirho lowu wu ri karhi wu ya emahlweni. Xiphemu xo sungula xi languteriwile ku hetiwa hi ti 15 Hukuri 2024. Leswi swi ta pfumelela dorobankulu ra Tshwane ku yisa mati yo nwa eka tindhawu tin’wana ta Hammanskraal.
5.2    Swikweleti swa masipala eka tibodo ta mati5.2.1    Khabinete yi amukerile mpfuxeto mayelana na swikweleti swa masipala leswi yaka emahlweni leswi nga hakeriwangiki eka tibodo ta mati, leswi tlakukaka na leswi nga tshamisekangiki, hi ntsengo wa makumembirhinharhu (R23) wa mabiliyoni Ya tirhandi leti kolotiwaka hi ti 31 Mhawuri 2024. Xikweleti lexi xi xungeta ku humelela ka timali ka tibodo ta mati na xiyenge hinkwaxo xa mati. Holobye wa mati na basiso Pemmy Majodina sweswinyana u hlangane na timasipala to hlaya leti khumbekaka naswona u amukerile swibumabumelo swo hakela kusuka eka timasipala to tala leti nga hakeriki.5.2.2    Khabinete a yi pasisile khale ku simekiwa ka komiti ya le xikarhi ka vaholobye (IMC) ku lulamisa ku cinca ka masipala. IMC yi ta tlhela yi rhangisa magoza yo lulamisa ku hakela swikweleti swa masipala eka tibodo ta mati, ngopfungopfu leti langutaneke na ku wa loku nga ekusuhi.
5.3    Swipimelo swa Mati eGauteng5.3.1    Khabinete yi kamberiwile hi swipimelo swa mati swa levhele yo sungula leswi nga kona eGauteng hikwalaho ka xilaveko xa mati lexi ya ka emahlweni hikwalaho ka ku tirhisiwa lokunkulu loku vangiwaka hi ku andza ka vaaki, ku hlanganisiwa loku nga riki enawini, ku pfuta na ku tirhisiwa ka mati hi ndlela yo biha.5.3.2    Xiringaniso xa matirhiselo eGauteng i madzanamabirhinkombokaye (27 wa tilitara hi munhu hi siku loko ku pimanyisiwa na avhareji ya matiko ya misava ya dzanankombonharhu (173) wa tilitara hi munhu hi siku. Loko timasipala ta madorobakulu eGauteng ti ri na swipimelo swa mati swa levhele yo sungunla leswi nga kona, ku sindzisiwa kuntsongo swinene ku endliwa hi timasipala.5.3.3    Holobye wa mati na basiso na Holobyenkulu wa Gauteng va komberile timasipala ku veka swipimelo swa mati swa levhele ya vumbirhi  leswi nga tata na tihakelo loko vatirhisi va nga landzeleli swipimelo.5.4    Ku Simekiwa ka komiti ya swiphiqo swa mati ya rixaka5.4.1    Khabinete yi seketerile xiboho xa Puresidente xo engetela ntirho lowu sweswi wu rhangelaka hi xandla xa Puresidente hi ku tlakusa timhaka ta mati tanihi xiphiqo na ku simeka komiti ya rixaka ya swiphiqo swa mati leyi nga ta tumbuluxa pulani ya maendlelo ya mati na ku tisa vativi va swa mati leswaku va ta nghenelela eka mitlhontlho ya mati ya tiko hinkwaro eka ndhawu ya mfumo wa miganga.
6    Ntshamisano wa vanhu6.1    Ku Sayiniwa ka nawumbisi wa ndzulamiso wa ku dlaya vukati wu va nawu6.1.1    Khabinete yi amukerile ku humesiwa ka matimu ka xijumba xo sungula xa makumenharhunharhu (33) wa switifikheti swa vukati bya Mamozileme hi ndzawulo ya swa timhaka ta xikaya endzhaku ka ku sayiniwa ka nawumbisi wo hundzuluxa wa ku dlaya vukati wu va nawu hi Mudyaxihi lembe leri hi Puresidente Ramaphosa. Nawumbisi wu cincile nawu wa ku dlaya Vukati, wa 1979 (Nawu wa 70 wa 1979) ku amukela vukati bya Mamozileme na ku hlayisa ku tsakela ka vavasati na vana va Mamozileme loko vukati byebyo byi herisiwa.6.1.2    Ku cinca loku ku nga ri khale ku komba ku tinyiketela ka tiko ra hina ku tiyisisa leswaku tifanelo ta vavasati na vana va Mamozileme eka ku ringana, xindzhuti, ku fikelela vululami xikan’we na ku tsakela lokunene ka n’wana lontsongo, tani hi laha swi vekiweke hakona eka vumbiwa bya tiko ra Afrika-Dzonga hi lembe ra 1996, leri  seketeriweke.6.1.3    Yi tlhela yi nyika matimba eka ku kurisa nhlanganiso lowunkulu wa vaaki, ku aka rixaka na vutivi bya rixaka lebyi avelaniwaka xikan’we na ku xixima mindhavuko yo hambana ya ndhavuko na vukhongeri.
B.    Swiboho swa Khabinete 1.    Swiboho swa Nhlengeletano ya Khabinete leyi khomiweke hi Ravunharhu, 23 Nhlangula 2024
1.1.    Nhlawulo wa Mfumo wa Miganga wa 20261.1.1.    Khabinete yi pasisile ku simekiwa ka Komiti ya le Xikarhi ka Vaholobye leyi nga ta langutela malulamiselelo ya Nhlawulo wa Mfumo wa Miganga wa 2026/27.1.1.2.    Leswi mfumo wa miganga wa khale wu khomiweke hi ti1 Hukuri 2021, nhlawulo wa masipala lowu landzelaka wu ta khomiwa exikarhi ka ti2 Hukuri 2026 na ti1 Nyenyenyani 2027. IMC yi ta vitaniwa hi Holobye wa swa Mafumelo ya Vutirhisani na Timhaka to Ndhavuko naswona yi vumbiwa hi tindzawulo to hlaya ta mfumo leswi nga swa nkoka ku tiyisisa ku nyikiwa ka nhlawulo lowu humelelaka.1.1.3.    Khabinete yi tlhele yi langutisisa no pfumelela tifomula to kumisisa nhlayo ya vakhanselara hi ku landza Xiyenge xa 20 (1) (a) xa Nawu wa Swivumbeko swa Masipala.1.1.4.    Nhlawulo wa Masipala wa 2026 wu ta va wa vutsevu eka nhlawulo wo tano kusukela loko ku fike xidemokirasi hi 1994. IMC yi ta tirhisana na IEC na mihlangano yin’wana leyi faneleke ku ya eka ku tiyisisa leswaku endlelo leri yisaka eka mfumo wa miganga ri famba kahle na ku rhula.
2.    Nawumbisi2.1.    Nawumbisi wa Ndzulamiso wa Rimba ra le Xikarhi ka Mifumo, 20242.1.1.    Khabinete yi pasisile ku kandziyisiwa ka Nawumbisi wa Rimba ra Vuxaka bya le Xikarhi ka Mifumo, 2024 ku kuma mavonelo ya vaaki. Nawumbisi wu lava ku endla ku cinca eka Nawu wa Rimba ra Vuxaka bya le Xikarhi ka Mimfumo (Nawu wa 13 wa 2005), ku tiyisisa leswaku swiyenge swo hambana swa mfumo swi tirha hi ndlela leyi hlanganeke.2.1.2.    Mindzulamiso yi ta lulamisa swiyenge swin’wana swa Nawu leswi nga hundzeriwa hi nkarhi naswona swi ta tiyisisa leswaku swiyenge swinharhu swa mfumo swi tirha swin’we ku antswisa mphakelo wa vukorhokeri ekufikeleleni ka swilaveko swa vanhu.2.1.3.    Ndzima ya 3 ya Vumbiwa yi lava leswaku swiyenge hinkwaswo swa mfumo swi tirhisana hi ku tshembana na ripfumelo lerinene hi, exikarhi ka swin’wana, ku kurisa vuxaka bya xinghana na ku pfunetana na ku seketelana. Eka mhaka leyi, Nawumbisi wa Rimba ra Vuxaka bya le Xikarhi ka Mifumo, wu ta fambisa nhlanganiso wa ku tirhisiwa ka tipholisi na milawu ya mfumo, ku katsa na ku tiyisisa mfumo lowu hlanganeke, mphakelo wa vukorhokeri hi ndlela leyinene, ku vekiwa tihlo na ku tirhisiwa ka tipholisi. Ku cinca loku eka milawu ku ta tlhela ku seketela Modele wa Nhluvukiso wa Xifundzankulu lowu kongomisiweke eka ku antswisa na ku tiyisisa sisiteme ya vuxaka bya le xikarhi ka mifumo.
3.    Swiboho swa Khabinete swa nhlengeletano leyi khomiweke hi ti6 ta Hukuri 2024
3.1.    Masiku ya Pfhumba ra ku Nghenelelai eka ku Lwisana na Madzolonga lama simekiweke eka Rimbewu (GBV)3.1.1.    Khabinete yi pasisile endlelo ra miehleketo eka Pfhumba ra 2024 ra Masiku ya 16 ya ku Nghenelela eka ku lwisana na GBV, ehansi ka nhlokomhaka leyi nge: “Malembe ya 30 ya ku yisa emahlweni Goza ra Nhlanganelo ku Herisa Madzolonga eka Vavasati na Vana”, leswi tshikelelaka nkoka wa maendlelo ya vaaki hinkwavo eka ku lwisana na GBVF na nkoka wa vutihlamuleri bya swiyenge swo tala.3.1.2.    Lembe leri ri fungha malembe ya 26 ya ku nghenelela ka Afrika-Dzonga eka Pfhumba ra Masiku ya 16 ya ku Nghenelela ko pfumala Madzolonga eka Vavasati na Vana, leri nga ta sunguriwa hi ti25 Hukuri 2024 eXitediyamu xa Royal Bafokeng eN’walungu-Vupeladyambu.3.1.3.    Leswi swi seketela pfhumba ra misava hinkwayo leri sungulaka hi ti25 Hukuri (Siku ra Matiko ya Misava ro Herisa Madzolonga eka Vavasati) kufikela hi ti10 N’wendzamhala (Siku ra Timfanelo ta Ximunhu ra Matiko ya Misava). Pfhumba ra lembe leri ri ya emahlweni ri lulamisa swivangelo swa rimitsu swa GBVF loko ri ri karhi ri tlakusa vununa lebyinene na ku ringana ka rimbewu, kun’we na ku tumbuluxa swivandlanene swa ikhonomi eka vavasati na vana.3.1.4.    Loko ku tlula 1 000 wa vaendli va GBVF va voniwe nandzu exikarhi ka 1 Dzivamisoko na 31 Ndzati 2024, ha ha ri na swo tala swo swi endla tanihi rixaka ku herisa ntungu lowu eka vaaki.
3.2.    N’hweti yo Lemukisa hi Timfanelo ta Vutsoniwa (DRAM) 20243.2.1.    Khabinete yi pasisile kungu na nhlokomhaka ya DRAM ya 2024 na Siku ra Rixaka ra Vanhu lava nga na Vutsoniwa, leri sungulaka hi ti3 Hukuri kufikela hi ti3 N’wendzamhala. Nhlokomhaka ya lembe leri hi leyi: “Ku tlangela Malembe ya 30 ya Xidemokirasi; ku tumbuluxa vaaki lava katsaka vutsoniwa hinkwabyo”.3.2.2.    Nhlokomhaka yi kandziyisa nkoka wa ku lemukisa hi mitlhontlho leyi langutaneke na vanhu lava nga na vutsoniwa, ku tlakusa na ku sirhelela xindzhuti xa vona na ku lemuka tifanelo ta vona tanihilaha swi tsariweke hakona eka Vumbiwa.3.2.3.    Ku lulamisa swihinga leswi nga kona leswi khumbaka vanhu lava nga na vutsoniwa swi katsa ku tiyisisa tindhawu leti nga na switirhisiwa, leti nga ta tshama nkarhi wo leha na ku hlayiseka ka vona, na ku tlhela ku lemukiwa leswaku a hi vutsoniwa hinkwabyo lebyi vonakaka. Migingiriko leyi ya n’hweti hinkwayo yi ta tlakusa vutivi na ku kombisa nhluvuko lowu tiko ri wu endleke ekutiyisiseni ka nsirhelelo wa tifanelo ta vanhu lava nga na vutsoniwa.3.2.4.    Mfumo wu kombela vaaki hinkwavo ku tirha swin’we tanihi vatirhisani ekuakeni ka vumundzuku lebyi nga heriki na lebyi katsaka vutsoniwa hinkwabyo.
3.3.    Pholisi ya ku Sivela ka xikan’we  na Vutshunguri bya Swiphiqo swa Matirhiselo ya Swidzidziharisi3.3.1.    Khabinete yi pasisile Pholisi ya ku Sivela ka xikan’we na Vutshunguri bya Swiphiqo swa Matirhiselo ya Swidzidziharisi, leyi kongomisaka ku nyika rimba ra nhlamulo leri heleleke ku lulamisa mitlhontlho leyi fambelanaka na ku tirhisiwa ka xihoko na swidzidziharisi leswi miganga yi langutaneke na swona.3.3.2.    Pholisi yi engetela ku nghenelela loku nga kona ku fana na Pulaninkulu ya Rixaka ya Swidzidziharisi leyi tirhisiweke exikarhi ka 2013 na 2017, naswona yi hlamula hi ku kongoma eka swivandla leswi hlawuriweke eka Nawu wa ku Sivela ka xikan’we na Vutshunguri bya ku Tirhisa Swidzidziharisi hi Ndlela yo Biha, wa 2008 (Nawu wa 70 wa 2008).3.3.3.    Pholisi yi ringanyeta minongonoko ya nsivelo leyi simekiweke eka vaaki leyi hi ndlela leyinene yi lulamisaka mitlhontlho leyikulu kusuka eka ku tirhisiwa ka swidzidziharisi hi ndlela yo biha. Yi seketeriwa hi tiphuphu tinharhu: phuphu yo hunguta Xilaveko – leyi kongomisiweke eka ku sivela ku sungula ka ku tirhisiwa ka swidzidziharisi hi ndlela yo biha kumbe ku titshega; phuphu yo hunguta Mphakelo – leyi kongomisiweke eka ku hunguta ku fikelela na phuphu yo hunguta Makhombo – leyi katsaka vutshunguri bya swiphiqo swa ku tirhisiwa ka swidzidziharisi na migingiriko leyi fambelanaka na swona. Ku kongomisiwa eka ku hunguta ku onhaka loku vangiwaka hi ku tirhisiwa ka swidzidziharisi hi ndlela yo biha eka vanhu na miganga. Leswi swi nga fikeleriwa hi ku tirhisa nsivelo, ku nghenelela ka ha ri na nkarhi, vutshunguri na magoza man’wana lama fambelanaka, vukorhokeri bya nhlayiso wa le ndzhaku na ku hlanganisiwa nakambe.3.3.4.    Pholisi yi kandziyisiwile eka webusayiti ya Ndzawulo ya Nhluvukiso wa Vaaki eka: www.dsd.gov.za.
4.    Swipfuxeto swa Khabinete 4.1.    Xiyimo xa Migodi eAfrika-Dzonga 4.1.1.    Khabinete yi tivisiwile hi xiviko xa Xiyimo xa Indasitiri ya Migodi, hi ku ya hi ndzavisiso lowu endliweke hi Mintek.4.1.2.    Xiviko xi nyika vuxokoxoko lebyi heleleke na bya nkarhi wa sweswi eka nhluvukiso wa sweswinyana eka timakete ta swixavisiwa swa misava hinkwayo, mikhuva ya vuhumelerisi bya timinerali eAfrika-Dzonga, ku hoxa xandla ka indasitiri ya migodi eka vuhumelerisi hinkwabyo bya laha kaya, vuvekisi na ku tumbuluxiwa ka mitirho.4.1.3.    Xiviko xi tirha tanihi xitirhisiwa xa nkoka ekukumeni ka swihinga eka nhluvukiso wa sekithara ya migodi, leswi nga xihoxa xandla xa nkoka eka ku kula ka ikhonomi ya Afrika-Dzonga.4.1.4.    Xiviko xa Xiyimo xa Indasitiri ya Migodi xi ta endla leswaku sekithara ya migodi ya tiko yi kota ku tiyimela no tirhisa ku tlakuka ka xilaveko xa swixavisiwa hi ku nyika vuxokoxoko eka swixavisiwa swo hambana.
4.2.    Xiviko xa Xiyenge xa IV xa Kungu ra Ntirho wa Vantshwa ra Phuresidente eka sekithara ya dyondzo ya masungulo ehansi ka vito ra Kungu ra Ntirho wa Dyondzo ya Masungulo (BEEI)4.2.1.    Khabinete yi amukerile mahungu mayelana na ku humelela ka BEEI, ku nghenelela lokukulu ka mitirho ya mfumo loku kongomisiweke eka vantshwa lava nga tirhiki va vukhale bya le xikarhi ka 18 na 35 wa malembe. Ku nghenelela ku tlhela ku lava ku lulamisa swiyimo swa le henhla swa ku pfumaleka ka mitirho ka vantshwa eAfrika-Dzonga.4.2.2.    Kusukela loko wu sunguriwile hi N’wendzamhala 2020, BEEI yi tumbuluxile kwalomu ka 1.1 wa timiliyoni ta swivandlanene swa mitirho eka vantshwa va vukhale bya le xikarhi ka 18 na 35 wa malembe. Nongonoko lowu wu tlhele wu pfuna tiko ku langutana na mitlhontlho yo onha ya ikhonomi leyi vangiweke hi ntungu wa COVID-19, tanihi xiphemu xa ajenda yo anama ya mfumo yo pfuxeta ikhonomi.4.2.3.    BEEI a yi vekile 240 342 wa vantshwa eswikolweni tanihi vapfuni va dyondzo na vapfuni va swikolo hi ku angarhela. Vapfuni lava ava kuma mali yo tlula R4 000 hi n’hweti hi n’hweti. Khabinete yi pfumerile xiringanyeto xa Ndzawulo ya Dyondzo ya Masungulo ku yisa emahlweni Nongonoko wa Dyondzo ya Masungulo ya Ntirho wa Vantshwa eka lembe ximali ra 2024/25.
5.    Ku thola
Matholelo hinkwawo ma fanele ma kambisisa tidyondzo ni ku basisiwa eka manyala.  
1.    Tat Neville Matjie tanihi CEO wa Burende Afrika-Dzonga2.    Ku thoriwa ka Mnn Khetha-okuhle Vincentia Rantao tanihi mufambisi loyi a nga riki wa vulawuri eka Huvo ya Bangi ya Misava. 3.    Ku thoriwa ka Huvo leyi Fumaka ya CCMA(a)    Dkd September Cornelia Carol (Mutshamaxitulu la Tiyimeleke)(b)    Mnn Riefdah Ajam (Ntirho lowu Hleriweke) (c)    Tat Solly Phetoe(d)    Tat Wiseman Dinwa;(e)    Tat Sifiso Lukhele (Bindzu leri Hleriweke);(f)    Tat Kaizer Moyane;(g)    Mnn Siobhan Leyden;(h)    Mnn Unathi Ramabulana (Muyimeri wa mfumo);(i)    Mnn Ntsoaki Mamashela; na (j)    Tat Lucky Charles Mohalaba
6.    MIGINGIRIKO LEYITAKA
6.1.    16 Masiku ya Pfhumba ra Vutirheli6.1.1.    Pfhumba ra Masiku ya 16 ya ku Nghenelela ko lwisana na ku pfumala Madzolonga eka Vavasati na Vana ri ta simekiwa hi ti25 Hukuri 2024 eXitediyamu xa Royal Bafokeng eN’walungu-Vupeladyambu ehansi ka nhlokomhaka leyi nge: “Malembe ya 30 ya ku yisa emahlweni Goza ra Nhlanganelo ro Herisa Madzolonga eka Vavasati na Vana”.
6.2.    Palamende ya Pan-Afrika (PAP)6.2.1.    Nhlengeletano ya Vumune leyi Tolovelekeke ya Palamende ya Vutsevu ya PAP, leyi nga huvo yo endla milawu ya tikonkulu ya vayimeri kusuka eka matiko hinkwawo ya Afrika, yi le ku endlekeni kusukela hi ti4 kufikela hi ti15 Hukuri 2024.6.2.2.    Hi nkarhi wa tisexini leti, swiviko swa nhlengeletano kusuka eka tikomiti to hambana swi ta vekiwa etafuleni na switsundzuxo leswi endliwaka eka Samiti ya Tinhloko ta Matiko na Mfumo wa Afrika eka tipholisi na milawu leyi twananeke ya tikonkulu.6.2.3.    GCIS yi ta langutisisa ku tirhisiwa ka tipulani ta vuhlanganisi na mitlawa, naswona swiviko swo veka tihlo swi ta endliwa swi kumeka n’hweti na n’hweti eka Khabinete tanihi xiphemu xa xiviko xa Timhaka ta sweswi.
7.    Mahungu
7.1.    Ku hoyozela      Khabinete yi hundzisa mahungu ya yona mo hoyozela ni ku navelela mikateko eka:
•    Holobye wa Matiko ya le Handle wa Ghana Shirley Ayorkor Botchwey eka ku thoriwa ka yena ka sweswinyana tanihi Matsalana-Jenerali la landzelaka wa Nhlangano wa Matiko. Mnn Botchwey u ta teka vurhangeri bya yena bya malembe ya mune bya nhlangano wa matiko ya 56 hi ti1 Dzivamisoko 2025.•    ntlawa wa swichudeni swa ntlhanu swa Afrika-Dzonga lava thwaseke hi tidigiri ta vona ta Masitasi eka Timhaka ta le Lwandle eYunivhesiti ya Misava Hinkwayo ya Lwandle eSweden. Tidyondzo ta vona ti seketeriwile hi timali hi Vulawuri bya Vuleteri bya Dyondzo ya Vutleketli, lebyi nga byin’wana bya valawuri va dyondzo na vuleteri bya sekithara lava lerisiweke ku fambisa nhluvukiso wa vuswikoti na ndzetelo.•    Banyana Banyana, Xipano xa Rixaka xa Bolo ya Milenge xa Vavasati xa Afrika-Dzonga, hi ku fikelela ekuheteleleni ka Vunghwazi bya Vavasati bya COSAFA. Xipano xa hina xa rixaka xi hluriwile hi tiphenati loko xi hlangana na Zambia.•    Vahlamberi va Afrika-Dzonga Chad Le Clos hi ku amukela nsuku eka 200m ya maphaphatani ya vavanuna na Pieter Coetzee hi ku amukela nsuku eka 100m na 200m bekisitiroke xikan’we na silivhere eka 50m bekisitiroke ya vavanuna eka Khapu ya Misava ya ku Hlambela ya le Matini ya 2024 eSingapore.
7.2.    Michavelelo      Khabinete yi yise michavelelo eka mindyangu ni vanghana va:
•    Phurof Noel Chabani Manganyi (84), loyi a a ri mudyondzi wo hlawuleka, xidyondzeki, mutivi wa swa miehleketo na mutirhelamfumo.
Swivutiso: Mnn Nomonde Mnukwa – Muvulavuleri wa Mfumo wo KhomelaRiqingho: 083 653 7485"
"Xitatimente xa Nhlengeletano ya Khabinete leyi khomiweke hi Ravunharhu, 26 Nyenyenyana 2025",27 Feb 2025,https://www.gov.za/news/cabinet-statements/statement-cabinet-meeting-26-february,https://www.gov.za/ts/news/cabinet-statements/statement-cabinet-meeting-26-february,"A.    Xiyimo xa Khabinete eka timhakankulu
1.    Vuxaka bya Matiko ya Misava1.1.    Vupresidente bya Afrika-Dzonga bya Ntlawa wa Makhumembirhi (G20)1.1.1.    Vupresidente bya Afrika-Dzonga bya G20 ehansi ka nhlokomhaka leyi nge: “Nhlanganelo, ku Ringana na ku Tiyisela”, byi sungurile hi ku tiyimisela hi ku hela loku humelelaka ka nhlengeletano yo Sungula ya Vaholobye va Matiko ya le Handle va G20 eJoni kusukela hi ti20 kufikela hi ti21 Nyenyenyana 2025, na nhlengeletano yo Sungula ya Vaholobye va Timali na Valawuri va Tibangi ta le Xikarhi ya G20 yo Sungula leyi yaka emahlweni sweswi eKapa kusukela hi ti26 ku ya eka ti27 Nyenyenyana.1.1.2.    Nhlangano wo Sungula wa Vaholobye va Matiko ya le Handle va G20 a ku ri nkarhi eka Vaholobye va Matiko ya le Handle va G20 ku anakanyisisa hi mitlhontlho ya tipolitiki ta misava na ku burisana hi tindlela leti G20 yi nga hoxaka xandla ha tona ku kuma swintshuxo eka leswi. Nhlengeletano yi seketerile endlelo ra Afrika-Dzonga ro lawula timhaka ta tipolitiki ta misava, swilo leswi rhangisaka emahlweni swa yona swa Vupresidente bya G20 na swihumelerisiwa swa xiyimo xa le henhla, naswona yi tiyisisile ntirho wa G20 tanihi foramu ya le henhla ya ntirhisano wa ikhonomi ya matiko ya misava.1.1.3.    Ku engetela kwalaho, Afrika-Dzonga ri rhurherile hi ku humelela mihlangano ya Mitlawa ya Ntirho leyi landzelaka:1.1.3.1.    Dyondzo yo Sungula leyi Tirhaka (12-13 Nyenyenyana 2025, hi xiviri). Xikongomelo xa nhlengeletano a ku ri ku avelana na ku lava ku twanana eka swilo swinharhu swa nkoka swa Ntlawa wa Ntirho, ku nga: (a) Nkoka wa 1: Dyondzo ya Masungulo ya Khwalithi: ntirho wa Nhlayiso wa Tindzumulo na Dyondzo ku antswisa khwalithi ya dyondzo ya masungulo; (b) Nkoka wa 2: Ku Amukeriwa ka Swikili eka Xiyimo xa Misava Hinkwayo; na Nkoka wa 3: Nhluvukiso wa Dyondzo ya Xiphurofexinali eka misava leyi cincaka.1.1.3.2.    Ntlawa wo Sungula wa Ntirho wa ku Nyikiwa Matimba ka Vavasati (17-18 Nyenyenyana 2025, hi xiviri). Vatekaxiave va Ntlawa wa Ntirho va seketerile swilo swa nkoka swa Afrika-Dzonga leswi tlhelaka swi fambelanisiwa na swilo swa vona swa nkoka swa rixaka eka timfanelo ta vavasati, naswona swi aka ehenhla ka migingiriko na swilo swa nkoka swa Vupresidente bya Brazil.1.1.3.3.    Ntlawa wo Sungula wa Ntirho wa Ikhonomi ya Dijitali (17-19 Nyenyenyana 2025, hi xiviri). Nhlengeletano leyi a ku ri pulatifomo ya Afrika-Dzonga ku avelana na ku lava ku twanana eka swilo leswi rhangisaka emahlweni swa Ntlawa wa Ntirho. Swilo swa mune leswi rhangisiwaka emahlweni i: (a) Vuhlanganisi bya nhluvukiso wa xidijitali lowu katsaka hinkwavo; (b) Switirhisiwa swa mfumo swa xidijitali na ku cinca; (c) Tiikhosisiteme ta vutumbuluxi bya xidijitali: ku humesa vuswikoti bya mabindzu lamatsongo na ya le xikarhi; na (d) Vutlhari byo endliwa lebyi ringanaka, lebyi katsaka hinkwavo na lebyi lulameke.1.1.3.4.    Nhlangano wo sungula wa Ntlawa wa Mitirho wa Ntirho wa G20 (18-21 Nyenyenyana 2025 eGqeberha). Nhlangano lowu wa Ntlawa wa Ntirho wu burisanile hi ku kula loku katsaka hinkwavo, ku thoriwa ka vantshwa, ndzingano wa rimbewu, ku nga ringani ka miholo na vuyelo bya ku tirhisiwa ka xidijitali eka vumundzuku bya ntirho.1.1.3.5.    Ntlawa wo Sungula wa Ntirho wa Ndhavuko (20-21 Nyenyenyana 2025, hi xiviri). Swilo swa nkoka swa Ntlawa wa Ntirho leswi seketeriweke hi vatekaxiave hinkwavo i: (a) Nkoka wa 1: Ku hlayisa na ku lulamisiwa ka Ndzhaka ya Ndhavuko ku sirhelela Timfanelo ta Ximunhu; (b) Nkoka wa 2: Ku hlanganisa Tipholisi ta Ndhavuko eka maqhinga ya ntivontshamisano wa ikhonomi ku tiyisisa na ku katsa nhluvukiso lowu simekiweke eka Timfanelo; (c) Nkoka wa 3: Ku tirhisa Tithekinoloji ta Dijitali eka Nsirhelelo na ku Tlakusa Ndhavuko na Ikhonomi leyi nga ta tshama nkarhi wo leha; na (d) Nkoka wa 4: Ku hlangana ka Ndhavuko na ku Cinca ka Maxelo: Ku Vumba Nhlamulo ya Misava Hinkwayo.
1.1.4.    Mihlangano leyi landzelaka ya Mitlawa ya Ntirho na Mavuthu ya Ntirho ya G20 yi ta khomiwa kusukela namuntlha kufikela ekuheleni ka Nyenyankulu 2025:1.1.4.1.    Nhlangano wo Sungula wa Ntlawa wa Ntirho wa ku Cinca ka Eneji: 27-28 Nyenyenyana 2025 – hi vhichuwali.1.1.4.2.    Nhlangano wo Sungula wa Ntlawa wa Ntirho wa Vurimi: 3-4 Nyenyankulu 2025 – hi vhichuwali.1.1.4.3.    Nhlangano wo Sungula wa Ntlawa wa Ntirho wo Lwisana na vukungundzwana: 3-5 Nyenyankulu 2025 – eKapa.1.1.4.4.    Nhlangano wo Sungula wa Ntlawa wa Ntirho wa Vupfhumba: 5 Nyenyankulu 2025 – hi vhichuwali.1.1.4.5.    Nhlangano wo Sungula wa Ntlawa wa Ntirho wo Pfuxeta Khombo ra Timhangu: 5 Nyenyankulu 2025 – hi vhichuwali.1.1.4.6.    Nhlangano wo Sungula wa Ntlawa wa Ntirho: Nsirhelelo wa Swakudya: 5 Nyenyankulu 2025 – hi vhichuwali.1.1.4.7.    Nhlangano wo Sungula wa Ntlawa wa Ntirho wa Mabindzu na Vuvekisi: 18-20 Nyenyankulu 2025 – hi vhichuwali.1.1.4.8.    Nhlangano wo Sungula wa Ntlawa wa Ntirho: Ku Kula ka Ikhonomi yo Katsa Hinkwavo, Ku Endliwa ka Tiindasitiri, Mitirho, na ku Pfuxeta ku nga Ringani: 17 Nyenyankulu 2025 – hi vhichuwali.1.1.4.9.    Ntlawa wa Vumbirhi wa Ntirho wa Rihanyo: 26-28 Nyenyankulu 2025 – eDurban.1.1.4.10.    Nhlangano wo Sungula wa Ntlawa wa Ntirho wa Vuhlayiseki bya Maxelo na Ntivombango: 25-28 Nyenyankulu 2025 – hi vhichuwali.1.1.5.    Vuxokoxoko bya ku rhurhela ka Afrika-Dzonga mihlangano yo hambana ya G20 na mimbuyelo ya yona ya nga kumiwa eka www.g20.org KUMBE www.g20.org.za
1.2.    Mbhurisano wa Tipolitiki wa Afrika-Dzonga na Nhlangano wa Yuropa (EU)1.2.1.    Khabinete yi amukerile nseketelo wa EU eka swiyimo swa Afrika-Dzonga swa tipolitiki ta misava hinkwayo na swilo swa nkoka swa Presidente wa hina wa G20 endzhaku ka Ntwanano wa Tipolitiki wa Vaholobye wa vu16 lowu humeleleke exikarhi ka Afrika-Dzonga na EU lowu khomeriweke hi ti19 Nyenyenyana 2025 eKapa.1.2.2.    Mbhurisano wu nyikile nkarhi eka EU na Afrika-Dzonga ku vuyelela ku tinyiketela ka vona loku fanaka eka vumaki bya matiko yo tala, ku hleleka ka matiko ya misava loku sekeriweke eka Milawu, na ku va exikarhi ka Tsalwa ra Nhlangano wa Matiko (UN). Mavandla ya tlhele ya pfumelelana hi xilaveko xo pfuxeta Huvo ya Vuhlayiseki ya Nhlangano wa Matiko (UNSC), hi ku lemuka xilaveko xa xihatla xo endla leswaku yi va na vuyimeri, yi katsa hinkwavo, yi va erivaleni, yi tirha kahle, yi va na xidemokirasi na vutihlamuleri.1.2.3.    EU na Afrika-Dzonga va tlhele va burisana hi ntirhisano wa vona eka tiforamu ta matiko yo tala na miganga, va kongomisa, ngopfungopfu, eka matshalatshala ya vona yo hlanganela ku tlakusa timfanelo ta ximunhu na nhluvukiso lowu nga heriki na ku lulamisa ku cinca ka maxelo. Va tlhele va kambisisa mikarhi yo ndlandlamuxa ntirhisano eka swiyenge swa nkoka leswi nga ta tshama nkarhi wo leha, ku katsa na switirhisiwa swa nkoka leswi nga tirhisiwangiki hi xikongomelo xo yisa emahlweni mphikizano wa swona hi ku hambana ka swona, vuhlayiseki bya ikhonomi na matshalatshala ya ku susa khaboni.1.2.4.    Nhlangano lowu wu tlhele wu tirha tanihi pulatifomo yo lulamisela Samiti leyi taka ya EU-Afrika-Dzonga leyi nga ta khomiwa hi ti13 Nyenyankulu 2025 eAfrika-Dzonga. Samiti yi ta burisana hi ku antswisa vuxaka bya ikhonomi, ku cinca ka eneji leyi nga ringanela, vuhlayiseki na vusirheleri, tikheteni ta nkoka leti nga heriki na ntirhisano wa matiko yo tala. EU i xihlovo xa le henhla xa Afrika-Dzonga xa vuvekisi byo kongoma bya le handle naswona Afrika-Dzonga i mutirhisani lonkulu wa mabindzu wa EU eAfrika ra le Dzongeni wa Sahara.1.2.5.    Nhlangano lowu wu tlhele wu kandziyisa nkoka wo khoma Nhlangano wa Vaholobye wa EU- Nhlangano wa Matiko ya Afrika (AU) na Samiti hi 2025.
1.3.    Huvo ya ku Rhula na Vuhlayiseki ya AU (PSC) na Swiboho swa UNSC eka xiyimo xa le vuxeni bya Riphabliki ra Xidemokirasi ra Congo (DRC)1.3.1.    Khabinete yi amukerile no seketela hinkwavo AU PSC na Swiboho swa UNSC eka xiyimo xa le vuxeni bya DRC.1.3.2.    AU PSC yi seketerile swiboho swa nhlengeletano ya Nhlangano wa Nhlanganelo wa Nhlangano wa Afrika Vuxa (EAC) na Nhlangano wa Nhluvukiso wa Dzonga wa Afrika (SADC) leswi a swi lava ku yimisiwa ka nyimpi hi xihatla, ku fambisiwa ka tindlela ta vukorhokeri bya vanhu leti hlayisekeke na leti nga kavanyetiwiki, ku hoxiwa ka mavuthu hinkwawo lama nga rhambiwangiki kusuka evuxeni bya DRC, ku xiximiwa ka vutshembeki bya ndhawu ya DRC na ku nghenelela ka vatekaxiave hinkwavo va mfumo na lava nga riki va mfumo eka mbulavurisano wa tipolitiki ehansi ka phurosese ya Nhlanganelo ya Luanda-Nairobi.1.3.3.    Xiboho xa UNSC xi komberile mavandla hinkwawo (vatekaxiave va mfumo na lava nga riki va mfumo) evuxeni bya DRC ku hetisisa ku yimisiwa ka nyimpi hi xihatla na loku nga riki na swipimelo, tanihilaha swi komberiweke hakona hi varhangeri va EAC na SADC.1.3.4.    Xiboho xi ya emahlweni xi lava leswaku mintlawa ya marhavela ya M23 yi huma eka tindhawu leti yi ti tekeke evuxeni bya DRC naswona yi kombele Vuthu ra Vusirheleri ra Rwanda ku tshika ku seketela ntlawa lowu hlomeke naswona ri hatlisa ri huma eka ndhawu ya Congo “handle ka swipimelo swa le mahlweni”.1.3.5.    Khabinete yi kombisile ku navela ka yona lokunene eka ku hola hi xihatla eka masocha hinkwawo (10) lama vavisekeke lama vuyeke lawa sweswi ya kumaka vutshunguri eAfrika-Dzonga, eka misava ya le kaya.
1.4.    Ntwanano wa AU wa ku Herisa Madzolonga eka Vavasati na Vanhwanyana (AU-CEVAWG)1.4.1.    Khabinete yi amukerile ku amukeriwa ka AU-CEVAWG, ku nga xitirhisiwa xa nawu xo sivela na ku herisa madzolonga eka vavasati na vanhwanyana eAfrika.1.4.2.    Nhluvukiso wa AU-CEVAWG wu tivisiwa hi xiboho xa matimu hi Tinhloko ta Mifumo ta AU hi Nhlangula 2023 hi nkarhi wa Samiti ya AU.1.4.3.    Ntwanano lowu wu kongomisa ku nyika rimba leri heleleke na leri bohaka hi nawu ra ku sivela na ku herisa tinxaka hinkwato ta madzolonga eka vavasati na vanhwanyana eAfrika hinkwaro. Leswi swi ta hetisisiwa hi ku lulamisa swivangelo swa rimitsu na swihlohloteri swa madzolonga yo tano, ku tiyisisa tindlela ta nawu na ta nhlangano, na ku tlakusa ndhavuko wa ku xixima timfanelo ta ximunhu, ndzingano wa rimbewu na xindzhuti xa vavasati na vanhwanyana.1.4.4.    Swi ta tlhela swi tiyisisa leswaku Matiko lama nga na Xiave ya tiyisisa endlelo leri fanaka ro herisa madzolonga eka vavasati na vanhwanyana.
2.    Ikhonomi2.1.    Ku tlheriseriwa endzhaku ka ku vikiwa ka Mpimanyeto wa Rixaka2.1.1.    Khabinete yi navela ku tlhela yi vula leswaku ku tlheriseriwa endzhaku ka ku vikiwa ka Mpimanyeto wa Rixaka kusukela hi ti19 Nyenyenyana 2025 kufika hi ti12 Nyenyankulu 2025 i mbuyelo wa matshalatshala ya Khabinete ku lulamisa hi ku hlanganyela mitlhontlho ya swa timali ya rixaka ra hina endzeni ka xiyimo xa timali lexi nga na swipimelo.2.1.2.    Khabinete yi tiyisisa MaAfrika-Dzonga leswaku mimbulavurisano endzeni ka Khabinete eka Mpimanyeto wa Rixaka wa 2025 yi ya emahlweni yi kumisisa tindlela letinene to seketela hi timali swilo swa nkoka swa rixaka ra hina na ku tiyisisa leswaku mpimanyeto wu kombisa ku navela ka MaAfrika-Dzonga hinkwawo.2.1.3.    Ku tlheriseriwa endzhaku hambileswi ku nga ro sungula ematin’wini ya Afrika-Dzonga, kambe ku nga ri ehandle ka ntolovelo eka swifundzankulu swin’wana, swa ha ri endzeni ka swipimelo swa Nawu wa Vulawuri bya Timali ta Mfumo,  wa1999 (Nawu wa 1 wa 1999).2.2.    Ndzavisiso wa Matimba ya Vatirhi wa Kotara2.2.1.    Khabinete yi amukerile ndlela yo ya ehenhla eka ku tumbuluxiwa ka mitirho endzhaku ka ku wa ka vumbirhi hi ku landzelelana ka mpimo wa ku pfumaleka ka mitirho, lowu funghaka mpimo wa le hansi swinene kusukela eka kotara ya vunharhu ya 2023.2.2.2.    Mpimo wa ku pfumaleka ka mitirho etikweni wu yile ehansi ku ya eka 31.9% eka kotara ya vumune ya 2024 kusuka eka 32.1% eka kotara leyi hundzeke. Nhlayo ya vanhu lava thoriweke yi tlakuke hi 132 000 ku ya eka 17.1 wa timiliyoni kasi nhlayo ya vanhu lava nga tirhiki yi hungutekile hi 20 000 ku ya eka nhungu (8) wa timiliyoni eka kotara leyi fanaka.2.2.3.    Mitirho eka kotara yi tlakukile eka mune wa tiindasitiri ta khume leti kamberiweke hi Tinhlayohlayo ta Afrika-Dzonga, ku katsa na swa timali (232 000), ku landzela vumaki (41 000), mindyangu ya phurayivhete (18 000) na vutleketli (17 000).2.2.4.    Khabinete yi tiyisisile ku tinyiketela ka mfumo ku tumbuluxa mitirho hi ku kongomisa ngopfu eka minongonoko yo thola vantshwa. Hi ku tirhisa Nongonoko wa Presidente wa Nhlohlotelo wa Ntirho, kwalomu ka 2.2 wa timiliyoni ta swivandlanene swa ntirho swi tumbuluxeriwile vantshwa.
2.3.    Mabindzu na Vuvekisi bya Afrika-Dzonga-China2.3.1.    Khabinete yi amukela ku nghenelela loku humelelaka exikarhi ka Mutshamaxitulu wa Huvo ya China yo Tlakusa Mabindzu ya Matiko ya Misava (CCPIT) Ren Hongbin na Xandla xa Presidente Paul Mashatile eka ku kurisa ntirhisano wo antswa wa mabindzu na vuvekisi exikarhi ka Afrika-Dzonga na China.2.3.2.    Riendzo leri ri landzela Riendzo ra Mfumo ra vumbirhi leri humeleleke eChina hi Presidente Cyril Ramaphosa hi Ndzati 2024. Ngopfungopfu, ri aka eka mimbuyelo ya ku nghenelela ka mabindzu ya Presidente, ku katsa na Foramu ya Mabindzu ya Presidente ya Afrika-Dzonga na China ya nkoka, mbulavurisano wa le tafuleni lowu pfalekeke exikarhi ka Presidente na Vurhangeri bya 20 wa vavekisi va xiyimo xa le henhla va China, na Nongonoko wa Mabindzu ya Presidente eShenzhen lowu kongomisiweke eka vavekisi va nkoka eka ndhawu ya thekinoloji na vutumbuluxi leyi rhangelaka hi China.2.3.3.    Afrika-Dzonga ri hlengeletile van’wamabindzu va China ku nghenela mihlangano yo hambana ya mabindzu ya G20 etikweni lembe leri loko CCPIT yi rhambile Afrika-Dzonga ku nghenela Nkombiso wa vu3 wa Mphakelo wa Matiko ya Misava  eChina eBeijing hi Mawuwani 2025.2.3.4.    Vuxaka exikarhi ka Afrika-Dzonga na China byi tlhele byi antswisiwa hi ku fika ka ntlawa wo sungula wa vapfhumba lava humaka eChina hi ku tirhisa Xikimi lexintshwa xa Mufambisi wa Vaendzi lexi Tshembiwaka (TTOS) xa tiko. TTOS xi pfumelela vafambisi va maendzo lava kamberiweke ku yisa swikombelo swa ntlawa eka mitlawa ya maendzo kusuka eChina na India hi ku tirhisa pulatifomo ya xidijitali leyi sirhelelekeke na ku kuma mimbuyelo ya vona hi xidijitali ku nga si hela tiawara tingaritingani.
3.    Rihanyo3.1.    Vuvabyi bya Mavoko, Milenge na Nomu (HFMD)3.1.1.    Khabinete yi amukerile ku nghenelela ka xihatla hi valawuri endzhaku ka ku tumbuluka ka HFMD sweswinyana eKwaZulu-Natal na le Kapa-Vuxa, leswi vangaka swikombiso swo fana na mukhuhlwana swo fana na swirhumbana swo vava na ku pfimba ka mavoko. Leswi aswi fani na vuvabyi bya swindomundomu lebyi vangiwaka hi swiharhi naswona a byi dlayi.3.1.2.    Timhangu to hlaya ta ku tluleriwa hi xitsongwatsongwana lexi tlulelaka swinene ti kumiwile eswikolweni swo hlayanyana swa le hansi na tisenthara ta nhlayiso wa vana eka swifundzha leswimbirhi.3.1.3.    Tinhloko ta swikolo ti hlohloteriwa ku endla swikambelo swa siku na siku eswikolweni swa tona ku kuma na ku vika timhangu ta HFMD.
3.2.    Mavabyi lama Tluletiwaka hi Swakudya3.2.1.    Siku ro hetelela ro tsarisa eka mavhengele hinkwawo ya swiphaza na tindhawu tin’wana to khoma swakudya na masipala wa muganga wa vona i Ravuntlhanu, 28 Nyenyenyana 2025. Mavhengele ya swiphaza lama nga tsarisiwangiki naswona ma nga fikeleriki swipimelo hinkwaswo swa rihanyo na swilaveko swi ta pfariwa.3.2.2.    Mfumo wu sungurile magoza lawa hi Hukuri 2024 tanihi xiphemu xa matshalatshala yo lawula mavhengele ya swiphaza na ku sivela mafu lama nga lavekiki ya vana hikwalaho ka mavabyi lama tluletiwaka hi swakudya lama vangiwaka hi swakudya leswi thyakeke leswi xaviweke eka mavhengele yo tano. Swipano swo kambela swa swiyenge swo hambana leswi hlanganisiweke swi ya emahlweni swi endla vukamberi bya ku landzelela etikweni hinkwaro ku tiyisisa leswaku vaxavisi hinkwavo va swakudya va tirha hi nawu na ku landzelela swipimelo swa rihanyo na vuhlayiseki.3.2.3.    Khabinete yi kombela vatirhisi, vatswari na vahlayisi ku xava swakudya ntsena eka tindhawu leti nga na layisense yo xavisa swakudya na ku landzelela milawu ya vuhlayiseki bya swakudya. Swirho swa vaaki swi tlhela swi khutaziwa ku titoloveta magoza ya nkoka ya vuhlayiseki bya swakudya ku fana na ku hlamba mavoko ya swona kahle hi xisibi na mati loko swi nga si khoma kumbe ku dya swakudya.
4.    Vuhlayiseki bya vaaki4.1.    Ejensi ya Nsirhelelo wa Vanhu ya Afrika-Dzonga (SASSA) 4.2.    Siku ro hetelela ra leswaku vavuyeriwa va SASSA va cinca Khadi ra vona ra Nsuku ra SASSA hi Khadi ra Ntima ra Postbank ri engeteriwile kufikela hi ti20 Nyenyankulu 2025.4.3.    Ku tlula 716 900 wa vavuyeriwa va cincerile eka makhadi ya ntima ya Postbank naswona tindhawu to hangalasa makhadi ti engeteriwile etikweni hinkwaro ku hunguta tilayeni leswaku muvuyeriwa un’wana na un’wana a kuma khadi lerintshwa ekusuhi na laha a tshamaka kona. Postbank yi tlhele yi engetela nhlayo ya vabamuchini eka tindhawu to cinca makhadi kusuka eka 2 wa vabamuchini ku ya eka 5 wa vabamuchini ku ya hi bindzu ra ndhawu yoleyo.4.4.    Vavuyeriwa va khutaziwa ku endzela xitolo xa vona xa le kusuhi xa Checkers, Shoprite, Pick n Pay, Usave, kumbe Boxer ku teka Khadi ra vona lerintshwa ra ntima ra Postbank. Tsalwa ra vutitivisi ra Afrika-Dzonga leri tirhaka (ID) kumbe ID ya nkarhinyana ya laveka. Tihofisi leti fambafambaka ti ta tlhela ti kumeka etindhawini ta le makaya ku pfuna vavuyeriwa. Ku engetela kwalaho, Postbank yi tirhisanile na Ntlawa wa Spar, lowu nga ta hlawula 200 wa switolo swa wona tanihi tindhawu ta vukorhokeri etikweni hinkwaro.4.5.    Khabinete yi tsundzuxa vavuyeriwa leswaku Khadi ra Nsuku ra khale ra SASSA ri ta tshika ku tirha hi ti20 Nyenyenyana 2025 naswona vavuyeriwa lava nga si cincanaka makhadi ya vona hi nkarhi wolowo va ta lava ku endzela rhavi ra Poso ra le kusuhi ku kuma mali ya vona.
5.    Ku Lwisana na Vugevenga 5.1.    Khabinete yi amukerile xiviko xa Tinhlayohlayo ta Vugevenga lexi kombiseke ku hunguteka eka swiyenge swo tala swa vugevenga eka tinhlayo ta vugevenga ta sweswinyana ta tiko. Kotara ya vunharhu ya lembe ximali ra 2024/25, yi kombisile ku hunguteka ka 9.8% ka ku dlaya, ku hunguteka ka 3.3% ka ku pfinyiwa, na ku hunguteka ka 3.2% eka ku ringeta milandzu ya swa masangu. Nakambe ku ve ni ku hunguteka loku xiyekaka ka ku tlhakisiwa ka timovha ni ku phanga.5.2.    Loko swiyimo hi ku angarhela swa vugevenga swi ya emahlweni swi tshama swi ri ehenhla hi ndlela leyi nga amukelekiki, ku hunguteka ku kombisa leswaku ku nghenelela ka Vukorhokeri bya Maphorisa bya Afrika-Dzonga ku endla leswaku Afrika-Dzonga ri hlayiseka swi endla ku hambana.5.3.    Ku lwisana na vugevenga i vutihlamuleri lebyi avelaniwa exikarhi ka maphorisa, vaaki na sekithara ya mabindzu. Khabinete yi kombela MaAfrika-Dzonga ku tlanga xiphemu xa vona eku lwisaneni na vugevenga hi ku vika ntirho wihi na wihi wa vugevenga eka xitichi xa maphorisa xa le kusuhi na vona kumbe ku bela riqingho eka nomboro ya Crime Stop: 08600 10111.
6.    Masagwadi ya Vuhangalasi bya Mahungu ya SADC6.1.    Khabinete yi kombela van’wamahungu va Afrika-Dzonga ku yisa swikombelo swa vona eka Masagwadi ya Vuhangalasi bya Mahungu ya SADC ya 2025. Ku nghenela mphikizano lowu ku pfala hi Ravuntlhanu, 28 Nyenyanyana 2025.6.2.    Van’wamahungu lava lavaka ku nghenela va nga kuma vuxokoxoko byo tala mayelana na mphikizano kusuka eka www.gcis.gov.za. Muhluri wo sungula eka xiyenge xin’wana na xin’wana u kuma US$2500 kasi loyi a nga ta va wa vumbirhi u kuma US$1000. Vahluri va masagwadi yo sungula va ta kuma masagwadi na switifikheti swa vona ematlhelo ka Samiti ya Tinhloko ta Mimfumo na Mfumo wa SADC leyi nga ta va kona hi Mhawuri 2025.
B.    Swipfuxeto swa Khabinete1.    Magoza yo Mpfuxeto wa Mphakelo wa Gezi hi ku Siyerisana1.1.    Khabinete yi amukerile no amukela mpfuxeto wa matshalatshala ya mpfuxeto hi Eskom ku tiyisisa mphakelo wa gezi ra rixaka endzhaku ka nxaxamelo wa timhangu leti nga languteriwangiki eka switichi swo tala swa gezi leswi nga endla leswaku ku tirhisiwa mphakelo wa gezi hi ku siyerisana ku sirhelela giridi ya rixaka.1.2.    Swiendlakalo leswi swi nga tolovelekangiki swinene na leswi nga fambelaniki hi ti22 Nyenyenyana 2025 swi endle leswaku ku va na ku hela hi xihatla ka majini ya vuhlayiselo. Swi katsa ku onhaka ka gezi eXitichini xa Gezi xa Majuba, ku lahlekeriwa hi tipompo to horisa mati eXitichini xa Gezi xa Camden na ku lahlekeriwa hi tiyuniti eXitichini xa Gezi xa Medupi.1.3.    Khabinete yi amukerile nhlamulo ya xihatla hi ntlawa wa xithekiniki wa Eskom ku vuyisa 4 800 wa timegawatsi (MW) laha mune wa tiyuniti ta ntlhanu leti nga tshoveka eMajuba ti vuyeke na tiyuniti timbirhi eka mune leti nga tshoveka ti vuyile eCamden hi awara ya 8 nimadyambu hi ti23 Nyenyenyana 2025.1.4.    Ekutirhiseni ka pulani ya yona yo vuyisa, vukorhokeri bya gezi byi langutele goza ro ya ehansi eka switeji swa mphakelo wa gezi hi ku siyerisana. Matshalatshala ya kongomisiwile eka ku tata vuhlayiselo bya xihatla, ngopfungopfu switoko swa dizele, ku tiyisisa matirhelo eka masiku lama taka.1.5.    Hambi leswi ku nga na ku tlhelela endzhaku ka sweswi, nhluvuko lowu tiyeke wu endliwile ekuantswiseni ka vuswikoti byo tumbuluxa na ku hlayisa mphakelo wa gezi lowu tshembekaka. Kusukela hi ti1 Dzivamisoko 2024 kufikela hi ti20 Nyenyenyana 2025, mphakelo wa gezi hi ku siyerisana wu yimisiwile ku ringana masiku ya 323, loko ku pimanisiwa na masiku ya 32 eka nkarhi lowu fanaka lembe leri nga hundza. Mphakelo wa gezi a wu kumeka hi 99% wa nkarhi loko ku pimanisiwa na 9.8% ntsena lembe leri nga hundza.1.6.    Khabinete yi xiyile leswaku ku engeteriwa loku taka ka 1 600 MW na ku hlanganisiwa ka Yuniti ya Kusile 6 leyi hleriweke hi ti9 Nyenyankulu 2025 na Yuniti ya Medupi ya 4 ekuheleni ka Nyenyankulu 2025 swi ta ya emahlweni swi tiyisa mphakelo wa eneji wa rixaka ra hina.
C.    Swiboho swa Khabinete1.     Pulani ya Nhluvukiso wa Nkarhi wa le Xikarhi (MTDP) 2024-20291.1.    Khabinete yi pasisile MTDP ya nkarhi wa 2024-2029, leyi hlamuselaka swilo swa nkoka swa swirhangana eka Vulawuri bya Vukombo. MTDP yi aka eka Kungu ra Nhluvukiso wa Rixaka, Xitatimende xa Xikongomelo xa Mfumo wa Vun’we bya Rixaka (GNU), na ku twanana loku fikeleleriweke hi nkarhi wa Khabinete Lekgotla leyi khomiweke kusukela hi ti29 ku fika ti30 Sunguti 2025.1.2.    Ku engetela kwalaho, MTDP yi katsa swilo swinharhu swa nkoka swa maqhinga leswi hlamuseriweke hi Presidente Ramaphosa eka Mbulavulo wa yena wo Pfula Palamende hi ti18 Mawuwani 2024. Pulani yi kongomisa migingiriko ya mfumo ku tumbuluxa tiko leri katsaka hinkwavo leri hanyaka hi ku landza ku tinyiketela ka GNU. Yi kongomisa, exikarhi ka swin’wana, ku tiyisisa ku kula ka ikhonomi loku katsaka hinkwavo, ku hunguta ku pfumaleka ka mitirho, vusweti, na ku tlakuka ka ntsengo wa vutomi xikan’we na ku tiyisisa xiyimo lexi nga na vuswikoti, xa nhluvukiso na mahanyelo.2.    Rimba ra Maqhinga ya Vuhlanganisi bya Rixaka (NCSF) 2024-20292.1.    Khabinete yi pasisile NCSF ku tirhisiwa eka swiyenge hinkwaswo swa mfumo. NCSF yi vumba xiphemu xa ntirho lowu yaka emahlweni ku hlanganisa na ku ndlandlamuxa sisiteme ya vuhlanganisi bya mfumo hinkwawo, ku seketela ku tirhisiwa ka MTDP 2024-2029 tanihilaha swi languteriweke hakona eka Pholisi ya Vuhlanganisi bya Mfumo, leyi amukeriweke hi Khabinete hi 2018. leyi sweswi yi nga ekukambisisiweni.2.2.    NCSF yi hlamula eka ku langutela ka leswaku vuhlanganisi bya mfumo byi fanele ku va lebyi hlanganeke, byi antswisa ku tshemba ka vaaki na ku tshemba ka vavekisi, ku kurisa vun’we na ku hlangana ka vaaki na ku hlengeleta ku nghenelela ka vaaki tanihi matshalatshala lama yaka emahlweni ku hlohlotela MaAfrika-Dzonga ku tirhisa mahungu ku antswisa vutomi bya vona na ku tirhisa swivandlanene swa ikhonomi ya vaaki ku hoxa xandla eka nhluvukiso wa tiko ra hina.3.    Ku tiyisisiwa ka Phurotokholo ya Ndhawu ya Mabindzu ya Ntshunxeko ya Tikontinente ta Afrika (AfCFTA) eka Vavasati na Vantshwa eka Mabindzu3.1.    Khabinete yi pasisile ku rhumeriwa ka Phurotokholo ya AfCFTA eka Vavasati na Vantshwa eka Mabindzu ePalamende leswaku yi tiyisisiwa.3.2.    Phurotokholo yi kongomisa ku ndlandlamuxa ku nghenelela ka vavasati na vantshwa eka mabindzu ehansi ka AfCFTA, naswona yi andlala swikongomelo swo karhi swo fana na ku pfuna vavasati na vaxavisi va vantshwa ku nghenelela hi ndlela leyinene eka makete. Yi tlhela yi lwela ku kurisa ku engeteriwa ka nkoka na vutumbuluxi eka ku engeteleriwa ka ku nghenisiwa na ku rhumeriwa ehandle hi vavasati na vantshwa, xikan’we na ku katsa ka vona eka swiyenge swa nkoka swa miganga na swa tikonkulu.3.3.    Phurotokholo yi tlhela yi seketela magoza yo herisa xihlawuhlawu, ku tlakusa ndzingano na ku katsa hinkwavo ku tiyisisa leswaku vavasati na vantshwa va vuyeriwa eka swivandlanene swa mabindzu. Swipimelo swin’wana swa nkoka swa phurotokholo swi katsa ku herisa swihinga leswi nga riki swa tihakelo leswi khumbaka vavasati na vantshwa eka mabindzu, ku tlakusa ku nghenelela ka vona eka ku tumbuluxiwa ka pholisi, na ku antswisa mfikelelo wa vona eka timali.3.4.    Phurotokholo yi languteriwile ku seketela vavasati na vantshwa eka mabindzu ku tirhisa mikarhi leyi nyikiweke hi AfCFTA na ku ndlandlamuxa ku nghenelela ka vona loku katsaka hinkwavo eka mabindzu ya le ndzeni ka Afrika.
4.    Ku tiyisisiwa ka Phurotokholo ya Pholisi ya Mphikizano ehansi ka AfCFTA 4.1.    Khabinete yi pasisile ku rhumeriwa ka Phurotokholo ya Pholisi ya Mphikizano ehansi ka AfCFTA ePalamende leswaku yi tiyisisiwa. Phurotokholo i ntwanano wa matiko ya swirho swa AU ku tiyisisa leswaku mphikizano eka tikonkulu wu hoxa xandla eka mabindzu, ku kula loku katsaka hinkwavo, vumaki bya tiindasitiri na nhluvukiso wa ikhonomi lowu nga heriki.4.2.    Phurotokholo yi kongomisa eka ku sivela maendlelo yo lwisana na mphikizano hi ku nyika rimba ro lulamisa ku hlengeletiwa ka makete, ku tirhisiwa ka matimba hi ndlela yo biha na timhaka tin’wana leti fambelanaka na mphikizano.4.3.    AU yi pfumela leswaku ku pfumaleka ka tipholisi ta mphikizano wa tikonkulu swi endla leswaku ku va na maendlelo yo lwisana na mphikizano yo fana na mitwanano na ku tshemba loku tirhisaka xiyimo xa tona xa makete hi ndlela yo biha.4.4.    Phurotokholo yi ta tirha eka migingiriko hinkwayo ya ikhonomi endzeni ka makete wa AfCFTA naswona yi ta kongomisa eka maendlelo yo lwisana na mphikizano ku katsa na mitwanano ya matiko ya misava na yo tsemakanya mindzilekano leyi nga lawuriwiki hi ndlela leyinene, xikan’we na maendlelo ya mphikizano lama sunguriweke hi mabindzu lamakulu lama tirhaka ehandle ka tikonkulu.
5.    Mimbuyelo kusuka eka ku nghenelela ka Afrika-Dzonga eka Njhekanjhekisano wo Angarhela wa Nhlengeletano ya vu79 ya Nhlengeletano ya Mani na Mani ya Nhlangano wa Matiko (UNGA 79)5.1.    Khabinete yi langutisisile no pasisa xiviko xa mimbuyelo ya UNGA 79 ehansi ka nhlokomhaka leyi nge: “Ku nga siyi munhu endzhaku: ku tirha swin’we ku yisa emahlweni ku rhula, nhluvukiso lowu nga heriki na xindzhuti xa vumunhu eka tixaka ta sweswi na ta nkarhi lowu taka”.5.2.    Ku nghenelela ka Afrika-Dzonga eka Samiti ya UN ya nkarhi lowu taka ku kongomisiwile eka nkarhi wo vumba ntwanano wa misava hinkwayo na ku endla nhluvuko eka swilo swa nkoka swo fana na Swikongomelo swa Nhluvukiso lowu Yaka emahlweni na le ka matiko ya Afrika, leswaku Samiti yi fanele ku kongomisa eka magoza ya misava hinkwayo ku seketela ajenda ya nhluvukiso wa tikonkulu, Ajenda 2063.
D.    Ku tholaMatholelo hinkwawo ma fanele ma kambisisa tidyondzo ni ku basisiwa eka manyala.
1.    Phurof John Lamola u thoriwile tanihi Muofisirinkulu wa Vufambisi bya Swihahampfhuka swa Afrika-Dzonga ku ringana malembe mambirhi.  2.    Phurof Busani Ngcaweni tanihi Mufambisinkulu (DG) eka Ndzawulo ya Xikolo xa Rixaka xa Mfumo (ku engeteriwa ka kontiraka ya ntirho ku ringana malembe ya ntlhanu).3.    Tat Lindelwa Simphiwe Hamilton tanihi DG eka Ndzawulo ya Mabindzu, Vumaki na Mphikizano. 4.    Tat Tebogo Seokolo tanihi Xandla xa DG (DDG): Afrika eka Ndzawulo ya Vuxaka bya Matiko ya Misava na Ntirhisano.  5.    Mnn Angela Sizakele Magangoe tanihi DDG: Vukorhokeri bya Vuhlayiseki eka Ndzawulo ya Nhluvukiso wa Vaaki (DSD).6.    Mnn Thandeka Gloria Ngcobo tanihi Muofisirinkulu wa swa Timali eka DSD.
7.    Vafambisi lava nga riki va Vulawuri eka Huvo ya nkarhinyana ya Ejensi ya Thekinoloji ya Mahungu ya Mfumo(i)    Mnn Sedzani Mudau (Mutshamaxitulu);(ii)    Tat Willie Vukela (Muyimeri wa Ndzawulo ya Vukorhokeri bya Mfumo na Vufambisi);(iii)    Tat Willie Mathebula (Muyimeri wa Nkwama wa Timali wa Rixaka);(iv)    Gqweta Johannes Collen Weapond; na(v)    Tat Omega Shelembe (Ndzawulo ya Vuhlanganisi na Thekinoloji ya Dijitali).
E.    Migingiriko leyitaka
1.    N’hweti ya Timfanelo ta Ximunhu1.1.    Afrika-Dzonga hi Nyenyankulu ri ta tsundzuka N’hweti ya Timfanelo ta Ximunhu ehansi ka nhlokomhaka leyi nge: “Ku hatlisisa matshalatshala yo ya eka vululami bya vaaki lebyi simekiweke eka timfanelo ta ximunhu”. Matimu ya Nhweti ya Timfanelo ta Ximunhu ya sekeriwe eka ku Dlayeteriwa ka Vanhu eSharpeville hi ti21 Nyenyankulu 1960, laha maphorisa ya xihlawuhlawu ya duvuleke no dlaya vanhu va 69 hi nkarhi wa ku kombisa ku vilela hi ku rhula.1.2.    Ndzhaka yo vava kusuka eka tipholisi ta xihlawuhlawu leti hoxeke yi ya emahlweni yi vumba ntiyiso wa hina wa sweswi naswona yi endle leswaku vanhu vo tala va pfaleriwa eka ndzhendzeleko wa vusweti na ku pfumaleka ka mitirho. Vumbiwa bya Riphabliki ra Afrika-Dzonga ra 1996, leri vekaka masungulo ya rixaka leri ntshunxekeke na xidemokirasi, ri seketela matshalatshala yo yisa emahlweni vululami bya vaaki hi ku lulamisa ku pfumaleka ka vululami ka nkarhi lowu hundzeke.1.3.    Nawu wa ku Tekiwa ka misava lowu nga pfumeleriwa sweswinyana, wa 2024 (Nawu wa 13 wa 2024) wu veka endlelo ra nawu leri lerisiweke hi vumbiwa leri pfumelelaka mfumo ku lulamisa ndzhaka yo vava ya ku tekeriwa misava na vusweti hi ku pfuneta ku ringanisa ndhawu yo tlangela eka yona leswaku vaaki vo tala va ta kota ku fikelela swivandlanene swa ikhonomi, vukorhokeri bya nkoka na misava.1.4.    Nkhuvo wa hina wa rixaka wa Siku ra Timfanelo ta Ximunhu hi ti21 Nyenyankulu 2025 wu ta va kona eConstitution Hill eJoni, xifundzankulu lexi ku nga xitulu xa Khoto ya Vumbiwa ya Afrika-Dzonga.
2.     Afrika Eneji Indaba2025 2.1.    Afrika-Dzonga ri ta rhurhela Afrika Eneji Indaba 2025 kusukela hi ti4 kufikela hi ti6 Nyenyankulu 2025 eCape Town International Convention Centre. Indaba i xiendlakalo xa nkoka eka tikonkulu tanihileswi xi hlanganisaka varhangeri va tiindasitiri na ku kombisa swintshuxo leswintshwa swa xiyimo xa le henhla eka sekithara.2.2.    Khonferense leyi yi ta hi nkarhi lowu sekithara ya eneji ya Afrika-Dzonga yi kulaka hi ku hatlisa tanihileswi tiko ri tirhaka ku tiyisisa mphakelo wa rona wa eneji wa nkarhi lowu taka. Lembe leri nga hundza mfumo wu humesile Nawu wa Ndzulamiso wa Vulawuri bya Gezi, wa 2024 (Nawu wa 38 wa 2024) ku kongomisa eka ku tumbuluxa sekithara ya eneji leyi phikizanaka na ku ya emahlweni leyi nga fikelelaka swilaveko swa eneji leswi kulaka swa rixaka ra hina.2.3.    Ekutiyisiseni mphakelo wa hina wa eneji wa nkarhi lowu taka, 11 wa tigigawatsi ta tiphurojeke ta eneji ti hleriwile ku akiwa eka malembe manharhu lama taka. Hi N’wendzamhala 2024, vaxavisi va nhungu lava tsakeriwaka va Fasitere ra Tibhidi ra 7 ra Nongonoko wa ku Xava wa Muhumelerisi wa Gezi wo Tiyimela hi Eneji leyi Pfuxetiwaka lowu nga na vuswikoti lebyi hlanganisiweke bya kontiraka bya 1 760 wa timegawatsi va tivisiwile.
F.    Mahungu
1.    Ku hoyozelaKhabinete yi hundzisile mahungu ya yona mo hoyozela ni ku navelela mikateko eka:•    Holobye Nomakhosazana Meth eka ku hlawuriwa ka yena tanihi Mutshamaxitulu wa Senthara ya Vulawuri bya Vatirhi ya Xifundzankulu xa Afrika.•    Mnn Lerato Mataboge eka ku hlawuriwa ka yena ka matimu eka xiyimo xa Khomixinara wa Switirhisiwa na Eneji wa AU. •    Mnn Tyla Laura Seethal, loyi a tiviwaka ngopfu tanihi Tyla, muyimbeleri wa Afrika-Dzonga loyi a nga muyimbeleri wo sungula wa Afrika a ri yexe loyi risimu ra yena ra “Water” ri nga tlula biliyoni yin’we ya ku yingiseriwa eka Spotify. •    Tat Wouter Kellerman, muchayi wa xitiringo xikan’we na Mnn Eru Matsumoto na Mnn Chandrika Tandon, vahluri va Sagwadi ra Grammy eka alibamu ya vona, Triveni.2.    MichaveleloKhabinete yi yise michavelelo eka mindyangu ni vanghana va:•    Mnn Suthukazi Arosi (64), xiyimbeleri, muqambhi na mutlangi loyi a nga wina masagwadi. A a tiveka swinene hi ku va un’wana wa marito lama rhangelaka eAfrika naswona a ri mutlangi loyi a nga na vutshila loyi a tlangeke eka vuhumelerisi byo tala bya Afrika-Dzonga
Swivutiso: Mnn Nomonde Mnukwa – Muvulavuleri wa Mfumo wo KhomelaRiqingho: 083 653 7485
Yi rhumeriwile hi: Sisiteme ya Vuxokoxoko bya Vuhlanganisi bya swa Mfumu (GCIS)Siku: Ravumune, 27 Nyenyenyana 2025www.gcis.gov.za; www.gov.za"
"Xitatimente xa Nhlengeletano yo Hlawuleka ya Khabinete leyi khomiweke hi Musumbhunuku, 3 Nyenyankulu 2025",03 Mar 2025,https://www.gov.za/news/cabinet-statements/statement-special-cabinet-meeting-3-march-2025-03-mar-2025,https://www.gov.za/ts/news/cabinet-statements/xitatimente-xa-nhlengeletano-yo-hlawuleka-ya-khabinete-leyi-khomiweke-hi-0,"A.    Swiboho swa Khabinete
1.     Mpimanyeto wa 2025-2026
1.1.    Nhlengeletano yo Hlawuleka ya Khabinete yi rhambiwile hi Musumbhunuku, 03 Nyenyankulu 2025 ku languta swibumabumelo hi swirho swa Khabinete eka tindlela letinene leti kotekaka, ehansi ka swiyimo, ku seketela hi timali Mpimanyeto wa lembe ximali ra 2025/26 na nkarhi wa le xikarhi. Leswi swi landzela nhlengeletano yin’wana yo hlawuleka ya Khabinete hi Musumbhunuku, 24 Nyenyenyana 2025, leyi pfumeleleke mivulavurisano yo anama eka swipimelo swa timali swa tiko na xilaveko xa ku tirhisiwa hi xihatla ka swikongomelo swinharhu swa nkoka swa vufambisi bya vu7 ehansi ka Mfumo wa Vun’we bya Rixaka. Eka nhlengeletano ya ti24 Nyenyenyana 2025, Phuresidente Cyril Ramaphosa u simekile ntlawa wa Vaholobye lowu a wu rhangela hi Xandla xa Phuresidente Paul Mashatile ku tirha na Holobye wa Timali na ntlawa wa yena wa Nkwama ta Timali ta Rixaka ku hlanganisa swibumabumelo swa Khabinete ku ya emahlweni swi langutisisiwa.
1.2.    Xipano lexi a xi rhangela hi Xandla xa Phuresidente Mashatile naswona xi seketeriwa hi Nkwama wa Timali wa Rixaka xi andlarile tindlela to hambana leti nga langutiwa hi Khabinete. Hi ku landzelela swiletelo swa xiyenge xa 27 xa Nawu wa Vulawuri bya Timali ta Mfumo (wa 1 wa 1999), Khabinete yi lerisile Holobye wa Timali ku hlawula eka tindlela leti ku buriweke ha tona na ku seketela Mpimanyeto hi timali hi ndlela leyi tekelaka enhlokweni:
(a)    Swipimelo swa timali swa tiko;(b)    Ku hunguta ku khumbeka eka mindyangu leyi pfumalaka na leyi holaka mali ya le xikarhi; na,(c)    Ku seketela ku kula ka ikhonomi.
1.3     Hi ku hela ka phurosese ya swibumabumelo swa Khabinete eka Mpimanyeto, Holobye wa Timali na Nkwama wa Timali ta Rixaka sweswi va vekiwile ku hetisisa mpimanyeto na ku wu andlala emahlweni ka palamende hi Ravunharhu,12 Nyenyankulu 2025.
Swivutiso: Tat Sathasivan (Terry) Vandayar – Muvulavuleri wa Mfumo wo KhomelaRiqingho: 082 444 9092"
"Xitatimente xa Nhlengeletano ya Khabinete leyi khomiweke hi Ravunharhu, 12 Nyenyankulu 2025",13 Mar 2025,https://www.gov.za/news/cabinet-statements/statement-cabinet-meeting-12-march-2025-13-mar-2025,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-12-0,"A.    Xiyimo xa Khabinete eka timhakankulu1.    Ikhonomi1.1.    Mpimanyeto wa rixaka wa 20251.1.1.    Khabinete yi amukerile Mpimanyeto wa Rixaka wa 2025 lowu lavaka ku hlayisa ku ringanisela exikarhi ka rimba ra swa timali ra Afrika-Dzonga, ku seketela hi timali swilo swa nkoka swa vufambisi bya vukombo, tanihilaha swi hlamuseriweke hakona hi Muchaviseki, Phuresidente Cyril Ramaphosa hi nkarhi wa ku lulamisiwa ka xiyimo xa tiko loko a ri karhi a hunguta swilaveko swa mali eka swisiwana na le ka ndyangu wa muholo wa le xikarhi.1.1.2.    Ku averiwa ka ku tlula R1 wa tithiriliyoni eka nhluvukiso wa switirhisiwa ehenhla ka MTEF, ku simekiwa ka timali ta switirhisiwa swin’wana hi ku tirhisa xifambiso xa xitiyisekiso xa xikweleti na ku nghenisiwa ka mafasitere yo tala ya tibidhi eka vukorhokeri bya Mpimanyeto wa Switirhisiwa i ku kombisa ku tinyiketela ku kurisa ikhonomi hi ku tirhisa phurogireme yo tiya leyi akiweke hi switirhisiwa loko hi nkarhi wun’we swi ri karhi swi antswisa mphakelo wa vukorhokeri hi nkarhi wun’we.1.1.3.    Tindlela ta ku nghenelela ka sekithara ya phurayivhete, tanihilaha swi tivisiweke hakona hi Mpimanyeto – lowu nga xiphemu xa Operation Vulindlela lexi fambisiwaka hi ku cinca eka swiyenge swa vukorhokeri bya eneji, vutleketli na nhundzu – ti kombisa ku tinyiketela ka mfumo eka vuvekisi bya sekithara ya phurayivhete leyi landzelelaka hi ku hatlisa na ku kula ka ikhonomi loku katsaka hinkwavo.1.1.4.    Ku amukela vuyelo bya ku tlakuka ka xibalo, Mpimanyeto wu nyika magoza yo hunguta ku ya hi ku tlakuka ko fana na: 1.14.1.     Ku hava ku tlakuka ka levhi ya mafurha.1.14.2.     Ehenhla ka inflexini yi tlakuka ku ya eka swipfuno swa vaaki, laha mali ya vudyuhari na swipfuno swa vulema swi tlakukaka hi R130 ku ya eka R2 315 eka 2025.1.1.5.    Ku averiwa ka mali ya nkoka eka Ejensi ya Switimela swa Vakhandziyi ya Afrika-Dzonga ku antswisa vutleketli bya switimela swa vakhandziyi, leswi nga ta hunguta ku tirhisiwa ka miholo ya mindyangu eka tihakelo ta vutleketli.Swa nkoka swinene, ku tlakuka ka xibalo ku ya eka ku seketela hi timali ku tshamiseka ka tiko leri, hi ku hlayisa 11 000 wa vadyondzisi etlilasini, 9 300 wa vatirhi va swa rihanyo eka mitirho ya vona, ku thoriwa ka madokodela ya 800 endzhaku ka vukorhokeri bya vaaki na ku pfumelela ku engeteriwa ka 700 000 wa vana (mune wa malembe hi vukhale) ku fikelela nhluvukiso wa vana lavatsongo (ECD) leswi nga dyondzo ya masungulo leyi lavekaka leyi va yi lavaka eka riendzo ra dyondzo leri humelelaka.
1.2     Ku kula ka Ikhonomi1.3     Ku tlakuka ka 0,6% ya kotara ya vumune (GDP) ya 2024 swi kombisa ku pfuxetiwa eka ikhonomi hinkwayo, tanihileswi swiyenge swa vurimi, swa timali, swa mabindzu na swa le makaya swi kuleke eka kotara yo hetelela ya lembe.1.4    1.2.2. Ndzawulo ya vurimi yi pfuxetiwile hi 17,2%, ku tlakusa ku kula ka GDP hi 0,4 wa tiphesente.1.5     Indasitiri ya vukorhokeri bya swa timali, ya tindlu na tindhawu na mabindzu yi kurile eka kotara ya vunhungu hi ku landzelelana, laha muhlanganisi wa swa timali, migingiriko ya tindlu na misava na vukorhokeri byin’wana bya mabindzu ku nga vahoxi va xandla va nkoka lavakulu va ku kula.1.6    1.2.3. Khabinete yi na ku tshemba leswaku ku kongomisiwa loku engetelekeke na rivilo ra mphakelo eka ku cinca ka xivumbeko xa ikhonomi, mphakelo wa vukorhokeri lowu antswisiweke na vuswikoti bya mfumo, na ku nghenelela loku engetelekeke ka sekithara ya phurayivhete, swi ta hlohlotela ku kula loku yaka emahlweni ka ikhonomi hi 2025 na ku tlula.1.3. Vuvekisi1.3.1. Khabinete yi amukerile xitiviso xa Microsoft South Africa ku vekisa R5.4 wa tibiliyoni eka switirhisiwa swa vutlhari byo endliwa (AI) etikweni. Vuvekisi lebyi byi ta tiyisisa xiyimo xa Afrika-Dzonga tanihi ndhawu ya AI leyi rhangelaka eka tikonkulu ra Afrika naswona ri aka eka vuvekisi bya Microsoft South Africa bya R20.4 wa tibiliyoni eka malembe manharhu lama hundzeke.1.3.2. Microsoft South Africa yi tlhele yi tivisa ku hoxa xandla ka vona eka ku hluvukisa vutivi bya xidijitali bya Afrika-Dzonga hi ku hakela xitifikheti xa xithekiniki eka 50 000 wa vanhu eka vuswikoti bya xidijitali lebyi lavekaka swinene.1.3.3. Eka ku ya emahlweni ku tlakusa phurofayili ya hina ya vuvekisi, muendli wa timovha wa le India Mahindra u sayine memorandamu ya ku twisisana na Khoporexini ya Nhluvukiso wa Tiindasitiri ya Afrika-Dzonga (IDC) ku lavisisa ku koteka ka ku simeka ndhawu yo hlanganisa mimovha ya xiyimo xa le henhla etikweni. Mahindra se yi na ndhawu yo hlanganisa ya mpimo wa Pik Up ya mimovha eDurban leyi fambisiwaka hi AIH Logistics, laha sweswinyana hi tlangeleke vuhumelerisi bya mimovha ya vona ya 25 000 ya Pik Up leyi hlanganisiweke laha tikweni.1.3.4. Khabinete yi tsundzuxe MuAfrika-Dzonga un’wana na un’wana tanihi n’wini wa maxavelo wo kongoma wa Nkantsano wa Afrika-Dzonga (SA Inc.) hi ku tsakela ka vona loku vekiweke ekutlakuseni ka tiko ra hina tanihi ndhawu ya vuvekisi eka ndhawu ya mphikizano wa misava hinkwayo. Hi fanele ku ya emahlweni hi vulavula hi rito rin’we ku sirhelela ku tsakela ka hina ka rixaka, vulawuri bya hina na xidemokirasi xa hina xa vumbiwa.
2.Vuxaka bya Matiko ya Misava2.1. Vuphuresidente bya Afrika Dzonga bya Ntlawa wa makumembirhi (G20)2.1.1. Tanihi xiphemu xa Vuphuresidente bya yona bya G20, Afrika-Dzonga ri humelerile ku khoma mitlawa leyi landzelaka ya ntirho ya G20 na mihlangano ya ntlawa wa ntirho ekuheleni ka Nyenyenyana na hi nkarhi wa n’hweti leyi:2.1.1.1. Nhlengeletano ya G20 ya Ntlawa wa Ntirho wa Vulavisisi na Vumaki (RIWG), leyi a yi khomeriwe eYunivhesiti ya Free State eMangaung kusukela hi ti23 ku ya eka ti25 Nyenyenyana 2025, yi burisanile hi ndlela leyi va nga tirhisaka ndzavisiso na vutumbuluxi ku antswa ku lulamisa mitlhontlho ya misava hinkwayo, na ku tlakusa sayense na thekinoloji. Va tlhele va anakanyisisa hi swilo leswi rhangisaka emahlweni swa lembe leri taka, ku nga:(a) Xirhangana xa 1: Vumaki lebyi pfulekeke bya Nhluvukiso;(b) Xirhangana xa 2: Bayodayivhesiti ya  Nhluvukiso lowu Tiyiselaka; na(c) Xirhangana xa 3: Ku Hambana, Ku Ringana, Ku Katsa, na Ku Fikeleleka eka Sayense, Thekinoloji na Vutumbuluxi.2.1.1.2. Nhlengeletano yo sungula ya Ntlawa wa Ntirho wo Lwisana na Vukungundzwana (Cape Town, 3 ku ya eka 5 Nyenyankulu 2025) leyi kambisiseke tindlela to ndlandlamuxa ku tirhisiwa ka switirhisiwa swa nawu ku lwisana na vukungundzwana. Nhlangano lowu a ku ri nkarhi wa vatekaxiave ku simeka ajenda na ku veka masungulo ya mivulavurisano ya nkarhi lowu taka, ku hlohlotela mbulavurisano na ntirhisano ku tiyisisa tindlela to lwisana na vukungundzwana. Hi nkarhi wa nhlengeletano leyi, vatekaxiave va burisanile no pfumelelana hi swilo leswi swo hlayanyana swa nkoka leswi rhangisaka emahlweni:
(a) Xirhangana xa 1: Ku Tiyisisa Vutshembeki bya Xiyenge xa Mfumo;(b) Xirhangana xa 2: Ku Engetela Vuswikoti byo Vuyisa Nhundzu;(c) Xirhangana xa 3: Ku Nghenelela loku Katsaka Hinkwavo, na; (d) Xirhangana xa 4: Nsirhelelo wa Mulumandlevei.2.1.1.4. Nhlengeletano yo sungula ya Ntlawa wa Ntirho wa Vurimi, leyi khomiweke hi xiviri hi ti3 na ti4 Nyenyankulu 2025, yi burisanile hi timhaka ta nkoka leti khumbaka vakhomaxiave va vurimi emisaveni hinkwayo naswona yi pfumelelanile hi swilo leswi rhangisaka emahlweni eka lembe leri taka. Swona hi leswi landzelaka:(a) Xirhangana xa 1: Ku tlakusa ku nghenelela ka makete loku katsaka hinkwavo na nsirhelelo wa swakudya;(b) Xirhangana xa 2: Ku nyika matimba eka vantshwa na vavasati eka tisisiteme ta swakudya swa vurimi;(c) Xirhangana xa 3: Ku kurisa vutumbuluxi na ku hundziseriwa ka thekinoloji, na;(d Xirhangana xa 4: Ku aka ku tiyisela ka maxelo eka eka vurimi lebyi nga ta tshama nkarhi wo leha.2.1.1.5. Nhlengeletano yo Sungula ya Ntlawa wa Ntirho wa Vupfhumba leyi khomiweke hi xiviri hi ti5 Nyenyankulu 2025 yi kaneriwile hi ndlela leyi vupfhumba byi nga tirhisiwaka ha yona ku cinca vutomi bya vanhu, miganga na misava. Va tlhele va burisana na ku pfumelelana ku tirha eka swilo swa mune leswi rhangisiwaka emahlweni eka lembe, ku nga: (a) Xirhangana xa 1: AI leyi Kongomisiweke eka Vanhu na Vutumbuluxi ku ndlandlamuxa masungulo ya Maendzo na Vupfhumba na ti-SMME;(b) Xirhangana xa 2: Ku Nyikiwa ka Timali ta Vupfhumba na Vuvekisi ku Ndlandlamuxa Ndzingano na ku Tlakusa Nhluvukiso lowu Tiyiseleka;(c) Xirhangana xa 3: Vuhlanganisi bya Moya eka Maendzo yo ka ya nga ri na Swiphiqo, na;(d) Xirhangana xa 4: Ku Tiyisela loku antswisiweke eka Nhluvukiso wa Vupfhumba lowu Katsaka hinkwavo, loku nga heriki.2.1.1.6. Nhlengeletano yo sungula ya Ntlawa wa Ntirho wa ku Pfuxeta Khombo ra Makhombo leyi khomiweke hi xiviri hi ti5 Nyenyankulu 2025 yi burisanile hi ku hatlisisa switsundzuxo swa le mahlweni eka migingiriko hinkwayo, leyi nga xikongomelo xa nkoka xa misava hinkwayo lexi vekiweke hi Nhlangano wa Matiko na ku tiyisisa ku tirhisiwa ka Rimba ra Sendai ra ku Pfuxetiwa ka Khombo ra Makhombo ra 2015-2030. Afrika-Dzonga ri vona nhlengeletano leyi tanihi foramu ya nkoka ya matiko ya misava ku fambisa ajenda ya vutihlamuleri lebyi avelaniwa ku aka ku tiyisela, ku tiyisisa ntirhisano wa hina, na ku fambisa goza leri nga na nhlamuselo leri lavekaka ku sivela ku tlakuka kumbe ku nyanyisa khombo.  Nhlangano wu pfumelelanile hi swilo leswi landzelaka leswi rhangisaka emahlweni:(a) Xirhangana xa 1: Ku lulamisa ku nga ringani na ku hunguta ku va ekhombyeni;(b) Xirhangana xa 2: ku hlanganisiwa ka misava hinkwayo ka tisisiteme ta xitsundzuxo xa le mahlweni;(c) Xirhangana xa3: Switirhisiwa swa ku tiyisela eka mhangu;(d) Xirhangana xa 4: Ku nyikiwa ka timali ka ku hunguta khombo ra timhangu;(e) Xirhangana xa 5: Ku Vuyeteriwa ka Khombo, Ku Vuyeteriwa na ku aka hi Vuntshwa;(f) Xirhangana xa 6: Maendlelo lama Sekeriweke eka Tisisiteme ta Ikholoji ya Switshuxo leswi Seketeriweke eka DRR/Ntumbuluko.2.1.1.7. Nhlengeletano yo sungula ya Ntlawa wa Ntirho: Nsirhelelo wa swakudya lowu a wu khomiwile hi xiviri hi ti5 Nyenyankulu 2025 ku burisaniwa hi tipholisi na minongonoko yo antswisa nsirhelelo wa swakudya. Vatekaxiave va pfumerile ku aka sisiteme ya swakudya leyi tiyeke, leyi lulameke na leyi nga ta tshama nkarhi wo leha. Va tlhele va tinyiketela ku lulamisa mintlhontlho ya nkoka yo fana na swihinga swa mabindzu, ku nyikiwa ka timali eka vuhumelerisi bya swakudya na vuyelo bya ku cinca ka maxelo eka tikheteni ta mphakelo wa swakudya. Swin’wana swa swilo leswi rhangisiwaka emahlweni mivuyelo leyi ku buriweke ha swona hi leswi landzelaka:(a) Xirhangana xa1: Tipholisi ta Nsirhelelo wa Swakudya wo tiya;(b) Xirhangana xa2: Minxavo ya swakudya leyi tiyeke;(c) Xirhangana xa 3: Milawu leyi nga erivaleni na swipimelo;(d) Xirhangana xa 4: Pulani ya Matirhelo ya G20 ya Nsirhelelo wa Swakudya; na(e) Xirhangana xa5: Mpfumelelo wa Vaholobye na ku Tirhisa.2.1.1.8. Nongonoko wa ku fikelela wa G20 lowu khomeriweke eYunivhesiti ya Venda eThohoyandou hi ti7 Nyenyankulu 2025 lowu kongomisiweke eka ku kurisa mbulavurisano wo anama wa vaaki na ku nghenelela eka Vuphuresidente bya G20 bya Afrika-Dzonga. Nhlengeletano leyi yi tirhisiwile ku hlohlotela vanhu va tiko leri ku nghenelela ekuamukeleni ka vayeni va hina etikweni tani hi leswi hi yaka emahlweni hi khoma mihlangano eka swiphemu swo hambana swa tiko, na ku tlakusa ndhavuko na ndzhaka ya vona. MaAfrika-Dzonga na vona va khutaziwile ku vula xitori lexinene mayelana na tiko ra vona.2.1.2. Mitlawa ya Ntirho ya G20 leyi landzelaka na mihlangano ya mavuthu ya ntirho yi ta va kona kufikela emakumu ka Nyenyankulu 2025:2.1.2.1 Nhlengeletano yo sungula ya Ntlawa wa Ntirho: Ku kula ka Ikhonomi loku Katsaka Hinkwavo, ku endliwa ka tiindasitiri, ku thoriwa, na ku hunguta ku nga Ringani: 17 Nyenyankulu 2025 – hi xiviri.2.1.2.2 Nhlengeletano yo sungula ya Ntlawa wa Ntirho wa Mabindzu na Vuvekisi: 18-20 Nyenyankulu 2025 – hi xiviri.2.1.2.3 Ntlawa wa Vumbirhi wa Ntirho wa Rihanyo: 26-28 Nyenyankulu 2025 – eDurban.2.1.2.4 Nhlengeletano yo sungula ya Ntlawa wa Ntirho wa Vuhlayiseki bya Maxelo na Ntivombango: 25-28 Nyenyankulu 2025 – hi xiviri.2.1.3 Vuxokoxoko eka mihlangano leyi yo hambana ya G20 na mivuyelo ya yona swi nga kumiwa eka www.g20.org KUMBE eka www.g20.org.za
2.2 Mpfuneto wa Vanhu ePalestina2.2.2 Khabinete yi sola ku ala ka Israel ku pfumelela mpfuneto wa vanhu ku ya eGaza Strip na ku pfala ka yona ku tsemakanya mindzilakano hi nkarhi lowu vanhu va le Gaza va langutanaka na ku xaniseka loku nga pimekiki naswona hi xihatla va lavaka swakudya, vutumbelo na mphakelo wa swa vutshunguri.2.2.3 Xiendlo lexi i ku ya emahlweni ka matirhiselo ya Israel ya ndlala tanihi tlhari ra nyimpi tanihi xiphemu xa pfhumba leri yaka emahlweni ra leswi Huvo ya Vululami ya Matiko ya Misava yi vuleke leswaku i ku dlayeteriwa ka rixaka loku twalaka eka vanhu va le Palestina.  2.2.4 Khabinete yi tiyisisa xikombelo xa rixaka ra hina eka vaaki va matiko ya misava ku endla leswaku Israel yi tihlamulela na ku tiyisisa ku nyikiwa loku hlayisekeke, loku yaka emahlweni na loku nga kavanyetiwiki ka mpfuneto wa vanhu eka tindhawu hinkwato ta Gaza Strip.3.  Vugevenga3.1.Ku Amukela xiboho xa Khoto ya Malawi eka ku Nyiketiwa ka Shepherd  na Mary Bushiri .3.1.1. Kabinete yi amukerile xiboho xa Khotonkulu ya Majistarata ya Vaaki va Riphabliki ra Malawi xa leswaku Shepherd na Mary Bushiri va hundziseriwa eAfrika-Dzonga ku ya tengisiwa hi swihehlo swo tala swa vugevenga ku katsa na ku pfinyiwa, ku tlula Nawu wa Vutsundzuxi bya swa Timali na Vukorhokeri bya Vahlanganisi, wa 2002 (Nawu wa 37 wa 2002), Nawu wa Bangi, wa 1990 (Nawu wa 94 wa 1990), Nawu wa Vuhlapfa, wa 2002 (Nawu wa 13 wa 2002) na ku tlula swipimelo swa vona swa beyili.3.1.2. Xiboho lexi xi kombisa leswaku a nga kona loyi a nga balekelaka nawu wa milawu naswona a tlhela a tiyisisa ntshunxeko wa vuavanyisi, ntirhisano wa matiko ya misava na ku tshembana exikarhi ka swivandla swa nawu swa Afrika-Dzonga na Malawi.3.1.3. Ha swi tiva leswaku va ka Bushiri va kombisile xikongomelo xa vona xo endla xivilelo. Hambiswiritano, ha tiyiseka leswaku hi ni nandzu lowu tiyeke lowu va hehliwaka ha wona.3.1.4. Afrika-Dzonga ri yime ri lunghekele ku tirhisana na INTERPOL ku hlanganisa malunghiselelo ya ku hundzisela na vukorhokeri ku tiyisisa leswaku swi tisiwa eAfrika-Dzonga ku ya yima na ku tengisiwa.
4. Maxelo yo tika4.1. Timpfula ta sweswinyana ta matimba ti koxile vutomi byo hlaya, ti siye madzana ya rhurhisiwa, laha makaya na switirhisiwa swi onhakeke swinene eKwaZulu-Natal.4.2. Vuyelo bya swiyimo swa maxelo yo biha eKwaZulu-Natal byi tivisiwile tanihi xiyimo xa rixaka xa khombo ku pfumelela Ndzawulo ya Vulawuri bya Nhlangano na Timhaka ta Ndhavuko ya Xifundzankulu ku hlengeleta swirho hinkwaswo swa mfumo ku engetela magoza ya nseketelo, leswi sivelaka vuyelo bya khombo eka miganga.4.3. Mfumo wu ya emahlweni wu nyika vahlaseriwa va ndhambi mpfuneto naswona Ndzawulo ya Vutshamo bya Vanhu yi nyikile R100 wa timiliyoni eKwaZulu-Natal ku pfuneta ku lawula vuyelo bya ndhambi.  4.4. Khabinete yi kombela MaAfrika-Dzonga hinkwawo ku va na vuxiyaxiya lebyikulu nkarhi wun’wana na wun’wana loko ku ri na maxelo yo biha. Mpfula ya matimba yi tisa khombo ra ndhambi ya ndhawu, ngopfungopfu eka tindhawu leti nga ehansi, mabuloho na magondzo.4.5. Eka timhaka ta timpfula ta matimba, miganga yi komberiwa ku papalata magondzo lama nga na mati yo tala na ku langutisisa vuhaxi bya mahungu, tibuletini ta swiyanimoya na tipheji ta mfumo ta swa mahungu ya swa matirhiselo ya vanhu eka ku pfuxetiwa ka nkarhi wa xiviri na switsundzuxo.
B. Swipfuxeto swa Khabinete.1. Nsirhelelo na ku antswisiwa ka Muholo wa le Hansi wa Rixaka (NMW)1.1. Khabinete yi amukerile no tekeriwa enhlokweni xiviko xa Ndzawulo ya Mitirho na Vatirhi eka nhluvuko lowu endliweke ku sirhelela na ku ndlandlamuxa NMW.1.2. Nawu wa NMW, wa 2018 (Nawu wa 9 wa 2018), lowu nga vekiwa hi nawu hi Hukuri 2018, wu vekile masungulo yo hunguta ku nga ringani ka miholo na swivandla swa miholo, naswona wu ya emahlweni wu hlayisa vatirhi lava holaka mali ya le hansi etikweni.1.3. Kusukela hi ti1 Nyenyankulu 2025, NMW yi tlakuke hi 4% kusuka eka R27,58 ku ya eka R28,79 hi awara.
2. Ku Tlakusa Dyondzo ya Masungulo.2.1. Khabinete yi kombisile nseketelo wa yona eka ku kongomisiwa nakambe ka maqhinga ya sekithara ya dyondzo ya masungulo ku ya eka Dyondzo ya Masungulo.2.2. Hi Sunguti 2025, Ndzawulo ya Dyondzo ya Masungulo yi tivise no tlangela mpimo wa le henhla wa ku pasa ka matiriki wa 87.4%. Hambiswiritano, n’hweti ntsena emahlweni ka sweswo, ndzawulo yi humesile mbuyelo wa nkambisiso lowu hlelekeke kusuka eka tidyondzo tinharhu to hambana leti kombisaka leswaku kwalomu ka 80% wa vana va Afrika-Dzonga a va swi koti ku hlaya ku kuma nhlamuselo, hi ririmi rihi na rihi loko va ri na malembe ya khume (10).2.3. Ku lulamisa Ntlhontlho lowu Holobye wa Dyondzo ya Masungulo u sungurile ku kongomisiwa nakambe ka maqhinga loku nga ta va na migingiriko leyi landzelaka:  2.3.1. Mfikelelo wa misava hinkwayo eka ECD ya khwalithi hi ku tirhisa ku tsarisiwa ka tisenthara ta ECD hi vunyingi, ku tiyisisa leswaku n’wana un’wana na un’wana eka ECD u kuma mpfuneto, ku seketela tisenthara ta ECD hi switirhisiwa swo dyondza na ku dyondzisa, na ku nyika nseketelo eka vatirhi ku kuma swikili swa vudyondzisi. Mali ya leswi yi nyikiwile eka Mpimanyeto wa Rixaka wa 2025.2.3.2 Ku pfuxeta mipimanyeto na swiyimo ku engetela swivandla swa vadyondzisi eka ku dyondzisa ka xiyenge xa masungulo.2.3.3 Basari ya Funza Lushaka yi ta kongomisiwa nakambe ku rhangisa emahlweni tibasari eka swichudeni leswi navelaka ku dyondzisa eka xiyenge xa masungulo.2.4. Ku kongomisiwa nakambe loku ka maqhinga ku ta tiyisisa vuswikoti bya masungulo bya vuleteri na tinhlayo bya vadyondzi, na ku tiyisisa leswaku endzhaku va kota ku andlala eka tidyondzo to tika swinene to fana na Tinhlayo, Sayense, Accounting na Economics, exikarhi ka swin’wana.3. Matirhelo ya vuhumelerisi bya gezi3.1. Khabinete yi amukerile xiviko xa ntirho lowu endliweke hi Eskom ku antswisa ku tumbuluxiwa ka gezi na ku tshamiseka ka giridi ya rixaka ku sivela swiendlakalo swo tala swa mphakelo wa gezi hi ku siyerisana.3.2. Endzhaku ka ku vuyiseriwa ka ku tlula 300 wa timegawati ta vuswikoti bya ku tumbuluxa na ku tatiwa ka vuhlayiselo lebyi eneleke, mphakelo wa gezi hi u siyerisana wu yimisiwile hi 10:00 hi Sonto, 9 Nyenyankulu 2025. Matirhelo ya malahla eXitichini xa Gezi xa Kusile ya le ka swiyimo leswinene hi ku humelela na tiyuniti hinkwato leti a ti ri ehandle ka inthanete kufikela hi Ravuntlhanu 7 Nyenyankulu sweswi ku vuyiseriwa eka Vukorhokeri naswona Yuniti 2 ya Koeberg yi vuyisiwile hi ndlela leyi humelelaka entirhweni.3.3. Matirhelo ya vuhumelerisi hinkwabyo kusukela hi ximumu xa 2024 ya kombisile ku antswisiwa lokukulu na ku tshamiseka, leswi endleke leswaku ku va na 98 wa masiku lama nga riki na mphakelo wa gezi hi ku siyerisana. Eskom yi tshama yiri na ntshembo eka langutelo lerinene eka nkarhi lowu saleke wa ximumu.
C. Swiboho swa Khabinete1. Ku rhurhela Indaba ya Mati na Nkululo1.1. Khabinete yi pasisile ku rhurheriwa ka Indaba ya Mati na Nkululo hi ti27 na ti28 Nyenyankulu 2025 eGauteng.1.2. Xiendlakalo lexi xi tirha tanihi ku landzelerisa Samiti ya Mati leyi khomiweke hi Sunguti 2024, leyi hlanganiseke valawuri hinkwavo va vukorhokeri bya mati ku lulamisa mintlhontlho ya nkoka ya sekithara, endzhaku ka ku humesiwa ka Swiviko swa Drops.1.3. Nhlayo ya Samiti yi simekile Kungu ra Matirhelo ro langutana na timhaka leti, naswona Indaba yi ta nyika nkarhi wo kambela nhluvuko lowu endliweke na ku kuma magoza man’wana lama lavekaka.1.4. Mivuyelo leyi languteriweke ya Indaba yi fanele ku va na ku twanana eka xiyimo xa vuhlayiseki bya mati eAfrika-Dzonga, ku ya emahlweni eka swiendlo leswi nga helelangiki kusuka eka Samiti ya Mati ya 2024 na swiendlo swa nkoka leswi lavekaka ku antswisa vuhlayiseki bya mati na pulani ya maendlelo leyi pfuxetiweke (yintshwa).1.5. Khabinete yi amukerile mitlhontlho ya vuhlayiseki bya mati leyi tiko ri langutaneke na yona na ku tiyisisa ku tinyiketela ka yona ku tiyisisa leswaku MuAfrika-Dzonga un’wana na un’wana u na mfikelelo eka vukorhokeri bya mati na nkululo lebyi tengeke, lebyi hlayisekeke na lebyi nga heriki.2. Xiviko xa Tiko xa Nkarhi wa vu2, vu3 na vu4 eka Ntwanano wa UN wa timfanelo ta vanhu lava nga na vutsoniwa (UNCRPD).2.1. Khabinete yi amukerile leswaku Ndzawulo ya Vavasati, Vantshwa na Vanhu lava nga na Vutsoniwa yi yisa xiviko xa nkarhi na nkarhi xa UNCRPD xa vu2, vu3 na vu4 eka UN. Xiviko xi nyika mpfuxeto eka nhluvuko lowu Afrika-Dzonga ri wu endleke ku tlakusa na ku sirhelela timfanelo ta vanhu lava nga na vutsoniwa.2.2. Khabinete yi pasisile Xiviko xa Tiko xa Masungulo eka ku tirhisiwa ka UNCRPD hi 2013 naswona xiviko endzhaku xi vekiwile hi 2014.2.3. Xiviko lexi xa nhluvuko lowu hlanganisiweke xi nyika nkatsakanyo wa matirhelo ya mfumo eka ku tirhisiwa ka Nawumbisi wa Timfanelo ta Vanhu lava nga na Vutsoniwa. Yi kombisa ku cinca ka pholisi na milawu, na magoza lama tekiweke ku sirhelela na ku tlakusa timfanelo ta vanhu lava nga na vutsoniwa.  Xiviko xi pfula matshalatshala eka dyondzo, ku lemukisa, rihanyo, vukorhokeri bya vaaki, ku fikelela vululami na ntirho eka vanhu lava nga na vutsoniwa. Xiviko xi ta kandziyisiwa eka webusayiti ya: www.gov.za
D.    Ku tholaMatholelo hinkwawo ma fanele ma kambisisa tidyondzo ni ku basisiwa eka manyala.
1.    Ttn Neil Jansen tanihi Xandla xa Mulawuri-Jenerali: Vufambisi bya Switirhisiwa swa Vanhu na Nhluvukiso eka Ndzawulo ya swa Timhaka ta Xikaya.2. Ku thoriwa ka swirho swa bodo ya Alexkor (a) Mnn Dineo P. Peta (Mutshamaxitulu);(b) Mnn Hilary A. Swartbooi;(c) Adj. Phrf. Trevor G. Fowler;(d) Mnn Shinduvi Zitha;(e) Mnn Bongi Ngxishe;(f) Dkd Jonty Tshipa;(g) TtnNico Patrick Swart; na(h) Ttn Freddy Raseote.
E.    Migingiriko leyitaka1. Summiti ya Rixaka ya ku Cinca ka Sisiteme ya Vumaki1.1 Samiti yo sungula ya Sisiteme ya Rixaka ya ku Cinca ka Vumaki yi ta va kona kusukela hi ti13 ku ya eka ti14 Nyenyankulu 2025 ku tirhisa vuswikoti bya sayense, thekinoloji na vutumbuluxi bya Afrika-Dzonga hi ndlela leyi fambisaka ku katsa.1.2  Nhlengeletano yi hlanganisa tikhansele ta sayense, swivandla swa dyondzo ya le henhla, tindzawulo ta mfumo, sekithara ya mabindzu na vatirhi lava hlelekeke ku kombisa na ku nghenelela eka xiave xa sweswi na xa nkarhi lowu taka xa sisiteme ya tiko ya vutumbuluxi. Yi ta ringanyeta swiendlo swo hatlisisa ku hetiseka ka nhluvukiso wa ikhonomi ya vaaki lowu katsaka hinkwavo na lowu nga ta tshama nkarhi wo leha ku vuyerisa MaAfrika-Dzonga hinkwavo.
2. Samiti ya vu8 ya Afrika-Dzonga – Nhlangano wa Matiko ya Yuropa (EU) 2.1. Samiti ya vu8 ya Afrika-Dzonga – EU yi le ku endlekeni eKapa (namuntlha) hi ti13 Nyenyankulu 2025, naswona yi ta fambisiwa hi mutshamaxitulukulobye hi Phuresidente Cyril Ramaphosa, Phuresidente wa Huvo ya Yuropa, Ttn António Luís Santos da Costa, na Phuresidente wa Khomixini ya Yuropa, Dkd Ursula von der Leyen ku ya emahlweni a tiyisisa vuxaka byo tiya exikarhi ka Afrika-Dzonga na EU..2.2 Samiti yi ta burisana hi timhaka ta mabindzu na vuvekisi, xikan’we na ntirhisano lowukulu wa wa vumbirhi na ku tiyisisiwa ka vuxaka bya matiko mambirhi exikarhi ka Afrika-Dzonga na EU.2.3 Samiti yi languteriwile ku lavisisa maendlelo ya ntirhisano ku lulamisa mitlhontlho ya miganga na ya misava hinkwayo, ku katsa na ku cinca ka maxelo, ku pfumaleka ka vuhlayiseki bya vanhu, ku rhula, vuhlayiseki na ntshamiseko, ku cinca ka rihlaza, na ku pfuxetiwa ka swivandla swa vulawuri bya misava hinkwayo.2.4 Nhlengeletano yi ta tlhela yi tiyisisa nseketelo wa Vuphuresidente bya G20 bya Afrika-Dzonga na swilo swa yona swa nkoka, ku katsa na nhlokomhaka ya vun’we, ku ringana na ku kondletela.
F.    Mahungu1.     Ku hoyozelaKhabinete yi hundzisile mahungu ya yona mo hoyozela ni ku navelela mikateko eka:•    Dylan Naidoo hi ku va MuAfrika-Dzonga wo sungula wa muntima ku hlula eka mphikizano wa ndhuma wa SA Open, lowu nakambe wu nga wun’wana wa tinghwazi ta golufu ta khale swinene. Ku hlula ka yena ku n’wi tiyisiserile ndhawu eka Open Championship ya Mawuwani eRoyal Portrush. •    Ncazelo Mlilo eka ku hlawuriwa ka yena eka swiyenge swimbirhi eka Masagwadi ya ndhuma ya Vavasati lava Cincaka Misava. Masagwadi ya lemuka vavasati emisaveni hinkwayo lava endlaka ntirho wo hlamarisa eku cinceni ka vutomi.•    Vanhu va Mamoslem loko va ri karhi va languta n’hweti yo kwetsima ya Ramadan.•    Ttn Patrice Motsepe eka ku hlawuriwa ka yena nakambe tanihi Phuresidente wa CAF. Ku hoxa xandla ka yena eka nhluvukiso wa bolo ya milenge ya Afrika-Dzonga na ya Afrika swi ya emahlweni swi hi endla hi tinyungubyisa.2.     Michavelelo Khabinete yi yise michavelelo eka mindyangu ni vanghana va:•    Vakhandziyi va 31 lava lahlekeriweke hi vutomi bya vona eka timhangu tinharhu to hambana ta mabazi exikarhi ka Redelsburg na Smithfield eFree State; Eka N2 North, ekusuhi na Mandeni, eKwaZulu-Natal na le ka R21 Ekurhuleni, eGauteng hi ku landzelelana.•    Vadyondzi va mune va xikolo xa le hansi lava lahlekeriweke hi vutomi bya vona eka mhangu ya le gondzweni eka N12 eDaveyton, Ekurhuleni, eGauteng.•    Mulumandleve na mulweri wa rimbewu Pamela Mabini loyi a yimeleke vavasati lava nga hlangana na GBV na ku tiyisisa leswaku vaendli va GBVF va tisiwa ebukwini.•    Crystal-Donna Roberts, mutlangi wa Afrika-Dzonga na muhaxi loyi a tlangeke eka tifilimi to fana na The Endless River na Krotoa, naswona u kombisiwile eka Arendsvlei, Swartwater na 7de Laan.•    Dkd Gomolemo Mokae, mulwelavutomi wa ku lwisana na xihlawuhlawu  wa vantima, dokodela wa swa vutshunguri na mutsari loyi a a ri mupromotara la gingiritekaka wa tindzimi ta Xiafrika. U amukerile sagwadi ra tindzimi to tala kusuka eka Huvo yo Angarhela ya Tindzimi ta Afrika-Dzonga ku tlakusa ku tirhisiwa ka tindzimi ta xintu eka matsalwa ya Afrika-Dzonga.•    Ttn Athol Fugard, mutlangi wa ndhuma emisaveni hinkwayo, mutsari wa tinovhele na mutsari wa mitlangu loyi a tivekaka laha tikweni na le matikweni ya misava hikwalaho ka ku hoxa xandla ka yena lokukulu eka ndhawu ya mitlangu. Hi lembe ra 2001, u nghenisiwile eka Holo ya Ndhuma ya Mitlangu ya le Amerika naswona u amukerile Order of Ikhamanga ya Afrika-Dzonga hi 2005.•    Ebenhaezer Dibakwane, n’wamafenya loyi a nga wina masagwadi, mutlangi na mutsari.•    Khomotso Jacob Makwetla, muyimeri wa ku nyikiwa matimba ka mabindzu ya vantima, loyi na yena a hoxeke xandla eka nhluvukiso wa bolo ya milenge na ntlangu wa xibakelei etikweni.
Yi rhumeriwile hi: Sisiteme ya Vuxokoxoko bya Vuhlanganisi bya swa Mfumo (GCIS) Swivutiso: Mnn Nomonde Mnukwa – Muvulavuleri wa Mfumo wo KhomelaRiqingho: 083 653 7485"
"Xitatimente xa Nhlengeletano ya Khabinete leyi khomiweke hi Ravunharhu, 26 Nyenyankulu 2025",27 Mar 2025,https://www.gov.za/news/cabinet-statements/statement-cabinet-meeting-26-march-2025-27-mar-2025,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-26,"A.    Xiyimo xa Khabinete eka timhakankulu
1.    Ikhonomi 1.1    Vuvekisi1.1.1    Khabinete yi kombisile ku tshemba eka ku tiyisela ka ikhonomi, tanihileswi tiko ri yaka emahlweni ri tumbuluxa vutirhisani ku aka tisekithara ta nkoka na ku koka rinoko ra vuvekisi lebyintshwa.1.1.2    Khabinete yi tlhele yi amukela ku simekiwa ka xifundzankulu xa mapapa xa Google South Africa xa R2.5 wa tibiliyoni eJoni, lexi hlanganisaka Afrika-Dzonga eka netiweke ya Google Cloud ya misava hinkwayo. Phurojeke leyi i yo sungula ya Google eAfrika naswona yi fungha vuvekisi lebyikulu eka switirhisiwa swa thekinoloji swa Afrika-Dzonga.1.1.3    Khabinete yi kombela tisekithara hinkwato ku hatlisisa ndlela ya tiko ra hina ku ya eka ku kula ka ikhonomi loku katsaka hinkwavo loku nga heriki na ku tumbuluxiwa ka mitirho hi ku engetela vuvekisi na hi ku tiyisisa swilo swo tala leswinene mayelana na tiko ra hina.1.2    Ku Nghenelela ka Sekithara ya Phurayivhete eka Tiphurojeke ta Vutleketli bya Nhundzu hi Switimela na hi Vutlutisi1.2.1    Khabinete yi amukerile ku simekiwa ka Xikombelo xa Vuxokoxoko eka Ku Nghenelela ka Sekithara ya Phurayivhete eka Tiphurojeke ta Vutleketli bya Nhundzu hi Switimela na hi Vutlutisi, tanihileswi leswi ku nga xiphemu xa mpfuxeto wa nkoka ku antswisa sekithara ya vutleketli bya Afrika-Dzonga xikan’we na ku antswisiwa ka ku kula ka ikhonomi hi ku antswisiwa ka ku rhumela ematikweni mambe.1.2.2    Swiletelo swa Sisiteme ya Vutleketli bya Nhundzu eAfrika-Dzonga swi tlakusa mphikizano lowukulu eka matirhelo ya swiporo na titheminali ta le ribuweni, leswi nga ta koka rinoko ra vuvekisi bya phurayivhete kambe switirhisiwa swa maqhinga swo fana na swiporo na swikepe swa ha ri eka vun’wini bya mfumo.
1.3    Eneji1.3.1    Khabinete yi amukerile ku engeteriwa ka 800 wa timegawati ta vuswikoti bya vutumbuluxi lebyintshwa eka giridi ya rixaka endzhaku ka loko Eskom yi humelerile ku tisa yuniti ya vutumbuluxi byo hetelela bya Xitichi xa Gezi xa Kusile eka inthanete. Leswi swi ta pfuna ku tiyisisa giridi na ku tiyisisa vuhlayiseki bya eneji bya nkarhi lowu taka bya rixaka ra hina.
1.4    Tinhlayohlayo ta Ntirho ta Kotara1.4.1    Khabinete yi amukerile ku tlakuka ka mitirho hi 12 000 wa mitirho ku ya eka 10.64 wa timiliyoni eka sekithara ya ximfumo leyi nga riki ya vurimi hi nkarhi wa kotara ya vumune ya 2024. Tinhlayohlayo ta Ntirho ta Kotara ta Stats SA ti kombisile ku vuyeriwa ka mitirho eka mabindzu, vukorhokeri bya mabindzu, vutleketli na sekithara ya gezi.1.4.2    Hambileswi ku nga na ku antswisiwa loku nga nyawuriki, ntirho wa nkarhi hinkwawo wu tshama wu ri ehansi ku tlula lembe leri nga hundza. Khabinete yi tinyiketerile ku fambisa ku cinca ka swivumbeko, na ku tirhisa minongonoko leyi kongomisiweke eka ku kula ka ikhonomi leswaku ku ta tumbuluxiwa ndhawu leyi pfunaka eka ku tumbuluxiwa ka mitirho.2.    Xitiviso xa Nawu wa ku Cinca ka ta Maxelo, wa 22 wa 20242.1    Khabinete yi amukerile xitiviso xa Nawu wa ku Cinca ka ta Maxelo, wa 2024 (Nawu wa 22 wa 2024) hi Phuresidente Ramaphosa hi Musumbhunuku, 17 Nyenyankulu 2025, lowu endlaka leswaku ku va na nhluvukiso wa tipholisi leti tirhaka ta ku cinca ka maxelo na pulani ya nkarhi wo leha ya ku hundzukela eka ikhonomi na vaaki va khaboni ya le hansi.2.2    Khabinete yi tlhele yi amukela Ntlawa wa Vatirhisani va Matiko ya Misava (IPG), nhlanganelo wa matiko lama katsaka United Kingdom, Jarimani, Furwa na EU, ku tatisa xivandla xa timali lexi siyiweke hi US endzhaku ka ku huma ka yona eka Ntirhisano wa Ncinco wa Eneji ya Vululami.2.3    Nhlayo hinkwayo ya switshembiso swa matiko ya misava eka Afrika-Dzonga sweswi yi fika eka US$12.8 wa tibiliyoni, leswi katsaka kutlula US$9 wa tibiliyoni kusuka eka IPG xikan’we na tihakelo leti humaka eSpain, Switzerland na Canada.
3.    Vuxaka bya Matiko ya Misava 3.1    Vuxaka bya Afrika-Dzonga – Japani3.1.1    Khabinete yi amukerile vuxaka lebyi tiyeke exikarhi ka Afrika-Dzonga na Japani endzhaku ka rendzo ra ntirho ra Xandla xa Phuresidente Paul Mashatile eJapani kusukela hi ti17 kufikela hi ti19 Nyanyankulu 2025 leri kongomisiweke eka ku tiyisisa ntirhisano lowu nga kona exikarhi ka Afrika-Dzonga na Japani eka tindhawu leti tsakeriwaka hinkwavo.3.1.2    Mikanerisano yi tlhele yi khomiwa na Ejensi ya Ntirhisano wa Matiko ya Misava ya Japani ku lavisisa tindhawu ta ntirhisano wa ikhonomi, Nhlangano wa Nhluvukiso wa Ikhonomi ya Afrika eJapani ku burisana hi swivandlanene swa mabindzu na vuvekisi na Nhlangano wa Japani wa Vuhlayiseki bya Tinsimbi na Eneji ku kombisa swivandlanene swa vuvekisi eka sekithara ya migodi.4.    Rihanyo 4.1    Ku susiwa ka Milawu ya Swikumiwa swa Swakudya swa swimilana swa Hempe na Khanabisi4.1.1    Khabinete yi amukerile ku susiwa hi Ndzawulo ya Rihanyo ka Milawu leyi yirisaka ku xavisiwa ka xiendliwa xa swakudya swa swimilana swa hempe na khanabisi.4.1.2    Hambileswi ku amukeriwaka vuyelo byo biha bya ku xavisiwa loku nga lawuriwiki ka switirhisiwa swa swakudya swa swimilana swa hempe na khanabisi eka ku dyiwa loku nga kotekaka hi vana, Milawu yo tano yi fanele ku langutisiwa hi ku hetiseka, a yi fanelanga ku va yi sola Vuavanyisi bya Khoto ya Vumbiwa naswona a yi fanelanga ku tlula Nawu wa Khanabisi ya Swikongomelo swa Phurayivhete.4.1.3    Ndzawulo ya swa Vululami na Nhluvukiso wa Vumbiwa yi le ku hlanganiseni ka Mpfapfarhuto wa Milawu ya le xikarhi ka tindzawulo ya ku tirhisiwa ka Nawu wa Khanabisi eka Swikongomelo swa Phurayivhete.
4.2    Vuvabyi bya Swindzomundzomu (FMD)4.2.1    Khabinete yi pfuxetiwile hi ku engeteriwa ka mindzilakano ya Ndhawu ya Vulawuri bya Mavabyi ya KwaZulu-Natal (DMA) ku sivela ku tumbuluka kun’wana ka Vuvabyi bya Swindzomundzomu (FMD).4.2.2    DMA yi ndlandlamuxiwile ku katsa timasipala leti landzelaka: Big Five Hlabisa; Mtubatuba; Nongoma; Ulundi; Umhlabuyalingana; Jozini; Pongola ya le Pongola; Abaqulusi; Mfolozi; uMhlathuze hi vukhale; Mthonjaneni; Nqutu; Nkandla; uMlalazi na Mandeni.4.2.3    Ku hava swifuwo leswi nga na mikondzo leyi hambanisiweke (tihomu, tinyimpfu na timbuti), swikumiwa swa swona kumbe switirhisiwa swa xitekela leswi nga rhurhisiwaka kusuka kumbe endzeni ka DMA handle ka loko swi pfumeleriwile hi mpfumelelo wa vutshunguri bya swifuwo wa mfumo.5.    Vululami, Kusivela Vugevenga na Vuhlayiseki 5.1    Kusivela Vugevenga 5.1.1    Khabinete yi amukerile ku khomiwa ka 12 892 wa vaehleketeleriwa exikarhi ka ti17 Nyanyankulu na ti23 Nyanyankulu 2025 hi Vukorhokeri bya Maphorisa ya Afrika-Dzonga (SAPS) tanihi xiphemu xa Operation Shanela.5.1.2    Leswi swi katsa 1 753 wa vaehleketeleriwa lava lavekaka eka vugevenga lebyikulu na bya madzolonga byo fana na ku dlaya, ku ringeta ku dlaya, ku pfinya, ku phanga mabindzu na tindlu. Ku engetela kwalaho, 1 794 wa vaehleketeleriwa va khomiwile hikwalaho ko hlasela hi Xikongomelo xo Vavisa Miri naswona 203 wa vaxavisi va swidzidziharisi va khomiwile. Vaehleketeleriwa van'wana va 1 507 va khomiwile hikwalaho ko va na swidzidziharisi na 115 wa vaehleketeleriwa hi ku va na swibamu leswi nga riki enawini.
5.2    Ku ya Emahlweni ka Mapfhumba ya Mahungu yo Hoxeka na Mahungu yo Kanganyisa5.2.1    Khabinete yi xiyile hi ku vilela ku ya emahlweni ka mapfhumba ya mahungu yo hoxeka hi Solidaritiet na AfriForum na vanghana va vona, kutani tiejensi to sindzisa nawu ti le ku lavisiseni ka ku tlula milawu ya Afrika-Dzonga.5.2.2    Kusivela mahungu man’wana lama hoxeke, Vukorhokeri bya Maphorisa ya Afrika-Dzonga byi hlanganile na AfriForum ku hlamusela swihehlo swa ku dlayeteriwa ka rixaka ka valungu hi ku kombetela eka ku dlayiwa ka vanhu emapurasini.5.2.3    Eka nhlengeletano AfriForum yi pfumerile leswaku tinhlayo ta vugevenga tanihilaha ti humesiweke hakona hi Holobye wa Maphorisa ti lulamile, kukatsa na le ka ku dlayiwa ka vanhu emapurasini.5.2.4    Swi tiveka ngopfu leswaku ku dlaya kun’wana ka le mapurasini ku endliwa hi vanhu lava tivekaka hi van’wamapurasi kukatsa na swirho swa ndyangu.5.2.5    Khabinete yi tlhela yi tiva xihehlo xa mavunwa xa leswaku ku na kwalomu ka 72,000 wa van’wamapurasi va valungu lava nga sayina ku rhurhela eUSA ku hlamula xirhambo xa Phuresidente wa Amerika.5.2.6    Hi ku ya hi datha, havumbirhi kusuka eka AgriSA na Ndzawulo ya Vurimi, na StatsSA, Afrika-Dzonga ri na van’wamapurasi va mabindzu ntsena va 41,000.
5.3    Ku Lwisana na Vukungundzwana5.3.1    Khabinete yi amukerile Foramu yo Lwisana na Vukungundzwana ya Vulawuri bya Mindzilekano na Vuhlapfa leyi sunguriweke hi ti25 Nyenyankulu 2025, tanihi xiphemu xa matshalatshala yo tshikilela vukungundzwana eka vufambisi bya mindzilekano na vuhlapfa.
B.    Swipfuxeto swa Khabinete1.1.    TIHLENGELETANO TO LULAMISELA SAMITI ya Ntlawa wa Makumembirhi (G20) 1.1.1.    Afrika-Dzonga ri ya emahlweni ri rhurhela nxaxamelo wa tihlengeletano ta xiyimo xa le henhla ta G20 ekuakeni ka Samiti ya G20 hi Hukuri 2025. Tihlengeletano ta sweswinyana ti khomiwile hi ndlela leyi landzelaka:1.1.2.    Nhlengeletano yo Sungula ya Ntlawa wa Ntirho wa Mabindzu na Vuvekisi ya G20 yi humelerile hi xiviri kusukela hi ti18 kufikela hi ti20 Nyenyankulu 2025 naswona yi burisanile ku aka ikhonomi leyi katsaka hinkwavo, ku humelela na ku tsandzeka ka sisiteme ya mabindzu ya matiko yo tala eka malembe ya 30 lama hundzeke. Yi tlhele yi burisana hi mabindzu na ku kula loku katsaka hinkwavo, ajenda ya mabindzu leyi hlamulaka, nhluvukiso wa tiindasitiri ta rihlaza na mpfuxeto wa Nhlangano wa Mabindzu ya Misava.1.1.3.    Mbulavurisano wa Rixaka ku ya eka ku nghenelela ka Ntlawa wa Ntirho wa Vurimi na Nhlangano wa G20 wa Vativinkulu va Vurimi lowu khomiweke hi ti18 Nyenyankulu 2025 (hi xiviri) naswona wu burisanile hi ku kondletela vurimi, vutumbuluxi na ku tiyisela.1.1.4.    Ntlawa wa Ntirho wa Vumaki bya swa Timali wa Matiko ya Misava wa G20 wu hlanganile ePitori hi ti18 Nyenyankulu ku burisana hi xiphiqo xa swikweleti swa Afrika.1.1.5.    Afrika-Dzonga ri khomile nhlengeletano yo lulamisela hi ti20 Nyenyankulu 2025 eka Samiti ya Vuvekisi bya Mati ya Nongonoko wa Vuvekisi bya Mati ya Afrika ya Nhlangano wa Afrika 2025 leyi lulamiseriweke ku va kona hi Mhawuri 2025.1.1.6.    Ntlawa wa Ntirho wa G20 wa Vuhlayiseki bya Mbango na Maxelo wu hlanganile hi ti25 ta Nyenyankulu 2025, naswona wu kongomise swilo swa nkoka swa swirhangana swa mbango na ku cinca ka maxelo.1.1.7.    Nhlengeletano ya vumbirhi ya Ntlawa wa Ntirho wa Rihanyo ya G20 yi le ku endliweni sweswi kufikela hi ti28 Nyenyankulu 2025. Nhlengeletano yi le ku burisaneni hi ku tiyisisa na ku tlakusa mfikelelo wo ringana eka vukorhokeri bya rihanyo.1.1.8.    Ntlawa wa Ntirho wa Ntlawa wa Ikhonomi ya Dijitali wa G20 eka Vutlhari byo Endliwa wu ta va kona eGqeberha kusukela hi ti7 kufikela hi ti11 Dzivamisoko 2025 ku kongomisa eka ku cinca ka xidijitali, na ku kula ka ntshamiseko na ikhonomi loku katsaka hinkwavo.1.1.9.    Khabinete yi tlhele yi kuma xiviko xa nkambelo eka xiyimo na nhlayiso wa tindhawu ta Ndzhaka ya Misava ya Afrika-Dzonga hi ku fambisana na Swipimelo swa le Hansi swa G20 swa ku lulamisela na ku rhurhela G20. Khabinete yi lemukile leswaku kombo eka khumembirhi (12) wa tindhawu ta Ndzhaka ya Misava ya Afrika-Dzonga ti lulamerile ku amukela vayeni va G20, kambe ku pfuxetiwa kun’wana ka laveka eka ntokoto lowu antswisiweke wa vaendzi.
1.2.    Samiti ya vu8 ya Afrika-Dzonga – Nhlangano wa Yuropa (EU).1.2.1.    Khabinete yi amukerile ku tiyisisiwa ka Ntirhisano wa Maqhinga exikarhi ka Afrika-Dzonga na EU eka Samiti ya vu8 ya Afrika-Dzonga – EU leyi khomeriweke hi ti13 Nyenyankulu 2025 eAfrika-Dzonga.1.2.2.    EU yi vuyelerile nseketelo wa yona eka Vuphuresidente bya G20 bya Afrika-Dzonga na nkoka wa G20 tanihi foramu ya misava hinkwayo ya ntirhisano wa ikhonomi ya matiko ya misava.1.2.3.    EU yi tlhele yi tivisa Phakeji ya Vuvekisi bya Getiweyi ya Misava Hinkwayo ya R93,5 wa tibiliyoni ku seketela tiphurojeke ta vuvekisi bya maqhinga eka ku cinca ka eneji loku tengeke na loku lulameke, switirhisiwa swa vuhlanganisi bya xidijitali na bya xiviri, na indasitiri ya mirhi ya laha kaya.2.    Xiviko xa ku humelela eka ku tsarisiwa ka mavhengele ya swiphaza na tindhawu tin’wana to khoma swakudya na ku nghenelela kuhunguta mavabyi lama tluletiwaka hi swakudya2.1.    Khabinete yi amukerile xiviko xa ku humelela eka ku tsarisiwa ka mavhengele ya swiphaza na tindhawu tin’wana to khoma swakudya xikan’we na mpfuxeto wa ntirho lowu endliwaka kuhunguta mavabyi lama tluletiwaka hi swakudya.2.2.    Endlelo ro tsarisa ri hetisiwile handle ka loko ri ri ra munhu loyi a lavaka ku pfula vhengele lerintshwa ra xiphaza.
3.    Ku rhurhela ka vavuyeriwa va mpfuneto wa Ejensi ya Nsirhelelo wa Vanhu ya Afrika-Dzonga (SASSA) va ya eka khadi lerintshwa ra Postbank3.1.    Khabinete yi amukerile mpfuxeto mayelana na ku rhurhela ka vavuyeriwa va mpfuneto wa SASSA ku ya eka khadi ra ntima lerintshwa leri sirhelelekeke ra Postbank.3.2.    Siku ro hetelela ra leswaku vavuyeriwa va SASSA va cinca Khadi ra vona ra Nsuku ra SASSA va ya eka Khadi ra Ntima ra Postbank ri engeteriwile ku ya eka ti30 ta Dzivamisoko 2025 ku pfumelela SASSA na Ndzawulo ya Nhluvukiso wa Vanhu ku hetisisa ku rhurha ka vavuyeriwa lava nga hakeriwangiki.
C.    Swiboho swa Khabinete1.    Xiyenge xa 2 xa Operation Vulindlela 1.1.    Khabinete yi pasisile tindhawu leti kongomisiweke eka Operation Vulindlela, kungu ra nhlanganelo ra Phuresidente na Nkwama wa Timali wa Rixaka ku fambisa ku cinca ka swivumbeko.1.2.    Tindhawu leti kongomisiweke ti katsa ku hetisisiwa ka ntirho lowu nga humelela eka Xiyenge xa 1 eka tindhawu ta Eneji, Mati, Vhisa, na Mpfuxeto wa Vutleketli na tindhawu letintshwa leti kongomisiweke ta Mfumo wa Miganga, ku nga ringani ka tindhawu na ku cinca ka xidijitali.1.3.    Khabinete yi lerisile OV hi ku burisana na layini ya Tindzawulo leti faneleke ku languta tindhawu to kongomisiwa eka milulamiso yo engetela eka Vumaki hi vuntshwa na ku veka miganga, ku pfula ku aka switirhisiwa, na sekithara ya oyili na gasi na mbalango.1.4.    Khabinete yi lemukile leswaku Afrika-Dzonga ri tshama ri ri tiko ra vu8 leri nga na vuhlayiselo lebyikulu bya gasi naswona ribye ra gasi leri kavanyetaka ri lava leswaku tiko ri aka vuswikoti byo tiphamela hi gasi.1.5.    Khabinete yi ta tlhela yi khoma nhlengeletano yo hlawuleka ku kongomisa eka Kungu ra ku Kula ka Ikhonomi eka mune (4) wa mavhiki lama taka.
2.    Pholisi ya Vulawuri bya Khwalithi ya Mati ya Rixaka leyi Hlanganisiweke2.1.    Khabinete yi pasisile ku tirhisiwa ka Pholisi ya Vulawuri bya Khwalithi ya Mati leyi Hlanganisiweke. Pholisi yi lava ku lulamisa mitlhontlho ya khwalithi ya mati tanihilaha swi hlamuseriweke hakona eka Nawumbisi wa 1997 eka Pholisi ya Mati ya Rixaka ya Afrika-Dzonga na Nawu wa Mati wa Rixaka.  2.2.    Pholisi yi andlala sete ya milawu leyi vumbaka xisekelo xa vulawuri bya khwalithi ya mati. Yi nyika ku ringanana na milawu hinkwayo leyi faneleke leyi fambelanaka na mati, na ku tinyiketela ka misava hinkwayo ka tiko eka mphakelo na nhlayiso wa mati tanihi xitirhisiwa lexi kayivelaka.
3.    Pulaninkulu ya Eneji leyi Pfuxetiwaka ya Afrika-Dzonga (SAREM) 3.1.    Khabinete yi pasisile Pulaninkulu ya Eneji leyi Pfuxetiwaka ya Afrika-Dzonga (SAREM) leswaku yi tirhisiwa.3.2.    SAREM yi lava ku tirhisa xilaveko lexi tlakukeke xa eneji leyi pfuxetiwaka na tithekinoloji ta vuhlayiselo ku tlakusa vumaki bya tiindasitiri na ku vekiwa ka ndhawu.3.3.    Pulaninkulu yi kongomisa eka eneji ya dyambu na moya, lithiyumiyoni, tithekinoloji ta vuhlayiselo bya tibetiri leti simekiweke eka betiri na vhanadiyamu naswona yi endleriwe ku va tsalwa leri hanyaka.3.4.    Khabinete yi lerisile leswaku ku endliwa ntirho wo engetela eka Pulaninkulu leswaku:3.4.1.    Ku hlohlotela vavekisi ku seketela hi timali nhluvukiso wa vaphakeri va eneji leyi pfuxetiwaka,3.4.2.    Ku katsa nhluvukiso wa mafurha ya rihlaza ya hayidirojeni leswaku ku ta fikeleriwa vutihlamuleri bya matiko ya misava bya 5% wa mafurha lama pfanganisiweke eka tisekithara ta swihahampfhuka na swa le lwandle hi 2030.
4.    Ku Cinca ka Xidijitali ka Swiletelo swa Mfumo4.1.    Khabinete yi pasisile Swiletelo swa Xidijitali swa ku Cinca swa Mfumo lowu kongomisaka ku tirhisa thekinoloji ku ndlandlamuxa mphakelo wa vukorhokeri bya mfumo na ku tirha kahle ka mfumo. Timhaka leti ti ololoxiweke ti katsa: nhlanganiso exikarhi ka tindzawulo, tisisiteme leti hundzeriweke hi nkarhi, swileriso leswi hlanganisaka na swikili kumbe vuswikoti lebyi nga nyawuriki.4.2.    Yi endleriwe ku nyika mfumo wa xidijitali lowu kongomisiweke eka vanhu lowu twisisaka ku antswa swilaveko swa vanhu, ngopfungopfu mitlawa leyi nga sirhelelekangiki, hi ku tiyisisa mphakelo wa vukorhokeri lowu lulameleke kahle na ku tirha kahle.
D.    Milawumbisi1.    Mpfapfarhuto wa Nawumbisi wa Ndzulamiso wa Ejensi ya Switirhisiwa swa Mati wa Rixaka wa Afrika-Dzonga (NWRIA)1.1.    Khabinete yi pasisile ku yisiwa ka mpfampfarhuto wa Nawumbisi wa Ndzulamiso wa NWRIA ePalamende. Milulamiso yi fambelana na ku xavisiwa ka NWRIA tanihi khamphani ya mfumo ya Xedulu ya 2.
E.    Ku tholaMatholelo hinkwawo ma fanele ma kambisisa tidyondzo ni ku basisiwa eka manyala.
1.    Ttn Fhululani Peter Netshipale tanihi Mufambisinkulu eka Ndzawulo ya Nhluvukiso wa Vanhu.2.    Swirho swa Huvo ya Afrika-Dzonga ya ku nga Hangalasiwi ka Matlhari yo Lovisa Vanhu vo tala: (a)      Mnn Ditebogo Kgomo (Mutshamaxitulu);(b)     Dkd Kelvin Kemm; (c)     Dkd Alison Lubisi;(d)     Ttn Gian Marcon ;(e)     Mnn Kgaugelo Mogashoa;(f)     Mnn Elsie Monale; (g)     Ttn Sandile Ndlovu;(h)     Mnn Deidre Penfold;(i)     Mnn Lizell Reinecke; (j)     Phrf Bismark M Tyobeka; na (k)     Dkd Jaqueline Weyer.
3.    Swirho swa Khamphani yo Pimiwa ya Swihlahla ya Afrika Dzonga:  (a)    Phrf Edward Nesamvuni (Mutshamaxitulu)(b)    Ttn Neeshan Balton (ku thoriwa nakambe)(c)    Mnn Lahlane Malema (ku thoriwa nakambe)(d)    Ttn Norman Baloyi;(e)    Ttn Leo Long;(f)    Ttn Ndyebo Grootboom;(g)    Gqweta Nomazotsho Yvonne Memani;(h)    Ttn Zwintayo Madula;(i)    Mnn Sharon Mkhize; na (j)    Mnn Ntombifuthi Nkosi.
 
F.    Migingiriko leyitaka1.1.    Siku ra Misava Hinkwayo ra Vuvabyi bya Rifuva (TB) 1.1.1.    Afrika-Dzonga ri tsundzukile Siku ra Misava Hinkwayo ra TB hi ti24 Nyenyankulu 2025 ehansi ka nhlokomhaka leyi nge “Ina! Mina na wena Hi nga Herisa TB: Tinyiketela, Vekisa, fambisa”.1.1.2.    Khabinete yi tsakile leswi Afrika-Dzonga ri hunguteke mpimo wa rona wa timhangu ta TB hi 57% hi 2023 ku fikelela xikongomelo xa Nhlangano wa Rihanyo wa Misava xa ku hunguta ku tluleriwa hi TB hi 50% kusukela hi 2015 kufika hi 2025. Nongonoko wa hina lowukulu wa antirhitirovhayirali wu hoxe xandla eka mivuyelo yo antswa ya TB, ku katsa na vutshunguri lebyi humelelaka na ku hunguta mafu.1.1.3.    Khabinete yi kombela vanhu va Afrika-Dzonga hinkwavo ku endzela tliliniki kumbe xibedlhele xa le kusuhi na vona ku ya kamberiwa TB mahala.
2.    Indaba ya Mati na Nkululo (27 -28 Nyenyankulu 2025)2.1.    Indaba ya Mati na Nkululo ya 2025 yi ta khomiwa hi ti27 na ti28 Nyenyankulu 2025 eGallagher Estate ehansi ka nhlokomhaka leyi nge: “Vuhlayiseki bya Mati na Mphakelo.”2.2.    Indaba yi ta yisa emahlweni ku tinyiketela loku endliweke eka Pulani ya Nhluvukiso ya Nkarhi wa le Xikarhi (MTDP) ya 2025-2029 na Operation Vulindlela 2.0, tanihi xiphemu xa maqhinga yo hundzula ya Vulawuri bya Vukombo eka sekithara ya mati.2.3.    Indaba yi ta tlhela yi pima nhluvuko lowu endliweke eka Pulani ya Matirhelo ya Samiti ya Mati ya 2024 na ku anakanyisisa hi swiviko swa Blue, Green na No Drop hi N’wendzamhala 2023.
3.    Nhlengeletano ya Ikhonomi ya Vamanana (WECONA)3.1.    WECONA, leyi seketelaka ku nghenelela loku ringanaka ka ikhonomi ya vavasati eka ikhonomi ya ntolovelo ku sivela ntungu wa madzolonga lama simekiweke eka rimbewu na ku dlayiwa ka vavasati (GBVF), yi ta va kona hi ti28 Nyenyankulu 2025.3.2.    Kungu ra rixaka ri hlanganisa tikhamphani, tindzawulo ta mfumo, mihlangano na vanhu ku tumbuluxa tindlela ta mabindzu lama nga ehansi ka vulawuri bya vamanana ku nghenelela eka ikhonomi.
4.    N’hweti ya Ntshunxeko 4.1.    Afrika-Dzonga ri ta tlangela N’hweti ya Ntshunxeko hi Dzivamisoko na Siku ra hina ra Ntshunxeko hi ti27 Dzivamisoko 2025.4.2.    Siku ra Ntshunxeko na N’hweti ya Ntshunxeko i xiendlakalo xa nkoka xo tlangela tanihi rixaka rin’we, tanihileswi tiko ra hina ri funghaka ku simekiwa ka Afrika-Dzonga leri hlanganeke, leri nga riki na rixaka, leri nga hambanisiwiki na xidemokirasi leri tinyiketeleke eka mipimanyeto ya xindzhuti xa vumunhu, ku nga ri na xihlawuhlawu na ku nga hambanisiwi hi rimbewu, na ku xixima ku fuma ka nawu tanihilaha swi seketeriwaka hakona eka Vumbiwa bya hina.4.3.    Nkhuvo wa lembe leri wa ku tlangela Siku ra Ntshunxeko wa Rixaka wu nga ta va kona eMpumalanga naswona wu ta tlhela wu fungha ku hela ka ku tlangela ka lembe hinkwaro ka 30 wa Malembe ya Ntshunxeko na Xidemokirasi.
5.    Samiti ya Vana va Afrika (3 – 7 Dzivamisoko 2025)5.1.    Afrika-Dzonga ri ta rhurhela Samiti ya Vana ya Afrika (ACS) eJoni kusukela hi ti3 kufikela hi ti7 Dzivamisoko 2025.5.2.    Afrika-Dzonga ri hlawuriwile tanihi ndhawu ya Samiti leyi landzelaka, laha Nkwama wa Vana wa Nelson Mandela wu nga Nhlengeletano ya Vaaki leyi rhangelaka.5.3.    Vatekaxiave kusuka eka tikonkulu hinkwaro va ta hlangana eka khoniferense leyi rhangeriwaka hi vana ku fambisa mbulavurisano exikarhi ka vaendli va tipholisi na vana.
6.    Khoniferense ya vu17 ya Nhlangano wa Matiko ya Misava wa Vaavanyisi va Vamanana (IAWJ) ya Malembe Mambirhi6.1.    Afrika-Dzonga ri ta rhurhela Khoniferense ya vu17 ya IAWJ ya Malembe mambirhi eKapa kusukela hi ti9 kufika ti12 Dzivamisoko 2025 ehansi ka nhlokomhaka leyi nge: “Ku tiyisela: Vavasati eka Vurhangeri ku Herisa GBVF”.6.2.    Khoniferense leyi, yi fambisiwa hi Xiyenge xa Afrika-Dzonga xa IAWJ, yi hlanganisa vaavanyisi na vatirhi va swa nawu kusuka emisaveni hinkwayo. Yi ta lavisisa tindlela to herisa GBVF hi ku lwela timfanelo ta vavasati, na vurhangeri. Khoniferense leyi yi ta va na vativi va swa nawu vo fana na Muavanyisinkulu Mandisa Maya.
7.    Riendzo ra Vulanguteri bya Phuresidente eNelson Mandela Bay Metro7.1.    Phuresidente Ramaphosa u ta teka Riendzo ro Langutela ra Phuresidente eGqeberha hi ti15 na ti16 Dzivamisoko 2025 ku kambela nhluvuko eka mphakelo wa vukorhokeri, mitlhontlho na mikarhi ya ku kula ka ikhonomi loku katsaka hinkwavo.7.2.    Riendzo ra Vulanguteri bya Phuresidente ri ta ngheneriwa hi varhangeri kusuka eka swiyenge hinkwaswo swinharhu swa mfumo naswona ri nyika nkarhi eka mfumo ku tirhisana na vaaki.
4.    Samiti ya Hayidirojeni ya Rihlaza ya Afrika (12 - 13 Khotavuxika 2025)4.1.    Afrika-Dzonga ri ta rhurhela Samiti yo sungula ya Hayidirojeni ya Rihlaza ya Afrika kusukela hi ti12 ku fikela hi ti13 Khotavuxika 2025.4.2.    Samiti ya Hayidirojeni ya Rihlaza ya Afrika yi kongomisa ku tlakusa ntirhisano wa miganga, ku fambisa ku avelana thekinoloji, ku aka vuswikoti na ku endla leswaku ku va na mfikelelo wa makete eka sekithara ya hayidirojeni ya rihlaza.
G.    Mahungu1.    Ku hoyozelaKhabinete yi hundzisile mahungu ya yona yo hoyozela ni ku navelela mikateko eka:1.1.    Muchaviseki wa Xisati, Phuresidente Netumbo Nandi-Ndaitwah eka ku vekiwa ka yena tanihi Phuresidente wa Namibia. Nakambe i Phuresidente wo sungula wa xisati wa tiko ra ka vona, loyi a tholeke wansati wo sungula tanihi Xandla xa Phuresidente, Muchaviseki wa Xisati Lucia Witbooi na Khabinete leyi lawuriwaka hi vavasati. 1.2.    Swipano swa Afrika-Dzonga eka matirhelo ya vona yo hlamarisa eka Mitlangu ya Misava ya Xixika ya Tiolimpiki to Hlawuleka ya 2025 eItaly na Vunghwazi bya Misava bya Van’wamatsambu bya le Ndzeni eChina.1.2.1.     Eka Mitlangu ya Vuxika ya Misava ya Tiolimpiki to Hlawuleka, Afrika-Dzonga ri winile mendlele yin’we ya nsuku, tinharhu ta silivhere na timbirhi ta buronze:a)    Naledi Hlalele u kume nsuku hi ntlangu wa Xiketingi xa Figa;b)    Bianca Basson na Kenneth Mokabo va kume silivhere hi ntlangu wa Xiketingi xa Figa;c)    Shane Bentley u kume silivhere hi ntlangu wa Xiketingi xa Rivilo ra Ndlela yo Koma; d)    Tyrell Sykes u kume buronze hi ntlangu wa Xiketingi xa Figa; na e)    Shirnel Swarts u kume buronze hi ntlangu wa Xiketingi xa Rivilo ra Ndlela yo Koma.
1.2.2.    Xipanu xa Afrika-Dzonga eka Vunghwazi bya Misava bya Van’wamatsambu bya le Ndzeni eChina, xi hlule hi ndlela leyi landzelaka: a)    Prudence Sekgodiso u fikelerile ku hlula ka matimu hi ku va wansati wo sungula wa Afrika-Dzonga ku wina mendlele ya nsuku eka Vunghwazi bya Misava bya Van’wamatsambu bya le Ndzeni eka 800m.b)    Akani Simbine hi ku wina mendlele ya buronze eka mphikizano wo hetelela wa 60m eka Vunghwazi bya Misava bya Van’wamatsambu bya le Ndzenic)    Matshalatshala yo hlamarisa na wona ya fikeleriwile hi Cheswill Johnson eka kutlula magoza ka vavanuna na Chris van Niekerk eka ku hoax nchila.1.3.    Ntsutsumo hi rivilo ra matimba ra vantshwa Bayanda Walaza, loyi a nga tshoveka eka xihinga xa le hansi ka khume, a teka wachi ya vuntlhanu eka misava hinkwayo ya rivilo ra le hansi eka 100 wa timitara na rhekhodo ya Afrika-Dzonga ya le hansi ka malembe ya 20 hi 9.99 wa tisekoni ku wina Nsuku eka Vunghwazi bya Van’wamatsambu eN’walungu wa Gauteng.1.4.    Rassie Erasmus hi ku va a hlawuriwile tanihi Muleteri wa Lembe wa 2024 eka Masagwadi ya Rhagibi ya Afrika-Dzonga.1.5.    Springbok Cheslin Kolbe hi ku va mutlangi wo sungula wa le ndzhaku kusukela hi 2013 hi ku hlula tanihi Mutlangi wa Lembe wa Rhagibi ya Vavanuna ya Afrika-Dzonga wa 2024. 1.6.    Nadine Roos hi ku xiximiwa tanihi Mutlangi wa Lembe wa Rhagibi ya Vavasati ya Afrika-Dzonga wa 2024, ra vumbirhi eka malembe manharhu.1.7.    Bafana Bafana hi ku va va ri ehenhla eka Ntlawa wa C eka 2026 FIFA World Cup Qualifiers hi ku hlula Lesotho hi 2-0 eXitediyamu xa Peter Mokaba lexi a xi tele swinene.1.8.    Muyimbeleri wa Afrika-Dzonga Tyla Laura Seethal, loyi a tivekaka ngopfu tanihi Tyla, u hlawuriwile ku va N’wavutshila wa Misava wa Lembe eka Masagwadi ya Vuyimbeleri ya iHeartRadio.
2.    MichaveleloKhabinete yi yise michavelelo eka mindyangu ni vanghana va:
2.1.    Mnn Yolanda Nyembezi, loyi a tiveka tanihi Yallunder, a a ri muyimbeleri wa swiyenge swo hambanahambana loyi a a koka vayingiseri hi rito rakwe leri fuweke ni vutshila byakwe lebyi hisekelaka etlhelo.2.2.    Ttn Ashwin Trikamjee, Phuresidente wa Maha Sabha ya Mahindu ya Afrika-Dzonga na Mutshamaxitulu wa Foramu ya Varhangeri va Vukhongeri bya Rixaka. Gqweta ra Timfanelo ta Ximunhu. U tlhele a hoxa xandla swinene ekuhluvukiseni ka bolo ya milenge (bolo ya milenge) eAfrika-Dzonga. Tanihi mulweri wa Ku Lwisana na Xihlawuhlawu, u rhangele xiphemu xa Durban Central xa Natal Indian Congress.2.3.    Vahlayisi va vaaki va tsevu (6) lava dlayiweke naswona yi rhumela ku navelela lokunene ka ku hola hi xihatla eka van’wana va tsevu (6) lava vavisekeke eka ndhawu yo tshama leyi nga riki ya ximfumo ya Marry Me eSoshanguve. Vafi i Mpho Johannes Koko, Phelemon Seshoka, Katlego Motloutsi, Andries Moreteledi Tlhabane, Siliky Ngoeng, na munhu un'we loyi ku nga tiviwiki leswaku i mani. Vanhu vambirhi (2) lava fambelanaka na vugevenga lebyi va khomiwile naswona va humelerile ekhoto hi Ravunharhu, 26 Nyenyankulu 2025.2.4.    Ttn James O'Connell, muchayeri wa xihahampfhuka loyi a nga lova loko xihahampfhuka xa yena xa Impala Mark 1 xi wa loko a ri karhi a tlanga eka West Coast Air Show eSaldanha Airfield eKapa-Vupeladyambu.
Yi rhumeriwile hi: Sisiteme ya Vuxokoxoko bya Vuhlanganisi bya swa Mfumu (GCIS)Swivutiso: Mnn Nomonde Mnukwa – Muvulavuleri wa Mfumo wo KhomelaRiqingho: 083 653 7485"
Xitatimente xa Nhlengeletano ya Khabinete leyi khomiweke hi Ravunharhu,15 May 2025,https://www.gov.za/news/cabinet-statements/statement-cabinet-meeting-14-may-2025-15-may-2025,https://www.gov.za/ts/news/cabinet-statements/xitatimente-xa-nhlengeletano-ya-khabinete-leyi-khomiweke-hi-ravunharhu-15,"A.    Timhaka leti nga eka Mbango
1.    Ikhonomi1.1    Operation Vulindlela Xiyenge xa II1.1.1    Hi ti7 Mudyaxihi 2025, Presidente Cyril Ramaphosa u simekile Xiyenge xa II xa Operation Vulindlela (OV Xiyenge xa II), nongonoko wa ku cinca ka mfumo lowu kongomisiweke eka ku fambisa ku kula ka ikhonomi loku katsaka hinkwavo loku tumbuluxaka mitirho.1.1.2    Xiyenge xa II xa OV xi ta langutela ku hela ka mpfuxeto lowu sunguleke eka vufambisi bya vu6 eka tindhawu ta eneji, mati, vutleketli, na vuhlanganisi bya tiqingho, na ku nghenisa tindhawu letintshwa leti kongomisiweke eka sisiteme ya mfumo wa miganga ku antswisa mphakelo wa vukorhokeri bya masungulo, na le ka vupulani bya ndhawu.
1.2    Ntirhisano wa Mabindzu ya Mfumo1.2.1    Khabinete yi amukerile mivuyelo ya nhlengeletano yo kambela nhluvuko wa migingiriko ya Ntirhisano wa Mabindzu ya Mfumo. Ntirhisano wu kongomisa eka ku seketela ku tirhisiwa ka mpfuxeto wa nkoka na migingiriko ya nkoka leyi kongomisiweke eka ku fambisa ku kula ka ikhonomi na ku tumbuluxiwa ka mitirho.1.2.2    Yin’wana ya mihluvuko leyi endliweke yi katsa eka nhluvukiso wa rimba ra xifambiso xa rixaka, ku antswisiwa ka matirhelo ya Transnet, vhisa ya mpfumelelo wa marendzo ya elekitironiki.1.2.3    Pulani ya maendlelo ya nkoka eka magoza lama landzelaka yi amukeriwile, naswona swipano leswi hlanganeke swi ta ya emahlweni swi langutisisa nhluvuko na ku lulamisa swiphiqo swi ta khomiwa endzhaku ka mavhiki man’wana na man’wana ya tsevu.
1.3    Nkwama wa ku Cinca Xikombelo xa Mavonelo1.3.1    Khabinete yi lemukile ku tsakela eka Nkwama wa ku Cinca na ku hlohlotela MaAfrika-Dzonga ku nghenelela hi xihatla eka endlelo ro burisana tanihilaha swi tivisiweke hakona hi Ndzawulo ya Mabindzu na Vumaki na Mphikizano.1.3.2    Ku tirhisiwa ka Nkwama wa ku Cinca ku ta yisa emahlweni ku tinyiketela ka hina ka vumbiwa eka ku lulamisiwa ka ikhonomi na ku cinca tanihi xiphemu xa ku tlherisela endzhaku tipholisi leti hoxeke ta nkarhi wa xihlawuhlawu.1.3.3    Mavonelo ya nga rhumeriwa eka DTIC naswona vuxokoxoko bya vuhlanganisi byi ta kumeka eka webusayiti ya vona ya www.dtic.gov.za.
1.4    Ndzavisiso wa  Vatirhi wa Kotara1.4.1    Khabinete yi lemukile Ndzavisiso wa Tinhlayohlayo ta Afrika-Dzonga (Stats SA) wa Vatirhi, lowu kombisaka ku tlakuka ka ku pfumaleka ka mitirho ku ya eka 32.9% eka kotara yo sungula ya 2025 kusuka eka 31.9% eka kotara yo hetelela ya lembe leri nga hundza.1.4.2    Ntlhanu wa tiindasitiri eka khume leti landzelerisiweke hi Stats SA ti rhekhodile ku tlakuka ka mitirho, ngopfungopfu eka vutleketli na timali, hambiswiritano, mitirho yo tala yi lahlekile eka swiyenge swa mabindzu na swa ku aka.1.4.3    Khabinete yi tshama yi tiyimiserile ku fambisa ku kula ka ikhonomi lokutumbuluxaka mitirho.
1.5    Afrika-Dzonga: Rixaka leri Tinyungubyisaka1.5.1    Afrika-Dzonga ri hlawuriwile tanihi tiko ra vu7 leri ku tsakeriwaka ku ri endzela emisaveni hinkwayo eka Masagwadi ya Marendzo ya Wanderlust Reader ya 2024 naswona ri nyikiwile nsuku eka xiyenge xa swiharhi swa nhova na ntumbuluko.1.5.2    Afrika-Dzonga ri tlhele ri kuma xidlodlo xa rixaka leri nga na xinghana swinene emisaveni eka Remitly’s Big 5 Personality Test, ku kombisa ku kufumela na malwandla ya vanhu va Afrika-Dzonga, naswona Dorobankulu ra Kapa ri tlhele ri vekiwa tanihi doroba ra vu5 leri tsakeriwaka ngopfu emisaveni hinkwayo.
2.    Matiko ya misava
2.1    Riendzo ra ntirho ro ya eCôte d’Ivoire2.1.1    Khabinete yi amukerile Rendzo ra ntirha ra Presidente ro ya eCôte d’Ivoire leri nga fambelana na nkandziyiso wa vu12 wa Foramu ya CEO ya Afrika hi ti12 na ti13 Mudyaxihi 2025, ku tiyisisa vuxaka bya matiko mambirhi lebyi nga kona exikarhi ka matiko lamambirhi. Presidente Ramaphosa u khomile nhlengeletano ya matiko mambirhi na Muchaviseki Tatana Alassane Ouattara, Presidente wa Riphabliki ra Côte d’Ivoire ku burisana hi timhaka ta ku tsakela ka hinkwavo naswona havambirhi va tinyiketerile ku tiyisisa vuxaka bya matiko mambirhi na ku engetela mabindzu exikarhi ka matiko lamambirhi
2.2     G-202.2.1    Afrika-Dzonga ri ya emahlweni ri rhurhela nxaxamelo wa tihlengeletano ta ntlawa wa G20 wa xiyimo xa le henhla ku tilulamisela Samiti ya G20 hi Hukuri 2025 ehansi ka nhlokomhaka leyi nge: “Ntwanano, ku Ringana, na ku Tiyisela.” Tinhlengeletano leti landzelaka yi khomiwile hi n’hweti ya Mudyaxihi:2.2.1.1.1    Nhlengeletano ya G20 ya ku Katsa Timali na ku Havexerisiwa ka Matimba ka Vavasati hi ti6 kufika ti9 Mudyaxihi 2025 eN’walungu-Vupeladyambu, yi lavile ku kucetela pholisi ya G20 ya nkarhi lowu taka hi ku nghenisa Rimba ra Swiletelo ro Nghenisa Swilo swa nkoka swa Vavasati, ku tiyisisa leswaku ku havexerisiwa matimba ka vavasati hi swa timali swi tshama swi ri swa nkoka eka ku cinca ka  mavandla na ikhonomi ya misava hinkwayo.2.2.1.1.2    Nhlengeletano ya Ntlawa wa Ntirho wa Mfuwo wa Vumbirhi wa G20 lowu khomiweke hi ti5 na ti6 Mudyaxihi 2025 eGauteng wu kanerile hi ku vumba tipholisi ta mfuwo ta misava hinkwayo leti nga na switandzhaku swa le kule swa ntshamiseko na ikhonomi. Yi kongomisile eka ku ringanisa swilo swa nkoka na Ajenda ya 2063, Tipakani ta Nhluvukiso lowu yaka Emahlweni ta UN na ku sirhelela ndzhaka tanihi mfanelo ya ximunhu.2.2.1.1.3    Nhlengeletano ya Vunharhu ya Ntlawa wa Ntirho wa Rihanyo, leyi khomiweke hi xiviri hi ti8 na ti9 Mudyaxihi 2025, wu kongomisiwile eka vatirhi va nhlayiso wa rihanyo, lowu nga masungulo ya tisisiteme ta rihanyo na ku fikeleriwa ka vuhlayiseki bya rihanyo ra mani na mani, vuhlayiseki bya rihanyo, ku ringana, na ku kula loku katsaka hinkwavo.2.2.1.1.4    Nhlengeletano ya Vumbirhi ya Ntlawa wa Ntirho wa Vupfhumba leyi khomiweke kusukela hi ti11 kufikela hi ti13 Mudyaxihi 2025 eKwaZulu-Natal yi burisanile hi swilo swa nkoka swa vupfhumba bya G20 ku fambisa ku kula ka vupfhumba loku nga heriki na ku tumbuluxiwa ka Kungu ra Matirhelo ra Vupfhumba ra G20.2.2.1.1.5    Nhlengeletano ya Vumbirhi ya Ntlawa wa Ntirho wa 1: Ku Kula ka Ikhonomi leyi Katsaka hinkwavo, Ku Endliwa ka Tiindasitiri, Mitirho, na ku Hunguteka ka ku Nga Ringani yi khomiwile hi ndlela ya vhechuwali kusukela hi ti14 ku ya eka ti15 Mudyaxihi 2025.
2.3    Ku kamberiwa ka vahlapfa eUS2.3.1    Xiboho xa United States xo nyika xiyimo xa vahlapfa eka ntlawa wa Mabunu ya Afrika-Dzonga xi na vuxokoxoko lebyi nga hoxeka, tanihileswi swi nga fikeleriki eka nhlamuselo ya vahlapfa tanihilaha swi vekiweke hakona eka Ntwanano wa Vahlapfa wa 1951 na Phurotokholo ya wona ya 1967.2.3.2    Khabinete yi tlhele yi vula leswaku swihehlo swa xihlawuhlawu a hi ntiyiso naswona a swi fikeleli mpimo wa nxaniso lowu lavekaka ehansi ka nawu wa vahlapfa wa laha kaya na wa matiko ya misava.2.3.3    Ku tlula kwalaho, tinhlayo ta Vukorhokeri bya Maphorisa bya Afrika-Dzonga eka vugevenga lebyi fambelanaka na mapurasi a ti seketeli swihehlo swa vugevenga bya madzolonga kumbe ku dlayeteriwa ka rixaka loku kongomisiweke eka van’wamapurasi hi ku angarhela kumbe ntlawa wihi na wihi wa rixaka.2.3.4    Khabinete yi kaneta marungula ya mfumo wa United States of America naswona yi tshama yi pfulekile eka ku nghenelela loku akaka ku avelana ku twisisana ko antswa na loku fanaka eka timhaka leti.
2.4    Ku susiwa ka SANDF evuxeni bya DRC2.4.1    Khabinete yi tivisiwile hi mayelana na ku susiwa hi swiyenge ka Vuthu ra Vusirheleri bya Rixaka ra Afrika-Dzonga (SANDF) kusuka evuxeni bya Riphabliki ra Xidemokirasi ra Congo (DRC), endzhaku ka ku herisiwa ka xileriso xa Ntirho wa Nhlangano wa Nhluvukiso wa Dzonga wa Afrika eRiphabliki ra Xidemokirasi ra Congo (SAMIDRC). Xiboho lexi xi landzerile ku vulavurisana lokukulu ka vudiplomati na migingiriko ya AU/ SADC/ EAC ku hlohlotela ntshamiseko lowu fikeleriweke hi ku kanerisana exikarhi ka MaCongo.2.4.2    Khabinete yi bumabumela ku tinyiketela loku kombisiweke hi swirho swa SANDF leswi tirheke hi ku xiximeka, ku tinyungubyisa, na ku tinyiketela ku tlakusa Ajenda ya AU yo miyeta swibamu ehansi ka swiyimo swo tika swinene.
3.    Vulawuri3.1    Mepe wa Ndlela wa ku Cinca ka Dijitali wa Mfumo wa Afrika-Dzonga3.1.1    Khabinete yi amukerile ku simekiwa ka Mepe wa Ndlela wa ku Cinca ka Dijitali wa Mfumo wa Afrika-Dzonga lowu nga xiphemu xa makungu ya mfumo yo antswisa mphakelo wa vukorhokeri na ku fambisa ku kula ka ikhonomi hi ku tirhisa vuvekisi eka vutumbuluxi bya dijitali.3.1.2    Mepe wa Ndlela, lowu nga xiphemu xa Xiyenge xa II xa OV, wu veka ndlela leyi kongomisiweke yo endla leswaku mphakelo wa vukorhokeri bya Mfumo wu va wa manguva lawa hi ku tirhisa vuvekisi eka switirhisiwa swa mfumo swa dijitali.
4.    Vululami, Ku Sivela Vugevenga na Vusirheleri4.1    Khomixini ya Vuavanyisi ya Vulavisisi ku lavisisa milandzu ya TRC4.1.1    Khabinete yi amukerile ku simekiwa ka Khomixini ya Vuavanyisi ya Vulavisisi ku kumisisa loko ku endliwile matshalatshala yo sivela vulavisisi kumbe vuchuchisi bya vugevenga bya nkarhi wa xihlawuhlawu lebyi hundziseriweke hi Khomixini ya Ntiyiso na ndzivalelano (TRC) eka Vulawuri bya Vuchuchisi bya Rixaka. Ku simekiwa ka Khomixini ya Vulavisisi i mbuyelo wa mivulavurisano ya ku lulamisa eka xikombelo xa khoto lexi tisiweke hi mindyangu ya vaxanisiwa va vugevenga bya nkarhi wa xihlawuhlawu.4.1.2    Hi ku tirhisa Khomixini leyi, Presidente Ramaphosa u tiyimisela leswaku ku kumiwa timhaka ta ntiyiso na mhaka yi fikisiwa emakumu.
4.2    Vugevenga4.2.1    Khabinete yi bumabumela ku ya emahlweni ka matirhelo ya SAPS lawa a ya kongomisiwile eka ku sivela na ku lwisana na vugevenga lebyi fambelanaka na GBVF naswona ya endle leswaku ku khomiwa vaehleketeleriwa va 224 va ku pfinya xikan’we na vaehleketeleriwa va ntlhanu vo ringeta ku pfinya. Exikarhi ka lava khomiweke hi swihehlo swo pfinya kusukela hi 05 Mudyaxihi - 11 Mudyaxihi 2025, ku na muleteri wa SAPS, Hosi yo huma eKwaZulu Natal na mufana wa khumentlhanu wa malembe hi vukhale eMpumalanga.4.2.2    Ku engetela kwalaho, 148 wa vaehleketeleriwa va khomiwile hikwalaho ko ringeta ku dlaya, 256 wa vaehleketeleriwa va khomiwile hikwalaho ko xavisa swidzidziharisi, 2841 wa vaehleketeleriwa va khomiwile hikwalaho ko va na swidzidziharisi na 86 wa mimovha leyi tekiweke no yiviwa yi kumiwile. Ku ya emahlweni, 74 wa swibuluki leswi tirhisiwaka ngopfu eka migodi leyi nga riki enawini na ku phanga mali leyi vaka yi ri eku fambisiweni swi tekiwile hi maphorisa ya le N’walungu-Vupeladyambu. SAPS yi ya emahlweni yi tiyisa matirhelo ya yona ku susa swibamu leswi nga riki enawini ku tiyisisa miganga leyi hlayisekeke. Vhiki rin’wana na rin’wana, SAPS yi teka swibamu leswi nga riki ehansi ka dzana eka matlhelo hinkwawo ya tiko.
4.3    Ku Lwisana na GBVF4.3.1    Khabinete yi lemukile xiboho xa Vulawuri bya Vuchuchisi bya Rixaka (NPA) xo endla xivilelo xa ku ntshunxiwa ka Timothy Omotoso na vamangaleriwakulobye vambirhi eka Xiyenge xa Kapa-Vuxa xa Khoto ya le Henhla eGqeberha.4.3.2    Khabinete yi pasisile nongonoko wa masiku ya 90 yo tiyisisa ku lwisana na GBVF hi Ntlawa wa JCPS. Loku i ku nghenelela ka nkarhi wo koma loku kongomisiweke ku nyika nsusumeto eka ku tirhisiwa ka Kungu ra Maqhinga ra Rixaka eka GBVF. Kungu ri kombisa tindhawu ta 19 leti ku kongomisiweke eka tona na swikumiwa swo karhi leswi vonakaka leswi nga ta tirhisiwa eka masiku ya 90 hi xikongomelo xo cinca na ku tlherisela endzhaku ku ya ehenhla ka GBVF etikweni.4.3.3    NatJoints yi simekile Komiti ya Nkoka leyi vumbiwaka hi swiyenge swa ntirho swa nhungu leswi kongomisiweke. Komiti ya nkoka yi kumile ku nghenelela ka tsevu ka xihatla na ku va na ntikelo loku nga ta tirhisiwa eka masiku ya 90, leswi katsaka:(a)     Ku sivela: ku kongomisa eka dyondzo na ku lemukisa ku cinca ka mahanyelo eka vanhu va Afrika-Dzonga hinkwavo.(b)    Ku sindzisiwa, nhlayiso na nseketelo leswi faneleke ku tiyisisa ku tiyisiwa ka sisiteme ya vululami bya vugevenga leswaku vaendli va vugevenga va ta tihlamulela.(c)    Ku lulamisa Rimba ra Nawu na Vulawuri leswaku hi ta kota ku fikelela mivuyelo yo antswa eka sisiteme.(d)    Vufambisi lebyi tiyeke no tirhak kahle bya Data na Mahungu ku tiyisisa vukorhokeri eka Sisiteme ya Vululami lebyi Hlanganisiweke.(e)    Vuhlanganisi, vutirhisani na ku hlengeletiwa ka vaaki ku tiyisisa leswaku mfumo hinkwawo, vaaki na vaakatiko va tirhisana ku kuma mivuyelo yo antswa ku lwisana na ntungu wa GBVF, na(f)    Ku tirhisiwa ka switirhisiwa, swa timali na swa vanhu ku tiyisisa leswaku hi lulamerile ku antswa tanihi vaaki ku lwisana na ntungu wa GBVF.
B. Mahungu yo pfuxeta lama yaka eka Khabinete 1.    Ku nyikiwa ka mati yo tenga eHammanskraal 1.1.    Khabinete yi amukerile mahungu yo pfuxeta mayelana na ku nghenelela loku yaka emahlweni ku tiyisisa ku nyikiwa ka mati yo nwa yo tenga eka vaaki va Hamanskraal1.2.    Ndzawulo ya Mati na Nkululo yi thorile Magalies Water hi 2023 ku aka Pulani ya Phakeji ku lulamisa mitlhontlho ya mphakelo wa mati eka ndhawu ya Hammanskraal.1.3.    Feme ya Tiphakeji yi le ku akiweni hi mimodyulu ya mune, naswona modyulu wo sungula wu hetisiwile hi Hukuri 2024 naswona yi sungurile ku phakela mati eka tindhawu tin’wana.1.4.    Pulani i ku hetisa mimodyulu leyi nga sala ekuheleni ka Mhawuri 2025 kambe hi masiku yo hambana yo hetisa ku nga se fika nkarhi wolowo.
2.    Ku nghenelela ku lulamisa mitlhontlho ya mati eka Masipala wa Muganga wa Emfuleni 2.1.    Khabinete yi amukerile xiviko xa nhluvuko eka ku tirhisiwa ka ku nghenelela ka Xiyenge xa 63 xa Nawu wa Vukorhokeri bya Mati eka Masipala wa Muganga wa Emfuleni. Ku vile na swiphiqo swa ku khuluka ka thyaka ra nkululo eka miganga eEmfuleni nkarhi wo leha swinene.2.2.    Ndzawulo ya Mati na Nkululo yi kunguhata ku tirhisa mali yo tlula R7 wa tibiliyoni eka malembe ya nkombo lama taka ku lulamisa mitlhontlho ya mati ya Emfuleni ku katsa na ku ndlandlamuxiwa na ku pfuxetiwa ka mitirho yo basisa mati ya thyaka leyi nga kona.2.3.    Nhluvuko lowukulu wu endliwile kufikela sweswi, ku katsa na ku pfuriwa ka tilayini ta nkululo leti pfalekeke, ku cinciwa ka tiphayiphi ta nkululo leti nga wa, ku pfuxetiwa ka switichi swo pompa mati na ku pfuneta masipala hi mimovha, tilori, tiTLB na vuhlayiseki bya switirhisiwa swa wona swa mati na nkululo.2.4.    Ntirho lowu wu endle leswaku ku va na ku hunguteka lokukulu ka ku khuluka ka tiphayiphi ta nkululo eka miganga ya Emfuleni xikan’we na ku antswisiwa ka swiyimo swa thyaka leri humaka eka mitirho yo basisa mati ya thyaka.
C.  Swiboho swa Khabinete1.    Mpfapfarhuto wa Pholisi ya Vuphorisa ya Rixaka (NPP)1.1.    Khabinete yi pasisile mpfampfarhuto wa Pholisi ya Vuphorisa ya Rixaka, leyi hlamuselaka makungu yo anama ya mfumo yo lulamisa swihoxo eka xileriso xa Vukorhokeri bya Maphorisa ya Afrika-Dzonga (SAPS) xa ku lwisana na vugevenga. NPP yi ta lulamisa mitlhontlho yo fana na switichi swa maphorisa leswi nga ringanelangiki, timhaka ta vuswikoti na ku tiyisisa leswaku switirhisiwa swi simekiwile eka mimpimanyeto na swiyimo leswi faneleke.1.2.    Swiringanyeto swa nkoka swa pholisi swi katsa ku tumbuluxa vuphorisa bya phurofexinali no va bya xiyimo xa le henhla, ku nyika mphakelo wa vukorhokeri bya vuphorisa lebyi tirhaka kahle na ku tirha hi ku hetiseka, ku antswisa ku va enawini na ku tshembana exikarhi ka miganga na maphorisa, na ku aka vurhangeri byo tiya na matikhomele lamanene, vufambisi na xiyimo xa vulawuri endzeni ka SAPS.
2.    Pholisi ya Vutleketli bya Swihahampfhuka swa Vaaki leyi Heleleke 2.1.    Khabinete yi pasisile mpfampfarhuto wa Pholisi yo Angarhela ya Vutleketli bya Swihahampfhuka swa Vaaki ku kuma mavonelo ya vaaki.2.2.    Pholisi yi tlakusa nhluvukiso wa indhasitiri ya swihahampfhuka leyi tirhaka kahle no vuyerisa, leyi nga phikizanaka eka ndhawu ya misava hinkwayo leyi cincaka hi xihatla. Pholisi yi ringanyeta magoza yo antswisa vuhlayiseki na vusirheleri, vukorhokeri bya vutleketli bya swihahampfhuka, switirhisiwa swa le ka switici swa swihahampfhuka na nkoka wa vukorhokeri bya swihahampfhuka, exikarhi ka swin’wana loko swi ri karhi swi hoxa xandla eka ku kula ka ikhonomi.3.    Qhinga ra Timinerali ta Nkoka ra Afrika-Dzonga 3.1.    Khabinete yi pasisile Qhinga ra Timinerali ta Nkoka ra Afrika-Dzonga. Qhinga leri ri kongomisa eka ku kurisa vuswikoti bya tiko eka makete wa misava hinkwayo wa timinerali ta nkoka, ngopfungopfu leti nga ta nkoka eka pulani ya ku cinca ka kahle ka eneji ya tiko na leti tiko ri nga eka xiyimo xo antswa loko ti pimanisiwa. Leswi swi katsa tiPGM, lithiyamu, kobaliti na tielemente ta misava to ka ti nga tolovelekangiki, leti nga ta nkoka eka tithekinoloji to fana na mimovha ya gezi, eneji leyi pfuxetiwaka na migingiriko yin’wana ya rihlaza.3.2.    Tiphuphu ta nkoka ta maqhinga ti kongomisa eka ku lavisisa na ku vuyeriwa; vuvekisi; ku endla swi fambelana na ndhawu; ku olovisa milawu, ku kurisa vutumbuluxi eka thekinoloji ya migodi; ku aka vuswikoti bya vatirhi; ku antswisa switirhisiwa swa swifambo na vutleketli, na ku hlohlotela vuvekisi.3.3.    Qhinga ri ya emahlweni ri lemuka nkoka wa ntirhisano na matiko man’wana ku hluvukisa vuswikoti bya sekithara ya timinerali ya nkoka ya Afrika-Dzonga.
D.    Milawumbisi1.       Nawumbisi wo Cinca Milawu yo Angarhela (ya Ndyangu) wa 20251.1.    Khabinete yi pasisile ku nghenisiwa ka Nawumbisi wo Cinca Milawu yo Angarhela (ya Ndyangu) wa 2025 ePalamende. Ku cinca swi lava ku tiyisa ku fambelana na vumbiwa ka milawu ya ndyangu na ku ringanyeta ku cinca eka Nawu wa ku Dlaya Vukati, wa 1979 (Nawu wa 70 wa 1979), Nawu wa Nhundzu ya Vukati, wa 1984 (Nawu wa 84 wa 1984) na Nawu wa Vulamuri eka Timhaka to Karhi ta ku Dlaya Vukati, wa 1987 (Nawu wa 24 wa 1987).1.2.    Nawumbisi wu lava ku sirhelela timfanelo ta vumbiwa ta vatekani eka vukati byo ka bi hlanganisi nhundzu ya vatekanii, naswona ngopfungopfu timfanelo ta vavasati, ku ringana, kufikelela tikhoto na timfanelo ta vana.
2.    Nawumbisi wa ku Tlheriseriwa ka Vanhu Etikweni ku ya Tengisiwa2.1.    Khabinete yi pasisile ku yisiwa ka Nawumbisi wa ku Tlheriseriwa ka Vanhu Etikweni ku ya Tengisiwa ePalamende leswaku wu ya emahlweni wu lulamisiwa.2.2.    Nawumbisi wu lava ku cinca Nawu wa sweswi wa ku Tlheriseriwa ka Vanhu Etikweni ku ya Tengisiwa, wa 1962 (Nawu wa 67 wa 1962), lowu hundzeriweke hi nkarhi. Nawu wa sweswi a wu fambisani na Vumbiwa ra Riphabliki ra Afrika-Dzonga ra 1996, maendlelo ya manguvalawa ya ku tlheriseriwa etikweni ku ya tengisiwa naswona a wu katsi maendlelo hinkwawo lama landzelerisiwaka emisaveni hinkwayo.2.3.    Nawumbisi wu lava ku tiyisa rimba ra nawu ku tirhisa ku tlheriseriwa ka vanhu lava hehliwaka kumbe ku voniwa nandzu wa vugevenga ku ta na ku suka eAfrika-Dzonga, na matiko ya le handle na mavandla ya matiko ya misava. Wu hlamusela ntirho wa majisitarata eka maendlelo yo tlherisela etikweni na ku lulamisela ku khomiwa ka nkarhinyana, ku tinyiketa ka munhu loyi a laviwaka hi nhlangano wa matiko ya misava mayelana na vugevenga bya matiko ya misava byo fana na ku dlayeteriwa ka rixaka, vugevenga bya nyimpi na vugevenga byo lwisana na vumunhu.
3.    Nawumbisi wo Cinca Ntirhisano wa Matiko ya Misava eka Timhaka ta Vugevenga, wa 2025 3.1.    Khabinete yi pasisile ku yisiwa ka Nawumbisi wo Cinca Ntirhisano wa Matiko ya Misava eka Timhaka ta Vugevenga ePalamende.3.2.    Xikongomelo xa Nawumbisi i ku cinca Nawu wa Ntirhisano wa Matiko ya Misava eka Timhaka ta Vugevenga (Nawu wa 75 wa 1996) ku antswisa ku tirha kahle na ku tirha hi ku hetiseka ka ntirhisano wa swa nawu wa matiko ya misava eka timhaka ta vugevenga.3.3.    Nawumbisi lowu wu ta tiyisa maendlelo na tindlela ta ntirhisano wa matiko ya misava eka timhaka ta vugevenga, ku fana na ku hlengeletiwa ka vumbhoni na ku tirhisiwa ka swigwevo, exikarhi ka Afrika-Dzonga na matiko man’wana. Nawumbisi wu ta tlhela wu langutana na timhaka ta nawu leti fambelanaka na ku tlheriseriwa ka vanhu ematikweni ku ya tengisiwa na ku tekiwa na ku hundziseriwa ka rifuwo leri kumiweke hi vugevenga.
4.    Nawumbisi wa Nhluvukiso wa Switirhisiwa swa Timinerali wa 2025 4.1.    Khabinete yi pasisile ku kandziyisiwa ka Nawumbisi wa Nhluvukiso wa Switirhisiwa swa Timinerali wa 2025 ku kuma mavonelo ya vaaki.4.2.    Nawumbisi wu kongomisa eka ku ndlandlamuxa ku tshemba ka vavekisi hi ku susa swinawana na ku nyika ku tiyiseka ka milawu ku koka rinoko na ku hlayisa vuvekisi.4.3.    Nawumbisi lowu wu kongomisa eka ku lulamisa mavangwa ya nkoka ya swa milawu, ku olovisa maendlelo ya tilayisense, ku tiyisisa ku hangalasiwa loku ringanaka ka mivuyelo ya migodi, ku tlakusa ku tirhiwa ka swikumiwa swa laha kaya na tiindhasitiri ta vumaki hi ku tiyisisa leswaku timinerali to tala leti nga si tirhiwaka ti hundzuriwa ku va swikumiwa swa nkoka wa le henhla endzeni ka Afrika-Dzonga.4.4.    Nawumbisi wu nghenisa malawulelo ya tilayisense eka matirhelo ya migodi yo ceriwa hi mavoko na migodi leyitsongo, hi ndlela yoleyo wu ndlandlamuxa ku kula ka ikhonomi. Ku ya emahlweni, ku cinca ku lava ku tiyisa magoza ya vulawuri ku lwisana na migingiriko leyi nga riki enawini loko ku ri karhi ku tiyisisiwa ku yirisiwa loku nga erivaleni na tindlela to sindzisa mayelana na ku ceriwa migodi leyi nga riki enawini.
E.    Ku thoriwaKu thoriwa hinkwako ku ya hi ku kambisisiwa ka mithwaso ni ku basisiwa eka manyala.
1.    Dkd Mlungisi Bhekizizwe Gabriel Cele tanihi Mulawurinkulu (DG) eka Ndzawulo ya Sayense, Thekinoloji na Vumaki.2.    Dkd Sabelo Siyabonga Sandile Buthelezi tanihi DG eka Ndzawulo ya Rihanyo (ku engeteriwa ka kontiraka). 3.    Ttn Takalani Lucky Ramaru tanihi Xandla xa Mulawurinkulu: Vulawuri bya Vaaki na Vutirhisani bya Maqhinga eka Ndzawulo ya Vumatsalani bya Vaaki bya Vukorhokeri bya Maphorisa. 4.    Ttn Patrick Dlamini tanihi Muofisirinkulu wa Vulawuri (CEO) wa Khamphani ya Vuvekisi bya Mfumo.5.    Ttn Mokgema Mongane tanihi CEO wa Inkomati-Usuthu Catchment Management Agency.6.    Ttn Ofentse Nthutang tanihi CEO wa Magalies Water.7.    Ku thoriwa ku tata swivandla swa vafambisi lava nga riki va vulawuri eka Huvo ya Bangi ya Nhluvukiso ya Dzonga wa Afrika: (a)    Ttn Malemolla David Makhura; na(b)    Mnn Lynette Milne.
F.       Migingiriko1.    Tinhlengeletano leti taka1.1    Ku rhurhela Nhlengeletano ya vu27 ya Nhlangano wa Maphorisa ya Vugevenga ya Matiko ya Misava (INTERPOL) ya Xifundza xa Afrika a)    Khabinete yi pasisile leswaku SAPS yi ta rhurhela Nhlengeletano ya Xifundza xa Afrika ya vu27 ya INTERPOL kusukela hi ti27 ku fikela hi ti29 Mhawuri 2025.b)    INTERPOL sweswi yi na 196 wa matiko lama nga swirho naswona ku rhurhela nhlengeletano ya Xifundza xa Afrika swi ta pfuna Afrika-Dzonga ku aka vuxaka bya le kusuhi bya ntirho na tiejensi tin’wana to sindzisa nawu eka tikonkulu.c)    Ku rhurhela nhlengeletano leyi swi nyika Afrika-Dzonga nkarhi wo tihlanganisa na matiko eka tikonkulu ra Afrika eka timhaka ta nkoka leti khumbaka vugevenga. Ku vulavurisana loku ku na vuswikoti byo humesa ntwanano eka nhlamulo ya xifundza eka mixungeto leyi andzaka ya vugevenga lebyi hlelekeke bya le handle ka matiko na vutherorisi. Kwalomu ka 550 wa vatirhi va vahlayisi va nawu va swiyimo swa le henhla va kusuka eka matiko ya 54 va languteriwile ku va kona eka xiendlakalo lexi naswona leswi swi ta hoxa xandla eka migingiriko ya ikhonomi.
1.2    Ku rhurhela Nhlengeletano yo Angarhela ya Lembe na Lembe ya INTERPOL (AGA) ya vu96 eAfrika-Dzongaa)    Khabinete yi pasisile ku khomiwa ka INTERPOL AGA eAfrika-Dzonga hi 2028 na ku ya emahlweni.b)     Ku rhurhela INTERPOL AGA leyi swi nyika Afrika-Dzonga nkarhi wo tiyisisa vurhangeri bya yona eka xifundza na le matikweni ya misava. Ku ya emahlweni, ku rhurhela AGA ku ta va goza ra nkoka ro tiyisisa ku tinyiketela ka Afrika-Dzonga eka ntirhisano wa xifundza na matiko ya misava ekulwisaneni na vugevenga.c)    Ku rhurhela ka AGA i vumbhoni bya ku tinyiketela ka tiko ku va rixaka ra misava hinkwayo leri nga na vutihlamuleri leri tinyiketeleke ku lwisana na mixaka hinkwayo ya vugevenga.
1.3    Xiyimo xa ku lulamela Simphoziyamu ya Nhluvukiso wa Switirhisiwa swa Nkarhi wo leha ya Afrika-Dzonga (SIDSSA) 2025  a)    Khabinete yi kamberiwile mayelana na xitatimende xa ku tilulamisela ku rhambiwa ka SIDSSA, samiti ya vuvekisi bya switirhisiwa leswi hlanganisaka swiyenge swo hlaya swa vateaxiave, ku katsa na vavekisi, swivandla swa timali, vaendli va tipholisi na vatirhisani van’wana va nkoka ku fambisa vuvekisi bya switirhisiwa swa Afrika-Dzonga.b)    SIDSSA ya 2025 yi ta kombisa nhluvuko lowu endliweke eka ku tirhisiwa ka Pulani ya Switirhisiwa swa Rixaka ya 2050 leyi amukeriweke hi Khabinete, yi tivisa Tiphurojeke ta Nkoka ta Switirhisiwa ta 12 ta le henhla na nxaxamelo wa tiphurojeke tin’wana ta maqhinga ya switirhisiwa. SIDSSA yi ta va kona hi ti25 ku ya eka ti27 ta Mudyaxihi 2025.2.1    Nhlengeletano ya Swiporo swa Afrika2.1.1    Afrika-Dzonga ri rhurhele hi ndlela leyi nga humelela Nhlengeletano ya Swiporo ya Afrika ya vu25 leyi khomeriweke eJoni hi ti13 na ti14 Mudyaxihi 2025, leyi hlanganiseke varhumiwa vo tlula 5 000 kusuka eka tikonkulu hinkwaro, ku katsa na vafambisi va switimela, mifumo na vavekisi eka sekithara leyi.2.1.2    Khabinete yi amukerile mikanerisano eka ku tlakusa sekithara ya swiporo ya tikonkulu, leyi nga exivindzini xa vutleketli lebyi tirhaka kahle na lebyi nga heriki eka vanhu na nhundzu, xikan’we na ku hlohlotela ku kula ka ikhonomi hi ku vevukisa ku fambisiwa ka switirhisiwa swo ka swi nga tirhiwanga na swihumelerisiwa.2.1.3    Sekithara ya swiporo ya Afrika-Dzonga yi le ku cinceni hi ku tirhisa ku lulamisa loku kongomisiweke eka ku engetela vukorhokeri, na ku phikizana.
2.2    Nhlengeletano ya Xifundza ya Nhlangano wa Matiko ya Misava ya Tinhloko ta Vulawuri byo Lwisana na Vukungundzwana2.2.1    Afrika-Dzonga ri rhurhele hi ndlela leyi nga humelela Nhlengeletano ya Xifundza ya Nhlangano wa Matiko ya Misava ya vu15 ya Tinhloko ta Vulawuri byo Lwisana na Vukungundzwana eKapa exikarhi ka ti5 na ti9 Mudyaxihi 2025. Nhlengeletano yi hlanganisile tinhloko ta tiejensi to lwisana na vukungundzwana kusuka ematikweni hinkwawo ya Nhlangano wa Afrika.2.2.2    Afrika-Dzonga ri hlawuriwile ku va mutshamaxitulu wa Nhlangano wa Tinhloko ta Tiejensi to Lwisana na Vukungundzwana eka Nhlangano wa Matiko ya Misava wa Afrika eka nkarhi wa 2025-2026. Vutshamaxitulu bya tiko byi hlangana na xiyimo xa rona tanihi mutshamaxitulu wa ntlawa wa ntirho wa vukungundzwana wa G20.
3.    Ku tlangela3.1    N’hweti ya AfrikaAfrika-Dzonga ri joyinile tikonkulu hinkwaro eku tlangeleni ka N’hweti ya Afrika hi Mudyaxihi 2025, hi ku tshikelela ngopfu Siku ra Afrika hi ti25 Mudyaxihi 2025. Leswi swi nyika nkarhi wo tlakusa xikongomelo xa Afrika leri hlanganeke na ku hlohlotela matiko ya Afrika ku tirhisana ku antswisa vutomi bya vanhu va hina hi ku fambisana na miehleketo ya Ajenda ya Nhlangano wa Afrika ya 2063 eka ku humelela ka ikhonomi ya tikonkulu ra Afrika.3.2    N’hweti ya Nsirhelelo wa Vanaa)    Afrika-Dzonga ri fungha N’hweti ya Nsirhelelo wa Vana hi Mudyaxihi ehansi ka nhlokomhaka leyi nge: “Ku tirha swin’we ku herisa madzolonga eka vana” tanihi xiphemu xa Nongonoko wa Migingirko wa Masiku ya 365 wa Nsirhelelo wa Vana lowu yaka emahlweni wa tiko. N’hweti yi ta hela hi Vhiki ra Nsirhelelo wa Vana kusukela hi ti29 Mudyaxixhi kufikela hi ti5 Khotavuxika 2025.b)    Swirho hinkwaswo swa vaaki, vatswari, vahlayisi na vadyondzisi va hlohloteriwa ku vika mixaka hinkwayo ya ku xanisiwa, madzolonga na tihanyi eka vana eka xitichi xa maphorisa xa le mugangeni wa vona kumbe ku bela riqingho eka 08600 10111. Vana va tlhela va khutaziwa ku tihlanganisa na Childline eka 0800 055 555.
3.3    Siku ra Matiko ya Misava ra N’wana wa Mufanaa)    Afrika-Dzonga ri ta tlangela Siku ra Matiko ya Misava ra N'wana wa Mufana hi ti16 Mudyaxihi 2025 ehansi ka nhlokomhaka leyi nge: ""Rihanyo lerinene & Vuhlayiseki bya Vafana"" leyi kombisaka swiyenge swa miri, swa matitwelo, swa miehleketo, na swa ntshamiseko wa nhluvukiso wa vafana.b)    Ndzawulo ya Dyondzo ya Masungulo yi ta hlanganisa tinxaka tinharhu ta vavanuna ku tumbuluxa mbulavurisano lowu nga na nhlamuselo ehansi ka nhlokomhaka leyi nge: ""Vanhu va ndhuma, Vantshwa na Vafana"" ku burisana hi maqhinga yo khomeka yo seketela vuhlayiseki bya vafana loko yi ri karhi yi tlhela yi hlengeleta switirhisiwa swa ku nghenelela loku nga heriki.
4    Mahungu1.    MichaveleloKhabinete yi yise michavelelo eka mindyangu ni vanghana va:

Maphorisa Cebekhulu Linda (24), Boipelo Senoge (24), Keamogetswe Buys (30) lava lahlekeriweke hi vutomi bya vona hi ndlela yo vava enambyeni wa Hennops. Mitsumbu ya vona yi kumiwile xikan’we na ya Jan Mzwane, muhlayisi wa rivala loyi a tirha exitichini xa maphorisa xa Lyttleton na munhu loyi a nga se tivekaka. Hi tlhela hi hundzisela marito yo chavelela eka ndyangu wa ka Jan Mzwane.
N’wamahungu Aserie Ndlovu na murhandziwa wa yena, Zodwa Mdhluli lava nga kumiwa endzhaku ka ku lavisisa lokukulu kusukela hi Nyenyenyana.
Vanhu va kaye lava nga lova eEmpangeni, eKwaZulu-Natal endzhaku ka mhangu exikarhi ka lori na vhene yo rhwala vanhu na ku navelela ku hola hi xihatla eka lava vavisekeke.
Elona Sombulula, muchuchisi lontsongo wa Khoto ya Xifundza, loyi a tirha eKhoto ya Majistarata ya

2.    Ku hoyozelaKhabinete yi hundzisile mahungu ya yona yo hoyozela ni ku navelela mikateko eka:

Mutsutsumi wa mpfhuka wo koma Akani Simbine loyi a nga hlula eka 100m hi 9.98 wa tisekoni eka Shanghai-Keqiao Diamond League eChina. Simbine a nga se hluriwanga eka 100 wa timitara eka nguva leyi.
Akani Simbine u tlhele a khoma xipano xa Afrika-Dzonga lexi hluleke xa vavanuna xa 4x100m xikan’we na Bayanda Walaza, Sinesipho Dambile na Bradley Nkoana. I xipano xo sungula xa Afrika ku kuma nsuku eka Mphikizano wo Tsutsuma hi ku Siyerisana wa Misava eGuangzhou, eChina naswona xi vekile nkarhi wo hatlisa swinene emisaveni lembe leri.
Xipano xa Afrika-Dzonga xa vavasati xa 4X400m xo tsutsuma hi ku siyerisana - Shirley Nekhubuni, Miranda Coetzee, Precious Molepo, na Zeney Van Der Walt - hi ku kuma bronze eka Mphikizano wo Tsutsuma hi ku Siyerisana wa Misava eGuangzhou, eChina na ku veka rhekhodo leyintshwa ya rixaka.
Xipano xa Afrika-Dzonga xa 4x400m xa vavanuna xo tsutsuma hi ku siyerisana – Zakithi Nene, Udeme Okon, Lythe Pillay, na Mthi Mthimkhulu – hi ku kuma nsuku eka Mphikizano wo Tsutsuma hi ku Siyerisana wa Misava eGuangzhou, eChina na ku veka nkarhi wo hatlisa swinene emisaveni lembe leri.
Hi ku tirhisa matirhelo lawa yo hlawuleka, swipano swa hina swa rixaka swo tsutsuma hi ku siyerisana swi tiyisisile ku nghena eka Vunghwazi bya Misava bya Van’wamatsambu eTokyo ekuheleni ka lembe leri.
Blitzboks hi ku hlula eka Vunghwazi bya Misava bya HSBC Sevens eLos Angeles.
Xipano xa rixaka xa vavanuna xa U20 xa Afrika-Dzonga hi ku ya emahlweni eka semifayinali ya mphikizano wa Khapu ya Matiko ya U20 ya Afrika loko xi ri karhi xi tlhela xi nghena eka Khapu ya Misava ya U20 leyi nga ta khomiwa hi Ndzati lembe leri.
N’watifilimi Murena Emmanuel Netshitangani hi ku hlula sagwadi ra ndhuma ra Best African Film Award eka Nkhuvo wa Tifilimi wa Misava eCannes eFurwa eka filimi ya yena ya Lubunyu.
Khabinete yi joyinile Phuresidente Cyril Ramaphosa ku hoyozela Khadinali Robert Prevost eka ku hlawuriwa ka yena tanihi Mupopu Leo XIV, Mupopauwa vu267 wa Kereke ya Khatoliki.
Mulwelantshuxeko na gqweta ra ndhuma Duma Nkwe hi ku va a nyikiwile xidlodlo xa Silk (Mutsundzuxi wa le Henhla) endzhaku ka rifu hi Presidente Cyril Ramaphosa ku xixima ntirho wa yena na ku hoxa xandla loko hlamaisa eka rixaka ra hina.

Swivutiso: Mnn Nomonde Mnukwa – Muvulavuleri wa Mfumo wo KhomelaRiqingho: 083 653 7485"
