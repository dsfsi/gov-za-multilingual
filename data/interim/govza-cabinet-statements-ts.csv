title,date,origin_url,url,text
Xitatimende xa nhlengeletano ya Khabinete ya 30 Dzivamisoko 2013,2 May 2013,https://www.gov.za/statement-cabinet-meeting-30-april-2013,https://www.gov.za/ts/xitatimende-xa-nhlengeletano-ya-khabinete-ya-30-dzivamisoko-2013,"1. Xiyimo xa Khabinete eka timhaka ta nkoka eka mhaka ya sweswi1.1. Khabinete yi tsundzuxa maAfrika-Dzonga hinkwavo leswaku vumbiwa ri tiyisisa mfanelo yo lwela na ku sirhelela endzeni ka ku arisa hi nawu. Khabinete yi tekela enhlokweni hi ku khumbeka hi mhaka ya ku humelela ka madzolonga na switeroko leswi nga sirheleriwangiki leswi nga ha vaka na nxungeto eka xidemokirasi xa hina. Mirhukano leyi veke kona eka xitereko lexi xa ha ku vaka kona xa Nhlangano wo Ntshuxeka wa Vadyondzisi va Afrika-Dzonga (Sadtu) leyi kongomisiweke ka Holobye wa Dyondzo na ku kombisiwa ka xirhangiso xa vavasati loko ku ri karhi ku kombisiwa ku vilela swi kombisa ku tekela ehansi swinene vamanana naswona a swi amukeleki. MaAfrika-Dzonga va lwele xidemokirasi xa hina nkarhi wo leha naswona hi matimba swinene, hikokwalaho hi fanele hi hambana na matikhomelo lama nga amukelekiki ku vuriwa eka vanhu leswi fanaka na ku pfumaleka ka nawu.  Ku nga ri khale Afrika-Dzonga ri ta nghena eka nkarhi wa mikanerisano ya miholo kutani Khabinete yi rhandza ku kombela hinkwavo vaakitiko, vatirhi na mihlangano ya vatirhi ku papalata maendlelo man’wana na man’wana lama sandzaka xidemokirasi xa hina. Khabinete yi tlhela yi tshikilela leswaku nyimpi ya hina yo lwela ntshunxeko na xidemokirasi yi tiyisisa leswaku milawu ya tiko ra hina yi pfumelela ku kombisa ku vilela loku nga sirhelela hi ku rhula. Nakambe Khabinete yi kombela vatirhi ku tirhisa tindlela leti nga kona, leti nga enawini ku lulamisa swivilelo na ku nghenela eka mikanerisano ya miholo hi moya wa matimba wo lwela xidemokirasi xa hina.1.2. Khabinete yi bumabumerile ku humelela ka tipholisi na tiphurogireme leti lavaka ku lulamisa xiyimo xa Afrika-Dzonga tanihi ndhawu ya nkoka ya vugimamusi eka timhaka ta swa vupfhumba na swa mabindzu emisaveni hinkwayo. Leswi swi tiyisisiwile hi xiyenge xa Tinhlayo ta swa Vupfhumba ta Lembe, lexi simekiweke hi Phuresidente Jacob Zuma. Tinhlayo ti komba leswaku hi 2012, ntsengo wo ringana 9.2 wa mamiliyoni ya vapfhumba vo huma ematikweni mambe va endzerile eAfrika-Dzonga, yi yile ehenhla ku suka eka 8.3 wa mamiliyoni hi 2011. Tinhlayo ta vapfhumba ti tlakukile hi 10.2 wa tiphesente hi 2012 – yi tlakukile hi kambirhi eka nhlayoxikarhi ya misava ya 4%. Ku tlakuka loku eka swa vupfhumba i vumbhoni lebyi nga ntiyiso bya tintswalo na ku va na rirhandzu bya maAfrika-Dzonga hi ntumbuluko naswona tinhlayo ta ntokoto wa vapfhumba tiko ri swi endlaka. Nhlengeletano ya Vupfhumba ya 2013 eDurban ku suka hi 11 ku fika 14 Mudyaxihi yi nyika nkarhi nakambe ku kombisa Afrika-Dzonga na vanhu va rona.1.3. Afrika-Dzonga i vugimamusi bya swa vuvekisi lebyi kumeke nseketelo wun’wana hi ku hlula eka Masagwati ya Lembe ya 2013 eka European Outsourcing Association (EOA) eka ku va Ndhawu ya swa Mabindzu. Leswi swi endliwile leswaku swi koteka ku yisa emahlweni vuvekisi ku suka eka vanhu lava va nga na mabindzu emisaveni hinkwayo. Sagwati ri amukela tindhawu ta vugimamusi na vanhu lava va nga na mabindzu lama tirheke swinene eka ku pfuna ku xava eka timakete ta le Yuropa. Sagwati ri na vutihlamuleri lebyikulu bya ntalo wa vuvekisi lebyintshwa eka 2013 na ku ya emahlweni.  1.4. Khabinete yi bumabumerile ku humelela ka South African Renewable Energy Independent Power Producer Procurement Programme (REIPPP) Programme leyi nga tiveka loko yi wina Green Project Infrastructure of the Year Award hi Huvo ya Vurhangeri bya Miako eMisaveni.1.5. Khabinete yi khensa eka xiphemu lexi endliweke hi maAfrika-Dzonga hinkwavo eka ku pfuneta ku hlayisa 3 586 wa Timegawati (MW) ta eneji ku suka hi 2005, ku nga mpimo lowu ringanaka na xitici xin’we xa gezi.Hi endlelo leri, Khabinete yi kombela tiko ku endla matshalatshala eka xixika lexi ku yisa emahlweni ku hunguta ku tirhisa gezi tanihileswi mphakelo wa gezi nakambe wu nga ta va na ntshikelelo eka nguva. Kun’we, a hi hlayiseni gezi hi ku tima switirhisiwa swa gezi leswi nga riki swa nkoka. MaAfrika-Dzonga hinkwavo va na matimba yo lumeka mavoni.  Khabinete yi lemukisa leswaku eka nkarhi wa sweswi a ku na makungu yo tima gezi eka layeni yo karhi loko ku ri na ku laveka ka le henhla ka gezi. MaAfrika-Dzonga ma ta tivisiwa hi nkarhi loko swo tshika swi lavekile ku teka goza rero, ku endlela leswaku hinkwerhu hi ta kota ku pulana hi mfanelo.Nakambe Khabinete yi vuyelela leswaku xiyimo xa swipimelo swa eneji swa fanele eka vuhlayisi bya nkoka nakambe na le ka timhaka ta swa xithekinikali leti endliwaka ku nga ri hi vomu ha vumbirhi ku katsa vukhamba bya ka yiviwa ka tikhebulu. Khabinete yi tshembisa maAfrika-Dzonga leswaku tiphurogireme to hambanahambana ti le ndleleni ku vona leswaku gezi leri lavekaka ra fikeleriwa na leswaku xiyimo xa matimba ya gezi xa hlayisiwa mikarhi hinkwayo. Phurogireme yo aka miako yi kongomisa eka ku lava ku vona leswaku ikhonomi ya seketeriwa hi miako leyi nga fanela eka malembe lama taka.1.6. Khabinete na yona yi tlangerisa lava nga amukela Masagwati ya Rixaka (National Orders) na ku kombisa ntsako wa yona lowukulu ka ku hoxa xandla mayelana na ku humelerisiwa ka xidemokirasi na ku antswisiwa ka vutomi bya maAfrika-Dzonga.1.7. Khabinete yi kombela hinkwavo vatswari na vahlayisi va Afrika-Dzonga lava nga na vana lava nga na malembe yo suka eka tin’hweti ta kaye ku fika eka ntlhanu wa malembe hi vukhale ku sirhelela rihanyo ra vona hi ku tirhisa mapfhumba ya nsawutiso wa pholiyo na swimungwamungwana ka vana etikweni hinkwaro.Ndzawulo ya Rihanyo yi sungurile pfhumba leri ra nsawutiso hi 29 Dzivamisoko 2013, hi ku nyika xipfuneti xo lwa na mavabyi eka vana lava nga fanela hinkwavo, mayelana na ntirho wa nsawutiso. 1.8. Khabinete yi seketela hi matimba swinene Vhiki ra Nhlayiseko Emagondzweni ra Nhlangano ya Misava leri nga ta va kona ku suka hi 6 ku fika 12 Mudyaxihi 2013 ehansi ka nhlokomhaka leyi nge “Vuhlayiseki bya N’wamilenge”.Khabinete yi rhamba maAfrika-Dzonga hinkwavo, ngopfungopfu vachayeri na van’wamilenge, ku va na vutihlamuleri lebyikulu, ku va na vukheta swinene na ku va na vuxiyaxiya emagondzweni ya hina. Khabinete yi boxile leswaku nhlayo ya mafu ya van’wamilenge yi le henhla swinene emagondzweni eAfrika-Dzonga.Khabinete yi ya emahlweni yi kombela maAfrika-Dzonga hinkwavo ku va na vukheta hi nkarhi lowu na ku xiyaxiya milawu hinkwayo ya le magondzweni.1.9. Hi ku landza ku humelela ka rendzo ra Phuresidente Jacob Zuma eka Mfumo wa Riphabuliki ya Nigeria exikarhi ka n’hweti ya Dzivamisoko 2013, Phuresidente Goodluck Jonathan u ta va na Rendzo ra Ximfumo eAfrika-Dzonga ku suka hi 6 ku fika 7 Mudyaxihi 2013. Hi nkarhi wa rendzo ra yena, mitwanano exikarhi ka matiko mambirhi yi ta kurisiwa na ku kaneriwa ehansi ka switsundzuxo swa Khomixini ya Matiko Lamambirhi ya Afrika-Dzonga – Nigeria.   Khabinete yi tlhela yi tiyisisa ku tiyimisela ka mfumo wa Afrika-Dzonga eka ku ndlandlamuxa vuxaka bya rona na tiko ra Nigeria eka ku engetela ntirhisano wa swa mabindzu na ntirhisano wo antswisa Afrika.1.10. Khabinete yi amukerile ximfumo marito yo kombela ku rivaleriwa ku suka eka Holobyenkulu wa Central African Republic, Tatana Nicholas Tiangaye, eka leswi humeleleke ku nga leswi nga riki kahle leswi nga endla leswaku ku kondza ku hundza emisaveni swirho swa Vuthu ra Vusirheleri ra Afrika-Dzonga (SANDF).Nakambe Khabinete yi tlhela yi vula leswaku ku tiyimisela ka yona eka ku rhula, ku humelela na ntshamiseko wa Afrika hi ku tirhisa ku nghenela na tiphurogireme to hambanahambana, ku katsa mapfhumba yo tisa ku rhula.1.11. Khabinete, hi ku yimela Mfumo na vanhu va Afrika-Dzonga, yi yisa marito ya ku chavelela eka Vanhu va Tiko ra China hikokwalaho ka mafu lama vangiweke hi ku ninginika ka misava eka Xifundzankulu xa Sichuan xa tiko hi 20 Dzivamisoko 2013. Nakambe Khabinete yi yisa emahlweni ntwelavusiwana wa yona eka vanhu va Bangladesh lava khumbhekeke eka khombo ra feme.1.12. Khabinete yi amukela ku endzeriwa ka khale ka Phuresidente Nelson Mandela hi nhlangano lowu fambisaka tiko. Rendzo a ri fambelana na swipimelo leswi amukelekaka swa Vumunhu na hilaha hi langutaka swirho leswikulu swa vaaki. Vatirhi va le hofisini lava ku vuriwa vona va kombisile ku tsakela ka tiko eka xiyimo xa khale ka Phuresidente kutani va tirhisile nkarhi lowu ku tivisa tiko, tikonkulu na misava hi xiyimo xa murhangeri wa hina loyi a xiximiwaka na ku tsakeriwa. 2. Mikanerisano ya Nkoka ya Khabinete na mikanerisano2.1. Khabinete yi hoyozerile ku nghenelela ka Afrika-Dzonga na swirhangana swa Nhlangano wa Misava wa swa Ikhonomi (WEF) Africa 2013 leyi nga ta khomiwa eKapa ku suka hi 8 ku fika 10 Mudyaxihi 2012, ehansi ka nhlokomhaka leyi nge: “Ku fikelela switshembiso swa Afrika”.  WEF-Africa eka xifundza i huvo leyi kongomisaka eka ikhonomi leyi nyikaka mpfuneto eka swa mabindzu ya laha tikweni na le ka xifundza kasi vavekisi lava nga na ku tsakela eka xifundza va endla vucincanisi naswona va kota ku vumba ntirhisano na mimfumo.Ku rhurhela nhlengeletano swi ta pfuna Afrika-Dzonga hi ku engetela ku vuyeriwa eka ku nghenelela na ku hlohletela varhangeri va Afrika na va matiko ya misava na mabindzu ya xifundza eka ku nghenelela loko swi koteka ku hlanganisa na ku kurisa nhluvukiso eAfrika-Dzonga na le ka xifundza. 2.2. Khabinete yi pasisile leswaku nkandziyiso wa vutsevu wa Swikombiso swa Nhluvukiso  (2012) ku kandziyisiwa. Swikombiso swa nhluvukiso swi hundzukile nkandziyiso wa lembe kasi nkandziyiso wa 2012 wu katsakanya data eka swiletelo ngopfungopfu swa nkarhi lowu hi fikisaka exikarhi ka lembe ra 2012. Swikombiso swi pfuna eka ku twisisa ntshikelelo wa tipholisi to hambana ta mfumo na matshalatshala ya vukorhokeri.  Ndzavisiso wa ku cinca loku wu katsiwile eka xikombo wu tiyisisa ku twisisa ka hina ka ku antswa ka nhluvukiso wa vanhu lowu hi nga eku wu endleni tanihi tiko eka swiyenge swa nkoka swa pholisi na ku kombisa ku yisa emahlweni swiyenge laha hi faneleke ku engetela ntamu. Nhlengeletano yo hlawuleka ya mahungu yo nyika mahungu ya nkoka yi ta lulamisiwa ku hlamusela xiviko.2.3. Khabinete hlambanya 31 Mhawuri 2013 tanihi siku ro hetelela ka Vapfhumba lava khumbekaka vo huma eAngola lava kumekaka eRiphabuliki ra Afrika-Dzonga. Leswi swi hi mayelana na siku ro hetelela leri hlambanyiweke hi Khomixinarankulu wa Nhlangano wa Matiko wa Vapfhumba (UNHCR) hi nkarhi wa Nhlangula 2009, na xivangelo xa matshalatshala eka ku kurisa nhlangano wa xifundza. Ku cinca ka nkoka ku vile kona ku sukela eku heleni ka nyimpi ya xin’wanamanana eAngola. Ku tshembhiwa leswaku vapfhumba vo huma eAngola va fanele ku kota ku koxa vuakitiko bya tiko ra vona bya xiviri, hikuva swivangelo leswi kombisaka munhu tanihileswi mupfhumba ku va byi nga ha riki kona.   Mfumo wa Afrika-Dzonga wu ta vona leswaku muakitiko un’wana na un’wana wa tivisiwa hi mayelana na ku hela ka siku ro endla swikombelo eka vanhu lava khumbhekaka na ku khutaza vanhu va Angola ku tinyiketela ku humela erivaleni hi voxe ku tlheriseriwa ekaya. 2.4. Khabinete yi tivisile leswaku Union Buildings yi ta va na siku ra rona ro tsundzuka 100 ra malembe hi N’wendzamhala. Yi ya emahlweni yi pasisa leswaku malembedzana ya funghiwa hi ku endla tiphurojeke to hambana ku fana na tanihi ku mikhuvo ya Siku ra Ndzivalelano, 16 N’wendzamhala 2013, ehansi ka nhlokomhaka yo tlakusa ku vumba ntirhisano wa vanhu, vun’we bya tiko, ku katsa na ndzivalelano.   2.5. Khabinete yi pasisile leswaku xiviko hi mayelana na Performance of Sector Education and Training Authorities (t-SETA) ku suka eka Xipano xa Ntirho xa Ntlawa eka ti-SETA ku xi humesiwa leswaku vanhu va nyika mavonelo. Xiviko xi nyika swibumabumelo swa hilaha matirhelo ya ti-SETA xi nga ha antswisiwa hi ku tirhisa ndzavisiso wo kongomisa eka swiyenge swa nkoka swo hambanahambana, tanihi ku Kunguhata na ku Rhumela, Mpfumelelano na Mafumelo, Malawulelo ya Nkwama na swa Timali.2.6. Khabinete yi pasisile Ndlela ya Thekinoloji ya Vuhlanganisi bya Mahungu (ICT) ya Ndzavisiso, Nhluvukiso na Vuqambhi (RDI) tanihi vuvekisi bya nkarhi wo leha na pulani ya matirhiselo ya ICT RDI eAfrika-Dzonga ku seketela nhluvukiso wa ikhonomi ya vaaki.RDI eka xiyenge xa ICT i ya nkoka eka ku tlakusa mphikizano wa swa ku vekisa. Tanihilaha swi hlamuseriweke ha kona eka Pulani ya Nhluvukiso ya Tiko ya 2012, Afrika-Dzonga ri lahlekeriwile hi xiyimo xa rona tanihi murhangeri wa tikonkulu eka Inthanete na le ka xiyimo xa swa vuhlanganisi byo nava.   Xiletelo lexi i ndlela leyinene ya xitirateji xa matirhiselo, lexi nga na nhlengelo wa magoza ya tipulani na marimba ya matirhiselo, ku letela na ku lawula vuvekisi eAfrika-Dzonga eka ICT RDI ku tlula 10 ra malembe lama landzelaka.Xitirateji xa ICT RDI xi se xi sungurile ku komba ku humelela ka nkoka ko khomeka ku fana na tanihi phurojeke yo kombisa ku khomana bya xiyanimoya, leswi seketelaka mixavo ya le hansi ku fikelela eka xiyimo xa vuhlanganisi byo nava ku tlula 200 wa swikolo swa le matikoxikaya eMpumalanga na Limpopo.   2.7. Khabinete yi tivisiwile hi ta ku rhurhela International Union of Architects (UIA) World Congress hi 2014 eDurban hi South African Institute of Architects (SAIA).SAIA yi winile xivangwa xo rhurhela eka Nhlengeletano ya Misava ya UIA hi 2008 leyi a yi khomeriwile eTurin, eItaly. Nhlengeletano ya 2014 yi ta va na tlanga xiphemu xa nkoka eka ku ndlandlamuxa ntivovuaki eka tikonkulu nakambe na ku paluxa swa vuaki swa miganga emisaveni ku swi fikisa eka xiyimo xa le henhla na mbangu wa vuaki byo hambanahambana.3. Ku thoriwa ka vanhu3.1. Khabinete yi pasisile ku thoriwa ka vanhu lava landzelaka:a) Tatana Coceko Bambihlelo Johan Pakade eka xiyimo xa Mufambisinkulu eka Ndzawulo ya Nhluvukiso wa Vanhu.b) Tatana Fhumulani Peter Netshipale eka xiyimo xa Xandla xa Mufambisinkulu: Nhlanganiso wa Nhluvukiso eka Ndzawulo ya Nhluvukiso wa Vanhu.c) Tatana Harold Maloka eka xiyimo xa Xandla xa Mulawurinkulu: Mululamisi wa Mahlelelo na Mahangalaselo eka Vuhlanganisi bya Vufambisi bya Mfumo bya Vuhlanganisi na Mahungu.d) Manana Mogogodi Doris Dioka eka xiyimo xa Mufambisi-Jenerali (Xandla xa Mufambisinkulu) eka Xiyenge xa Mitirho yo Kandziyisa xa Mfumo.e) Manana Constance Glerah Nxumalo eka Xandla xa Mufambisinkulu: Xiyenge xa Mphakelo eka Ndzawulo ya Nhluvukiso wa Vanhu.3.2. Khabinete yi tivisiwile hi ku thoriwa ka Tatana  Asogan Moodley eka xiyimo xa Mulawurinkulu eka Vulawuri bya Tiko ka Xiyenge xo Xava Nhundzu (NRCS) ku suka hi 01 Khotavuxika 2013 naswona nkarhi wo tirha lowu nga sala wu fika emakumu hi 31 N’wendzamhala 2014. 3.3. Khabinete yi tivisiwile hi ku thoriwa ka swirho leswi landzelaka ku tirha eka Huvo ya NRCS ku suka hi 1 Khotavuxika 2013 ka nkarhi lowu nga sala wa ku tirha lowu helaka hi 23 Nyenyankulu 2014.a) Tatana  Jeff Molobela (Mutshamaxitulu)b) Tatana Paul Kabelo Kgothatso Serote3.4. Khabinete yi seketela ku thoriwa ka Huvo leyintshwa ya Mati eSedibeng, ku ringana mune wa malembe ku suka hi 30 Dzivamisoko 2013.a) Gqwetankulu Shami Kholongb) Derick Mbowenic) Maemili J Ramataboe (Mutshamaxitulu)d) Goitse Griessel Ramakaranee) Eric Atlholang Gaboronef) Kgalalelo Gloria Serekog) Pulane Elsie Molokwaneh) Moses Mphahlele Mthombenii) Matshedisho David Dikoko (Xandla xa Mutshamaxitulu)j) Deon Daniel Madyo.3.5. Khabinete yi tivisiwile leswaku African Development Bank yi ta va na nhlawulo wa mani na mani wa vafambisi va Tihuvo hi nkarhi wa Nhlengeletano ya Lembe ya 2013 eMarrakech, Morocco hi 31 Mudyaxihi 2013.a) Khabinete yi seketela ku hlawuriwa ka Tatana Shahid Khan ku tirha theme ya vumbirhi tanihi Mufambisinkulu ku yimela Afrika-Dzonga, eLesotho na Swaziland.3.6. Khabinete yi seketela ku thoriwa ka Huvo leyintshwa ya Technology Innovation Agency ku ringana mune wa malembe ku sukela hi 1 Mudyaxihi 2013.a) Manana Khungeka Njobe (Mutshamaxitulu)b) Manana Rosetta Xabac) Dok. Bonakele Mehlomakulud) Tatana Mohamed Moollae) Manana Helen Brown (thoriwa nakambe)f) Prof. David Ellis Kaplang) Gqwetankulu Motlatjo Josephine Ralefataneh) Dok Petro Terblanchei) Tatana Fadl Hendricksj) Dok. Steve Lennon.3.7. Khabinete yi seketela ku thoriwa ka swirho leswi landzelaka ka nkarhi lowu nga sala wa sweswi wa South African National Space Agency Board, lowu fikaka emakumu hi 31 Mudyaxihi 2014.a) Manana Esther Khambuleb) Tatana Marius Rezelmanc) Prof. ADM Walkerd) Dok. Daphney Mayindie) Dok. Jonas Mphepya.Xi humesiwile hi Vufambisi bya Mfumo bya Vuhlanganisi na Mahungu(GCIS)Swivutiso: Phumla Williams (Mukhomelamuvulavuleri wa Khabinete)Nomboro ya vutihlanganisi: 083 501 0139"
Xitatimende xa Khabinete xa Nhlengeletano ya 15 Mudyaxihi 2013,16 May 2013,https://www.gov.za/statement-cabinet-meeting-15-may-2013,https://www.gov.za/ts/xitatimende-xa-khabinete-xa-nhlengeletano-ya-15-mudyaxihi-2013,"1. Xiyimo xa Khabinete mayelana na timhaka ta nkoka eka xiyimo xa sweswi1.1. Khabinete yi vilerisiwa hi mpfumaleko wa ku rhula eka vatirhi eka Mugodi wa Lonmin eMarikana leswi nga endla leswaku vatirhi va nga ha yi entirhweni na ku kavanyetiwa ka vuhumelerisi. Ku kokelana swi vikiwile tanihi mhaka leyi nga ehenhla ka timhaka to tala leti khumbaka National Union of Mineworkers (NUM) na Association for Mining and Construction Union (AMCU).Khabinete yi kombela vurhangeri bya tiyuniyoni ha vumbirhi (NUM na AMCU) ku ololoxa nkwetlembetano wa vona hi moya wa kahle na ku rhangisa ku tsakela ka tiko na vatirhi emahlweni handle ka swin’wana. Vatirhi va fanele ku lemuka leswaku xitereko lexi nga sirheleriwangiki xi nga ha va na switandzhaku swa khombo swinene ku nga ri eka vona ntsena, kambe eka vumundzuku bya mugodi na mitirho ya vona.Nakambe Khabinete yi kombela vufambisi bya Lonmin ku endla hinkwaswo leswi kotekaka ku vona leswaku swiphiqo swa ololoxiwa hi xihatla hu nga se onheka swin’wana. I ku tsakela ka tiko leswaku tiyuniyoni ha timbirhi na vufambisi eLonmin ku kombisa swiyimo leswi lavekaka swa vurhangeri na vulawuri bya vuxaka bya swa mitirho.1.2. Khabinete yi seketela hi matimba milavisiso leyo rhanga ya ku phatshama ka xihahampfhuka lexi a xi nga ri na mpfumelelo e Waterkloof Air Force Base.Khabinete yi tshikilerile leswaku vuhlayiseki na vutifumi bya Afrika-Dzonga i bya nkoka swinene. Ku tluriwa ka milawu na swinawana leswi fambelanaka na ku nghena eka tindhawu leti vanhu na nhundzu yi nghenaka kumbe ku huma hi kona laha tikweni na switirhisiwa swa nkoka swa xitirateji swa tiko swi fanele ku lwisana hi matimba naswona handle ko chava kumbe ku tsakela.  Lava kumekaka va tlula nawu na ku fikelela ntwanano kambe milawu yi nga fikeleriwanga munhu yaloye u fanele ku tengisiwa.1.3. Khabinete yi amukela ntirho hi Tindzawulo ta Mfumo lowu vikiweke hi Vaholobye vo hambana hi nkarhi wa Tivhoti ta Mpimanyeto. Khabinete yi tekela enhlokweni leswaku timhaka leti nyikiweke eka Tivhoti ta Mpimanyeto ti pfuna eka ku nyika vaakatiko mahungu na ku vona leswaku mfumo wu va na vutihlamuleri.1.4. Khabinete yi amukela mikanerisano exikarhi ka Ndzawulo ya Dyondzo ya Masungulo na Nhlangano wo Ntshuxeka wa Vadyondzisi va Afrika-Dzonga (SADTU) leyi nga fikelela eka ku yimisiwa ka magoza ya ku komba ku vilela.Khabinete yi kombela vatirhisani hinkwavo eka xiyenge xa dyondzo ku ololoxa mikwetlembetano ya vona ku endlela leswaku dyondzo ya vana va hina yi nga vi ekhombyeni.1.5. Khabinete yi tivisiwile hi Quarterly Labour Force Survey (QLFS) leyi kombaka ku engeteleka ka nhlayo wa vanhu lava pfumalaka mitirho ku suka eka 24,9 wa tiphesente ku fika eka 25,2 wa tiphesente. Mfumo wu le ku vekeni ka swipimelo hi xihatla, ku fana na tanihi leswi letelaka mafambiselo ya nhundzu ya mfumo, ku engetela mitirho hi ku tirhisa ku nghenelela ka Xiyenge xa Mfumo.Mfumo kun’we na swiyenge swa vatirhi na mabindzu wu simekile Ntwanano wa Vanhu ehenhla ka Mitirho ya Lavantshwa hi Dzivamisoko 2013. Nakambe leswi swi komba ntirhisano wa ku tiyimisela mayelana na ku lulamisa timhaka ta mpfumaleko wa mitirho. Swi kombisa ku tinyiketela ka xiyenge ku hoxa xandla eka ku lwisana na mpfumaleko wa mitirho hi timhaka leti twalaka na mikarhi leyi pimiwaka ka matirhelo yo humelela, ku lawula na ku kambela kun’we ka manghenelelo lama kumiweke.Khabinete ya ha ri na ku tshemba leswaku swipimelo leswi se swi nga ku teni swi ta pfuna tiko ku tumbuluxa mitirho leyintshwa na ku lemuka mpimo wa yona wa ntlhanu wa mamiliyoni wa mitirho leyintshwa hi 2010. 1.6. Khabinete yi amukela ku sayiniwa ka pulani ya matirhelo ku endla Memorandamu ya Matirhelo ehenhla ka Vuhlayisi bya Ku Hambana ka swa Vutomi na Vusirheleli exikarhi Afrika-Dzonga na Vietnam.Pulani ya Matirhiselo yi ta tirha ku fika 2017 naswona yi ta pfuna eka matshalatshala yo hunguta vugevenga mayelana na vutomi bya swilo hinkwaswo leswi hanyaka, ngopfungopfu ku dlayiwa ka timhelembe. Khabinete yi tlhela yi vula leswaku Mfumo wu tiyimiserile ku lulamisa ku xanisiwa ka ku dlayiwa ka timhelembe naswona wu tlhela wu vula leswaku lava tlulaka nawu va ta khomiwa.  1.7. Khabinete yi amukela xitiviso xa Ndzawulo ya Timhaka ta Xikaya xa ku tirhisa ka sisiteme ya makhadi ya Smart ID, lama yaka emahlweni ya hlanganisa mapasi ya hina na ku kurisa vusirhelelo bya tiko. Mhaka leyi ya nkoka yi na vuswikoti bya ku hatlisisa vukorhokeri bya mfumo, loko ma karhi ma hunguta vugevenga na vukungundzwani lebyi khumbaka mapasi. Khabinete yi kombela maAfrika-Dzonga ku seketela maendlelo lama ku endlela leswaku hi 2020 hinkwerhu hi kota ku tirhisa Khadi ra Smart ID tanihi nchumu wa vutitivisi.1.8. Khabinete yi sola hi vukarhi ku hlaseriwa ka Nhlangano wa Tinxaka hi ntlawa eAbyei, Sudan, leswi nga hetelela swi vanga mafu ya vukosi bya muganga na mutirhisakurhula wa Maetiyipiya. Mhaka leyi yo biha yi xungeta ntshamiseko wa Abyei nakambe tanihi ku humelela loku ka ha ku vaka kona sweswi loku fikeleriweke hi Sudan na South Sudan.1.9. Khabinete yi tshinya hi vukarhi ku hlaseriwa ka Syria hi xiyenge xa vusirheleri xa Isirayele. Khabinete yi kombela Nhlangano wa Tinxaka ku alela swiyenge leswi lwisanaka na mfumo ku xixima vutifumi bya Syria na ku pfumelela vanhu va Syria ku tirha kun’we eka ku lulamisa mikwetlembetano ya vona.1.10. Khabinete yi amukele ku vekiwa exitulwini ka Gqwetankulu Lawrence Mushwana tanihi Mutshamaxitulu lontshwa wa Komiti ya Vuhlanganisi bya Matiko (ICC) ya Matiko ya Tinxaka eka ku Tlakusiwa na Ku Sirheleriwa ka Timfanelo ta Vanhu. I mhaka yo sungula ku va Afrika ri rhangela hofisi ya mutshamaxitulu eka ICC. Xiyimo xa Mutshamaxitulu wa ICC xi tiyisisa ku engetela ku kongomisa eka matirhelo ya xiyenge xa swa timfanelo ta ximunhu xa tiko na mpfumelelano wa xona na mitirho ya xiyenge xa timfanelo ta ximunhu emisaveni.1.11. Khabinete ya amukela leswaku 50 wa malembe ya Nhlangano wa Ntwanano wa Matiko ya Afrika (OAU) lama nga ta tlangeriwa hi Africa Day, hi siku ra 25 Mudyaxihi 2013. Khabinete yi boxa leswaku vun’we bya OAU handle mfumo wa xihlawuhlawu ku sukela eka swiyenge swa wona swa ntshuxeko na ku kumeka ka xidemokirasi.Afrika-Dzonga ri ta joyina tikonkulu eka ku tsundzuka malembe ya vu 50 ya ku Tlangela Nhlangano wa Afrika. Migingiriko yi katsa mikombiso leyi nga kona nhweti hinkwayo ya ntirhisano wa mitirho ya swa vutshila eka xiyenge xa SADC ku suka hi 24 Mudyaxihi ku fika 28 Khotavuxika 2013. Africa Institute of South Africa na yona yi ta va na tinhlengeletano ta tidyondzo ta vaakatiko na vuhangalasi tanihi xiphemu xa ku tlangela hi masiku ya 19 – 20 Mudyaxihi 2013. Ku yisa emahlweni, ku ta va na mikombiso eDitsong Museum (Edorobeni ra Tshwane) ku tlangela Africa Day hi 21 Mudyaxihi 2013 ehansi ka nhlokomhaka leyi nge “50 wa malembe endzhaku ka loko ku vumbiwile Nhlangano wa Ntwanano wa Matiko ya Afrika – Afrika yi fanele ku va xilo xin’we kumbe ku fa”. Leswi swi ta landzela hi khonsati ya vuyimbeleri ya Africa Day eUnion Buildings hi 25 Mudyaxihi 2013.  1.12. Khabinete yi amukela ka nhlamulo ya Phuresidente Jacob Zuma eka xirhambo hi xirho xa muaki xa ku endzela vanhu va Eldorado Park na vaakelani va vona va le Kliptown, hi Ravumbirhi wa 14 Mudyaxihi 2013. Xikombelo xa vaaki a ku ri ku ta kanerisana hi ku ngungumerisiwa ka swidzidziharisi na xiphiqo xa matirhiselo ya swidzidziharisi hi ndlela yo biha hi vanhu va ndhawu leyi.Mfumo, kun’we na vaaki, va tiyimiserile ku hatlisisa phurogireme yo nghenelela ku herisa ku xanisa loku ku hlaselaka lavantshwa. 1.13. Khabinete yi amukela rendzo ra vumbirhi hi Xandla xa Phuresidente Montlanthe, loyi a heleketiwile hi varhangeri va swiyenge swa mfumo, eDe Doorns eKapa-Vupeladyambu hi Mugqivela wa siku ra 11 Mudyaxihi 2013. Rendzo na ku burisana na vatirhisani ku katsa vatirhi va le mapurasini swi sukela eka rendzo ro sungula ra Xandla xa Phuresidente hi siku ra 12 Nyenyenyana 2013. Ku humelela ka xiyimo xa le henhla swi kombisiwile ku suka eka tindzawulo to hlaya eka ku antswisa vukorhokeri eka ndhawu yaleyo. Ku tiyimisela swi kombisiwile hi swiyenge hinkwaswo hi ku simeka masungulo ya xiyimo xa le henhla eka ku yisa emahlweni mikanerisano ya le henhla eka xiyenge xa timhaka ta matikoxikaya leti nga hetaka nkarhi wo leha. 2. Mikanerisano na swiboho swa nkoka swa Khabinete2.1. Khabinete yi hlamuseriwile hi ku lulamisiwa ka Child Protection Week (CPW) exikarhi ka masiku ya 27 Mudyaxihi na 2 Khotavuxika 2013, ehansi ka nhlokomhaka leyi nge: “Ku tirha kun’we eka ku sirhelela vana.”Mikanerisano ya vana na lavantshwa yi le ku endliweni eka swifundzankulu hinkwaswo tanihi ndlela yo lulamisela ku simekiwa ka Child Protection Week na Khonferense. Tanihi xiphemu xa ku tlakusa ku lemukisa, Child Protection Week leri nga ta simekiwa kun’we na Khonferense ya Swisiwana, Vana na Lavantshwa lava nga Sirhelekangiki (OVCY) hi siku ra 27 Mudyaxihi eka ndhawu ya Inkosi Albert Luthuli International Convention Centre eKwazulu Natal.   Khabinete yi rhamba Maafrika-Dzonga hinkwavo ku hoxa xandla mayelana na ku sirheleriwa ka vana va hina na ku engetela xiyimo xa vuhlayiseki na vusirheleri. Maafrika-Dzonga va nga ha kombisa nseketelo wa vona hi ku ambala rhiboni ya rihlaza tanihi xikombiso xa vutomi, ku kula, ku tshemba, ku hlayisa na ku seketela eka varhangeri va hina va mundzuku.Ku kongomisa ka Child Protection Week na Khonferense ya Swisiwana, Vana na Lavantshwa lava nga sirhelekangiki yi le ka ku nghenelela ka vana eka vaakatiko na miganga ya hina ku endlela leswaku vana va yingisiwa ehenhla ka timhaka leti khumbaka vona.  2.2.  Khabinete yi pasisile National Aquaculture Policy Framework (NAPF). Pholisi leyi yi pfuna hi rimba ro hlanganisa eka ka ku tumbuluxiwa na nhluvukiso wa mitirho leyi hoxaka xandla mayelana na ku tumbuluxiwa ka mitirho leyi nga hetaka nkarhi wo leha na ku engetela vuvekisi.NAPF yi endliwile mayelana na ku hunguteka eka xiyenge xa vurimivufuwi emisaveni lexi voneke ku engeteleka ka ku laveka ka vuhumelerisi bya swa vutlomuteli. EAfrika-Dzonga, vuhumelerisi bya swa le lwandle na vurimivufuwi bya hi mati lama nga riki na munyu swi kombisa mhaka ya kahle ya vuhumelerisi bya tinhlampfi ku enerisa swilaveko swa laha tikweni, ku hoxa xandla eka vusirheleri bya swakudya, ku tumbuluxiwa ka mitirho na mikateko yo kota ku rhumela ematikweni mambe.  2.3.  Khabinete yi pasisile leswaku Afrika-Dzonga yi rhurhela Third Global Conference ehenhla ka swa Vurimi, Swakudya, Vusirheleri na ku Cinca ka ta Maxelo eka kotara ya vumune ya 2013, leswi nga ta rhangeriwa hi Ndzawulo ya Vurimi, Swihlahla na Vutlomuteli.Vusirheleli bya swakudya ka ha ri xiphiqo lexikulu naswona Khonferense yi ta va na switandzhaku swa kahle swa hilaha hi humelserisaka, lawulaka na ku tirhisa swakudya.Ku sukela loko ku vile na COP17/CMP7, Afrika-Dzonga yi vile tiko leri fambaka emahlweni eka ku antswisa mhaka ya kahle ya ta maxelo eka swa vurimi, leswi hlamulaka eka mitlhontlho ya vusirheleri bya swakudya na ku cinca ka maxelo. Khonferense ya Matiko ya Misava yi kongomisa eka ku hluvukisiwa ka swiyenge swa ku kurisa leswi kotaka ku va na ntirhisano lowu hetaka nkarhi wo leha eka vanhu na mbangu.2.4.  Khabinete yi pasisile ku tiyisisiwa ka Afrika-Dzonga eka Xiyenge xa Sanitary na Phytosanitary (SPS) eka Mafambiselo ya Nhluvukiso wa Matiko ya le Dzongeni wa Afrika ehenhla ka Nxaviselano naswona leswi swi ta yisiwa ePalamende.Mafambiselo ya SADC eka Nxaviselano laha eka swona Afrika-Dzonga yi nga tshembisa ku ndlandlamuxa ntirhisano eka xifundza na ku hlanganisiwa ka man’wana matiko lama nga swirho ka nxaviselano eka nhundzu na vukorhokeri exikarhi ka xifundza, ku katsa vuhumelerisi bya swa vurimi.   Ku engeteleriwa ka SADC SPS eka Mafambiselo ya SADC eka Nxaviselano swi nyika ku cinca ka rimba ra ntirhisano wa SPS. Nakambe swi ndlandlamuxa ntwanano wa swipimelo swa SPS ehenhla ka swipimelo swa matiko ya misava na swiletelo ku endlela ku kondletela vuhlayiseki na nxaviselano wa vuhumelerisi bya swa vurimivufuwi exifundzeni.2.5.  Khabinete yi hlamuseriwile hi ku humelela mayelana na ku rhurhela ka Afrika-Dzonga eka tinhlengeletano ta Kimberley Process Certification Scheme (KPCS) hi 2013, leswi katsaka nhlengeletano exikarhi ka tinhlengeletano leti veke kona eKimberley ku suka hi 4 ku fika 7 Khotavuxika naswona nhlengeletano yo lulamisela ya KPCS yi ta hoxa xandla eka ku antswisa bindzu ra dayimani na vupfhumba.Xiyimo xa Afrika-Dzonga tanihi mutshamaxitulu eka KPCS xi nyika matimba eka ntirho wa nkoka lowu Afrika-Dzonga yi wu endlaka ku ndlandlamuxa vuxaka bya nxaviselano eka swa mabindzu na matiko ya misava hi xikongomelo xo hlanganisa na ku engetela magoza ya Maafrika endzeni ka KPCS na ku hoxa xandla eka vuhlayiseki bya xiyimo xa matiko ya misava.3. Nawumbisi3.1.  Khabinete yi pasisile ku kandziyisiwa ka Nawumbisi wa Hundzuluxo wa Timfanelo ta Misava, ku kuma mavonelo ya vaakatiko.Leswi swi nyika maendlelo eka xitiviso xa 2013 eka Mbulavulo Mayelana na Xiyimo xa Tiko hi Phuresidente eka ku antswisiwa ka Nawu wa Hundzuluxo. Leswi swi hlamusela ku yisiwa emahlweni ka siku ku koxiwa ka hundzuluxo, ku endlela leswaku swiyenge nga kotangiki ku endla swikoxo hi siku ro pfala ra 31 N’wendzamhala 1998 kumbe lava nga katsawangikiki eka mhaka leyi, ku yisa xiviko xa vona. Ku pfuriwa nakambe ka ku endla swikoxo swi lawuriwa hi xivono xa Kungu ra Nhluvukiso wa Rixaka nakambe na Phurogireme ya Nhluvukiso wa Matikoxikaya hi ku Angarhela na ku andza ka switirateji swin’wana eka ku ndlandlamuxa ndzivalelano na ntirhisano wa rixaka.3.2.  Khabinete yi pasisile ku yisiwa ka Nawu wa ku Antswisiwa ka Vuhlanganisi wa Xielekitironiki ePalamende.Ku antswisa swi kondleteriwile hikokwalaho ka ntshuxeko eka xiyenge xa vuhangalasi bya xielekitironiki na ku tlakusiwa ka thekinoloji hi xihatla leswi nyikaka ku yisa emahlweni maendlelo man’wana eka Nawu lowu nga ha lavekiki. Ku antswisiwa ku lava ku tirhana na mphikizano wa ku hunguta ku antswisa, ku fikelela ndhawu ya swa vuhlanganisi bya swa xielekitironiki, timali ta swa vuhlanganisi nakambe na ku antswisa ku cinca ka mikarhi eka maendlelo ya ku tihlanganisa.  Nawu wa Maantswiselo wu hlanganisa Nawu na xinawana mayelana na masungulo yo anama yo nyika matimba eka vantima eka swa ikhonomi; wu susa swirhalanganyi swa timhaka ta manyikelo ya tilayisense; ku antswisa ka maendlelo ya mimphikizano; ku susa milawu leyi nga mahingandlela na ku nyika timhaka leti yelanaka na leswi.3.3.  Khabinete yi pasisile xiviko xa Huvo ya Nhlangano wa Mafambiselo ya Vuhlanganisi wo Ntshuxeka wa Afrika-Dzonga (ICASA) ya Maantswiselo ya Nawumbisi ePalamende. Nawumbisihundzuluxo wu hlamusela tin’wana ta timhaka eka Kungu ra Nhluvukiso wa Rixaka (NDP)Maantswiselo ya Nawu wa Nhlangano wa Mafambiselo wa Vuhlanganisi wo Ntshuxeka wa Afrika-Dzonga wa Nomboro ya 13 ya 2012 (Nawu wa ICASA) ya seketeriwa hi xilaveko xa ku antswisiwa ka swa xiyenge ku ndlandlamuxa Matimba yo ntshuxeka. Leswi swi ta va hi ku nyika ku twisisiwa eka swiphemu swa matimba ya swona; ku yelanisa Nawu swinene ngopfu eka swilaveko swa Nawu wa Mafambiselo ya swa Timali ta Tiko (PFMA) na ku antswisa vuswikoti bya vona. Leswi i mayelana na antswisa vutihlamuleri na vukalaxihundla leswi nga ta hoxa xandla eka maendlelo ya mafambiselo lamanene endzeni ka ICASA.    Mfumo wu fanele ku tlanga xiphemu xa nkoka ku vona leswaku xiyenge xa vuhangalasi bya xielekitironiki bya lawuriwa hi ndlela leyi seketelaka swikongomelo swa tiko hi ku angarhela. Leswi a swi fanelangi ku seketela ku siveriwa kun’wana ko karhi eka ntshuxeko wa ICASA. Nkoka wa ku ntshuxeka na vufambisi byo ka byi nga voyamela tlhelo rin’we eka xiyenge xa vuhangalasi a byi nga ta tshikileriwa.  4. Ku thoriwa ka vanhu4.1.  Khabinete yi seketela ku thoriwa ka Tatana Ebrahim Mohamed tanihi Khomixinara wa Vuxavisi bya Tiko ka nkarhi wo ringana ntlhanu (5) wa malembe.Swivutiso: Phumla Williams (Mukhomelamuvulavuleri wa Khabinete)Nomboro ya Vutihlanganisi: 083 501 0139"
Xitatimende xa Khabinete xa Nhlengeletano ya 29 Mudyaxihi 2013,30 May 2013,https://www.gov.za/statement-cabinet-meeting-29-may-2013,https://www.gov.za/ts/xitatimende-xa-khabinete-xa-nhlengeletano-ya-29-mudyaxihi-2013,"1. Xiyimo xa Khabinete mayelana na timhaka ta nkoka eka xiyimo xa sweswi1.1. Khabinete yi kombela vaaki ku va na vukheta ehenhla ka ku tinghenisa eka madzolonga ya swa vugevenga hi ku ma kongomisa eka vahlapfa. Khabinete ya swi tiva naswona a yi amukeli madzolonga lama tanihi rivengo eka tinxaka ta matiko mambe hikuva ma kombisaka leswaku ma humelela hikokwalaho ka vugevenga. Khabinete yi bumabumela leswaku swiyenge leswi endlaka leswaku nawu wu tirha na leswaku ku va na ku rhula swi teka magoza hi xihatla naswona magoza ya vukarhi.  1.2. Khabinete yi tisa marito ya yona yo chavelela eka mindyangu na vanghana va vakwera lava nga lahlekeriwa hi vutomi bya vona hikokwalaho ka maendlelo lama nga riki kahle hi nkarhi wa ku yimbisiwa engomeni. Khabinete yi seketela marito yo chavelela yo huma eka Phuresidente Jacob Zuma eka vululami bya xihatla na ku kombela varhangeri va ndhavuko na swirho swa miganga ku va na vukheta ehenhla ka ku xanisa kumbe ku honisa.  Mfumo wu seketela swinene midhavuko na mifuwo ya rixaka ra hina yo hambana na ku kombisa leswaku leswi swi fanele ku fambisana na milawu ya timfanelo ta vumbiwa.1.3. Khabinete yi amukela ku nghenelela ka Afrika-Dzonga eka Nhlengeletano ya Nhlangano wa Ntwanano wa Matiko ya Afrika (AU) leyi ya ha ku vaka kona, laha Afrika-Dzonga ri rhangiseke emahlweni timhaka to hlaya eka ajenda ya Nhlengeletano. Leswi swi katsa Kungu ra Xitirateji xa Khomixini ya AU eka malembe ya 2014-2017 na Mpimanyeto wa AU wa 2014; xiyimo xa ku rhula na vusirheleri eAfrika; tindlela tin’wana ta AU to kuma mali; Mhaka ya Nhluvukiso leyi nga ta humelela endzhaku ka 2015; nhlengeletano ya Varhangeri va Matiko ya NEPAD na Komiti yo Letela Mfumo, na   Nhlengeletano ya Huvo ya African Peer Review Mechanism (APRM).1.4. Khabinete yi bumabumela leswaku vurhangeri bya Southern African Development Community (SADC) ka ku kondletela maendlelo lama endleke leswaku Zimbabwe ri pasisa Vumbiwa lerintshwa. Vumbiwa ra Zimbabwe ri kombisa mhaka ya nkoka eka matirhiselo yo humelela ya Ntwanano wa ku Tisa ku Rhula Emisaveni.1.5.  Hi siku ku nga si va Nhweti ya Lavantshwa Khabinete yi kombela swiyenge hinkwaswo swa vaaki ku tlakusa milavisiso ya tiphurogireme eka ku lwisana na timhaka ta ku xanisa. Nhlokomhaka ya Nhweti ya Lavantshwa yi ri: “Ku tirha Kun’we eka Nhluvukiso wa Lavantshwa na Afrika-Dzonga ro hava Swidzidziharisi.” Magoza ya vukarhi ya mfumo eka ku lulamisa ku tirhisiwa ka swidzidziharisi hi ndlela yo biha eEldorado Park, eGauteng, swi endlile leswaku vanhu va ndhawu leyi va  kota ku lemuka hi ndhawu yo hava swidzidziharisi. Khabinete yi hlamusela na ku amukela ku humelela loku endliweke hi maphorisa, varhangeri va miganga na swiyenge swin’wana eEldorado Park ehansi ka vurhangeri bya Mfumo wa Xifundzankulu xa Gauteng. Hi ku va na ntirhisano va endlile ntirho wa nkoka swinene eka ku lwisana na ku tirhisiwa ka swidzidziharisi hi ndlela yo biha.Khabinete ya swi tiva leswaku xiyimo xa le Eldorado Park i xikombiso xa timhaka leti hlanganaka na vaaki vo tala etikweni hinkwaro lexi fikisaka eka mhaka ya ku lwisana na “ku hava swidzidziharisi” eAfrika-Dzonga eka tindhawu to karhi.   Hi nkarhi wa Nhweti ya Lavantshwa, a hi tiyimiseleni ku lwa nyimpi yo herisa ku tirhisiwa ka swidzidziharisi hi ndlela yo biha eka tindhawu hinkwato ta tiko.1.6. Khabinete yi amukela ku engeteleriwa ka ku nghenisiwa ka ririmi ra Xintima eka Giredi ya R na Giredi ya 1 laha tindzimi leti ti nga dyondzisiwiki eka nkarhi wa sweswi.Nakambe Khabinete yi bumabumela xitiviso xa Yunivhesiti ya Kwazulu-Natal xa ku endla leswaku Xizulu xi boha eka swichudeni leswi nga si kumangiki digiri, leswi nga vupfangiki eka Xizulu, ku rhijisitara khoso eka ku hluvukisa swikili swa mbulavurisano.Khabinete yi khutaza maAfrika-Dzonga hinkwavo ku dyondza ririmi ra xintu tanihi ndlela yo tlakusa tindziminyingi na ku kurisa ku aka rixaka.1.7. Khabinete yi tivisa leswaku ku sukela hi siku ra 1 ku fika siku ra 3 Khotavuxika 2013 Phuresidente Jacob Zuma u ta va na rendzo ra ximfumo ro ya eJapan na ku nghenelela nhlengeletano ya vu ntlhanu ya Khonferense ya Misava eTokyo eka Nhluvukiso wa (TICAD V). Nhlokomhaka ya TICAD V eYokohama, Japan, i: “Ku Tirhisana Kun’we na Afrika leyi Cincaka.”1.8. Khabinete a yi tsemekile nhlana hi ku hundza emisaveni ka muteki wa mahungu wa ndhuma Vuyo Mbuli kutani yi tisa marito ya ku chavelela eka ndyangu wa ka Mbuli, vanghana na vatirhikuloni eka xiyenge xa swa mahungu. Tatana Mbuli u hoxile xandla hi ndlela ya xiyimo xa le henhla ku cinca eka mikanerisano ya tiko eka timhaka ta nkoka naswona ku hiseka eka ntirho wa yena swi khumbile timbilu ta maAfrika-Dzonga.1.9. Khabinete yi kombile ku chavelela ka yona lokukulu swinene eka vaakitiko va Bangladesh na mindyangu na vanghana eka ku tlula 1 000 wa vatirhi va khampani ya swiambalo lava hundzeke emisaveni loko ku mbindzimuka muako. Miehleketo na swikhongelo swa hina swi na vanhu va. Bangladesh.1.10. Khabinete yi khumbhekile swinene hi mafu ya vanhu na ku vaviseka hikokwalaho ka ndhambi leyikulu edzongeni wa China.1.11.  Nakambe Khabinete yi kombisa ku khumbheka lokukulu swinene hi rifu ra vadyondzi va ntlhanu vo huma eMugangeni wa Lwandile eNgqeleni, eKapa-Vuxa, lava hundzeke emisaveni eka nghozi ya bazi. Nakambe 30 wa vadyondzi va vavisekile hi nkarhi wa khombo leri ro vavisa. Mfumo wu tisa marito ya wona yo chavelela eka mindyangu, vanghana, vadyondzikulobye na vadyondzisi va vona lava nga vaviseka. I nkarhi wo vava loko Afrika-Dzonga ri lahlekeriwa hi varhangeri va mundzuku.   2. Mikanerisano na swiboho swa nkoka swa Khabinete2.1. Khabinete yi pasisile leswaku Mpfapfarhuto wo Sungula eka Vuhlayiseki wu kandziyisiwa eka Gazete ya Mfumo leswaku vaakitiko va nyika mavonelo.Ku sukela loko ku tumbuluxiwile Vutirheli bya Maphorisa ya Afrika-Dzonga (SAPS) hi 1994, ku vile na ku cinca swinene eka xiyimo xa le ndzeni na xa le handle lexi khumbeke matwisiselo ya Matirhelo ya timhaka na ku hlamula eka timhaka ta swa vugevenga na vuhlayiseki.Endzhaku ka 1994, mfumo wu hlanganile na mhaka ya ku lulamisa swikongomelo swimbirhi swo fana swa ku tumbuluxa mfumo wa swa nhluvukiso loko hi tlhelo ku hundzuluxiwa matirhelo ya maphorisa xi va eka xiyenge eka mafumelo.Mpfapfarhuto lowu wo Sungula eka mitlhontlho leyi kumekeke hi ku landza mahlelelo lama yelanaka eka Xitirateji xa Nsivelo wa Vugevenga (NCPS) na Mpfapfarhuto wa Pholisi ya Vuhlayiseki na Vusirheleri. Leswi katsiweke eka tipholisi leti a ku ri mhaka ya ku lulamisa vuhlayiseki na vusirheleri hi moya wa kahle hi ku tirhisa nhluvukiso na matirhelo ya ku hlanganisiwa ka tiphurogireme ta swiyenge swo hambana. Kun’we va anakanya ku veka rimba ro angarhela ku tirhana na timhaka to hlaya ta vuhlayiseki na vusirheleri ku fika hi 2014.   Mpfapfarhuto wo Sungula wu vulavula hi “Ku lwisana na Vugevenga eka Afrika-Dzonga wa Xidemokirasi, Vuphorisa eAfrika-Dzonga, Matirhelo ya Maphorisa ya Xiphurofexinali na Malulamiselo ya Swiyenge”. Leswi swi kongomisiwa eka xiyimo xa le makumu xa SAPS ku lwisana na vugevenga lebyi nga ku humeleleni emisaveni hinkwayo loko hi nkarhi wun’we ku fikeleriwa swilaveko swa Mfumo lowu wa ha hluvukaka.2.2. Khabinete yi pasisile Kungu ra Tiko ra Magoza ya Vana ra 2012-2017 tanihi kungu ro angarhela eka ku nyika switsundzuxo na ndlela eka tindzawulo ta mfumo, swiyenge swa vaaki na vatirhisani van’wana eka xiyenge xa vana mayelana na ku lemuka timfanelo ta vana.Kungu ri katsa Vumbiwa, mitwanano ya matiko ya misava na ya xifundza, ku hlanganisa nawu wa vana eAfrika-Dzonga, Millennium Development Goals na Xivono xa Kungu ra Nhluvukiso wa Rixaka xa 2030.Kungu ri na tinhlokomhakankulu ta ntlhanu: Vuhlayiseki bya n’wana (xik. ku hungutiwa ka mafu ya vana); nhluvukiso wa vana (xik. mitirho ya nhluvukiso wa vana lavatsongo); ku sirheleriwa ka vana (ku sirhelela eka madzolonga ya le mindyangwini na ku xanisiwa eka swa masangu); xiyimo xa mahanyelo ya vana (xik. swiyimo swa ndhawu leyi vana va tshamaka kona) na ku nghenelela ka vana (xik. vana va va na vutihlamuleri loko hi tlhelo va karhi va tiphina hi timfanelo ta vona).Kungu ra Nhluvukiso wa Rixaka ra Magoza ya Vana ra 2012-2017 ri ta tlhuvutsiwa eka nhlengeletano yo hambana ya vateki va mahungu.2.3.  Khabinete yi pasisile leswaku Tsalwa ra Mpfuxeto wa Mfuwo wa Xiafrika ku yisiwa ePalamende ku ya pasisiwa eka ku lulamisa hi ku landza Xiyenge xa 231 (92) xa Vumbiwa ra Riphabuliki ra Afrika-Dzonga.Ku lulamisiwa ka Tsalwa hi mfumo i ku hlamula eka Xihlambanyiso eka mpfuxeto wa swa Mfuwo na Avelano wa Mahanyelo eka Nhlengeletano ya Mani na Mani ya vu 16 eka Nhlangano wa Ntwanano wa Matiko ya Afrika (AU) ya Varhangeri va Mfumo na Mfumo leyi khomiweke Equatorial Guinea, hi Sunguti 2011, na Ku simekiwa ka mapfhumba ya AU eka Tsalwa ra Mpfuxeto wa XiAfrika leyi veke kona hi ku hela ka lembe ra 2011 eAfrika-Dzonga.Ku lulamisiwa ka Tsalwa swi tlakusa ku sirhelela ka mahanyelo ya ndhavuko wa maAfrika na ndzhaka ya ndhavuko na ku antswisa xiyimo xa Pan-Africanism.Tsalwa ri antswisa ku hlangana ka mfuwo, ndhavuko, mahanyelo, ririmi, ndzhaka na ku tumbuluxa tikhampani ta swa ndhavuko na vutshila tanihi mhaka ya nkoka eka nhluvukiso lowu nga hetaka nkarhi wo leha. Leswi swi na matimba yo hoxa xandla eka ku kula ka ikhonomi na mbumbano wa vanhu. Tsalwa ri fambelana na Ndlela Leyintshwa ya ku Kula, Kungu ra Nhluvukiso wa Rixaka, Mpfapfarhuto wa Pholisi ya Vutshila, Mfuwo na Ndzhaka na Xitirateji xa Ikhonomi ya Xiyimo xa le Henhla xa Mzansi. Holobye wa Vutshila na Mfuwo u ta va na nhlengeletano na vateki va mahungu hi mhaka leyi.2.4. Khabinete yi tivisiwile hi ku khomiwa ka Nhlengeletano yo sungula ya Sayense, Thekinoloji na ku Sungula ku sukela hi masiku ya 20 ku fika 21 Mawuwani 2013.Mbulavurisano lowu kunguhatiweke hi nkarhi wa Nhlengeletano ku ta nyikiwa nkarhi wo valanga tindlela to kurisa ku kondletela exikarhi ka mfumo na xiyenge xa phurayivhete.Nhlengeletano yi ta pfuna lava nga ta nghenelela ku valanga tindlela hilaha sayense, thekinoloji na ku sungula (STI) swi nga tlangaka xiphemu xa nkoka hakona eka vutomi bya wena mayelana na vutomi bya ikhonomi na ku humelerisa Xivono xa 2030.3. Nawumbisi3.1. Khabinete yi pasisile ku antswisiwa ka Mpfapfarhuto wa Nawumbisi wa Mafambiselo ya Mfumo (PAM) leyi sweswi yi nga ta kandziyisiwa leswaku vaakitiko va nyika mavonelo.Mpfampfarhuto wa Nawumbisi wu lava ku tumbuluxa vun’we bya rimba ra nawui ra xiyenge xa vatirhi na mihlangano yin’wana na timhaka ta mafambiselo eka mfumo wa tiko, xifundzankulu na masipala. Leswi swi kongomisiwa eka ku tlakusa vukorhokeri hi ku tirhisa mafambiselo man’we ya mafambiselo ya mfumo, ku antswisa matirhelo ya vatirhi na ku tumbuluxa ndhawu yin’we eka vukorhokeri bya mfumo eka vaakitiko.3.2. Khabinete yi pasisile Nawumbisi wa Maantswiselo ya Khomixini ya Vukorhokeri bya Mfumo leswaku vaaki va nyika mavonelo na ku nghenisa Nawu wa Maantswiselo ePalamende.Xikongomelo xa Nawumbisi wa Maantswiselo i ku hlanganisa Nawu wa Khomixini ya Vukorhokeri bya Mfumo wa 1997 na Vumbiwa. Wu ta ya emahlweni wu lava ku nyika matimba eka Khomixini ya Vukorhokeri bya Mfumo ku nyika switsundzuxo mayelana na milawu leyi fambisa mafambiselo ya mfumo.Leswi swi fambelana na ntirho lowu ndlandlamuxiweke lowu lavaka ku endliwa hi Kungu ra Nhluvukiso wa Rixaka eka Khomixini.3.3. Khabinete yi pasisile leswaku Nawumbisi wa Maantswiselo ya Mitirho ya ta Maxelo ya Afrika-Dzonga wu kandziyisiwa leswaku vaaki va nyika mavonelo.Nawumbisi lowu wa Maantswiselo wu lava ku antswisa Nawu wa Mitirho ya ta Maxelo ya Afrika-Dzonga wa 2001 (Nawu wa Nomboro ya 08 wa 2001) lowu pfumelelaka ku tumbuluxa, swikongomelo, matimba na mitirho ya Xiyenge xa ta Maxelo ya Afrika-Dzonga.Eka mhakankulu ku antswisiwa swi ta nyika Xiyenge xa ta Maxelo ntirho wa xinawu ku tirhisa ntirho wo pfala mafambiselo ya mahungu ya nkoka wa moya, na ku teka goza tanihi vini eka Mafambiselo ya Mahungu ya Nkoka ya Moya eAfrika-Dzonga.Leswi swi hoxa xandla mayelana na ku sirhelela na ku antswisa nhundzu ya mbangu wa hina na switirhisiwa swa ntumbuluko.3.4. Khabinete yi pasisile leswaku Nawumbisi wa Maantswiselo wa Mpfapfarhuto wa Nhluvukiso wa Petiroliyamu na Swicelwa wa 2012 wu yisiwa ePalamende. Nawumbisi wa Mpfapfarhuto wa Maantswiselo wa Nhluvukiso wa Petiroliyamu na Swicelwa wa 2012 (Mpfapfarhuto wa Nawu) wu lava ku antswisa Nawu wa Maantswiselo wa Mpfapfarhuto wa Nhluvukiso wa Petiroliyamu na Swicelwa wa 2002 (Nawu wa Nomboro ya 28 wa 2002) hilaha wu antswisiweke hakona hi Nawu wa Maantswiselo wa Nhluvukiso wa Switirhisiwa wa Petiroliyamu na Swicelwa wa 2008 (Nawu wa Nomboro ya 49 wa 2008).Swikongomelonkulu swa mpfapfarhuto wa Nawumbisi wa Maantswiselo, xin’wana xa swona, i ku tlakusa ku nyikiwa ka ku vuyeriwa eka swa swicelwa ku endlela ku antswisa vumaki na ku hoxa xandla mayelana na swikongomelo swa tiko eka ku tumbuluxa mitirho na ku kurisa ikhonomi hilaha swi languteriwaka hakona eka Kungu ra Nhluvukiso wa Rixaka. Tinhlengeletano to hambana na vateki va mahungu ti ta kongomisa eka nhluvukiso lowu.4. Ku thoriwa ka vanhuKhabinete yi pasisile ku thoriwa ka lava landzelaka:4.1. Tatana Sithembiso Freeman Nomvalo tanihi Mufambisinkulu eka Xiyenge xa Thekinoloji ya Mahungu ya Mfumo na tanihi xirho eka Huvo ya Vafambisi nkarhi wo ringana lembe.4.2. Tatana Trevor Gordon tanihi Xandla xa Mulawuri-Angarhelo: Vufambisi bya Tikhemikhali na Malakatsa eka Ndzawulo ya swa Mbangu.4.3. Manana Yoliswa Makhasi tanihi Xandla xa Mulawuri-Angarhelo eka Ndzawulo ya Mabindzu ya Mfumo.4.4. Manana Rose Mbono tanihi Xandla xa Mulawuri-Angarhelo: Xiyenge xa Pholisi ya Macincelo ya swa Ikhonomi na Mahlanganiselo eka Ndzawulo ya Mabindzu ya Mfumo.4.5. Khabinete yi pasisile ku thoriwa ka lava landzelaka eka Xiyenge xa Vusirheleli bya Vanhu eAfrika-Dzonga (SASSA):a) Manana  Emmarentia Dianne Dunkerley eka xiyimo xa Xirho xa Mufambisinkulu: Mafambiselo ya swa Timali,b) Tatana Frank Earl eka xiyimo xa Mufambisinkulu: Xiyenge xa Hundzisa Timali ta Vavuyeriwa.4.6. Khabinete yi tivisiwile hi ku engeteleriwa ka nkarhi wa ku tirha, hi tsevu wa tinhweti ka 20 wa swirho leswi nga kona swa Huvo ya maAfrika-Dzonga ya Tiphurofexinali ya swa Xisayense swa Ntumbuluko ku fika 30 Ndzhati 2013.Swivutiso:Phumla Williams (Mukhomela Muvulavuleri wa Khabinete)Nomboro ya Vutihlanganisi: 083 501 0139"
Xitatimende xa nhlengeletano ya Khabinete ya 12 Khotavuxika 2013,13 Jun 2013,https://www.gov.za/statement-cabinet-meeting-12-june-2013,https://www.gov.za/ts/xitatimende-xa-nhlengeletano-ya-khabinete-ya-12-khotavuxika-2013,"1. Xiyimo xa Khabinete mayelana na timhaka ta nkoka eka nkarhi wa sweswi1.1. Khabinete yi navelela khale ka Phuresidente Nelson Mandela ku hatla a hola na ku tshembisa rixaka leswaku u le ku kumeni ka vutshunguri bya xiyimo xa le henhla. Khabinete yi tsakisiwa hi ku va a kombisa ku pfuneka eka vutshunguri naswona yi vuyelela xikombelo eka vahangalasi va mahungu na le ka vaaki ku xixima xihundla xa khale ka Phuresidente na ndyangu wa yena eka nkarhi lowu.1.2. Khabinete yi khensa ntirho wa Xipano xa Xiyenge xa Mitirho yo Sivela Vukungundzwana (ACTT) xa Ntlawa wa Vululami, Ku sivela Vugevenga na Vusirheleli lexi tumbuluxiweke hi Phuresidente Jacob Zuma hi 2010. I ro sungula eka matimu ya xidemokirasi xa hina, ku va swigevenga leswi nga tirhisa mali ya mfumo na switirhisiwa hi ndlela yo biha ku va swi tiveka na ku va na vutihlamuleri ka swendlo swa vona ku va swi tiviwa hi mani na mani. Ku sivela vugevenga eAfrika-Dzonga eka vukungundzwana swi hi fikisa ekusuhi na xivono xa 2030 laha rixaka ra Afrika-Dzonga ri vumbiwaka hi swipimelo swa nawu swa xiyimo xa le henhla na xindzhuti. Xiyimo lexi xo tika xi kongomisa eka ku ringeta ku sivela vanhu eka swiyenge swa phurayivhete na swa mfumo ku tinghenisa eka migingiriko ya vukungundzwana na ya swa vugevenga naswona swi kuceteriwa hi ku tiyimisela ka hina eka ku tiyisisa leswaku hinkwavo vaakatiko va kumeka va hlayisekile. 1.3. Khabinete yi tshinya hi vukarhi swinene maendlelo lama nga ha ku humelelaka ya xihlawulambala eka swiphemu swa tiko ra hina. A ku na ndhawu ya xihlawulambala eka tiko ra hina naswona ra xidemokirasi, hambi ku ri eswikolweni swa hina, laha nkoka wa Vumbiwa ra hina ri faneleke ku tlakusiwa na ku sirheleriwa.Khabinete yi khensa Ndzawulo ya Dyondzo ya Masungulo ku va yi hatlile yi teka magoza ya xihatla eka ku tirhana na xihlawulambala eswikolweni na ku xanisiwa eswikolweni. Khabinete yi kombela maAfrika-Dzonga hinkwavo ku tirhisana na mfumo ku lwisana na xihlawulambala loko swi humelela eka rixaka ra ka hina.1.4. Khabinete yi amukela ku endzela eRiphabuliki ra Afrika-Dzonga hi Phuresidente wa Amerika, Barack Obama leri nga xiphemu xa rendzo ro endzela matiko manharhu, ku nga Senegal, Tanzania na Afrika-Dzonga exikarhi ka 26 Khotavuxika na 3 Mawuwani 2013. Xitirateji xa mbulavurisano wa hina wa swa tipolitiki na Amerika wu ya emahlweni wu tisa ku cinca lokukulu eka mitwanano ya hina exikarhi ka matiko lama mambirhi. Amerika yi tshama ya ha ri ya nkoka eka ntirhisano eka swa mabindzu, vuvekisi, vupfhumba na swa thekinoloji.1.5. Khabinete yi pasisile nhlengeletano ya xiyimo xa le henhla eka Kimberley Process Certification Scheme (KPCS) leyi khomiweke exikarhi ka 4 na 7 Khotavuxika 2013 eKimberley. Eka swilo swin’wana swa leswi nhlengeletano yi kaneleke hi swona eka ku ndlandlamuxa matshalatshala ya setifikheti ya xikimi xa dayimani yo khwaxa. Leswi i ku tiyisisa leswaku bindzu ra dayimani a ri hakeli madzolonga ya ku fambafamba ka vakokelatlhelo na vanghana va vona lava lavaka ku tekela ehansi mifumo leyi nga enawini. Swibumabumelo swo huma eka nhlengeletano leyi swi ta tekeriwa enhlokweni eka ntshamo wa nhlengeletano leyi nga ta tisa xintshuxo ya KPCS leyi nga ta khomiwa hi ku hela ka lembe leri. 1.6. Khabinete yi tivisiwile leswaku nkhuvo wo tsundzuka Siku ra Lavantshwa ra Xitereko xa le Soweto hi 2013 wu ta fikisa malembe ya xitsundzuxo ya vu ma 37 na leswaku ri ta tlangeriwa ehansi ka nhlokomhaka leyi nge: “Ku tirhisana eka nhluvukiso wa lavantshwa na Afrika-Dzonga ro hava swidzidziharisi”. Khabinete yi amukela ku tinyiketa loku endliweke hi vadyondzi va 1976 eka ku cinca matimu ya tiko na ku veka Afrika-Dzonga eka ndlela yo ya eka xidemokirasi. Khabinete yi vula nakambe leswaku, tanihileswi vantshwa va 1976 va lwela ntshuxeko na ku tumbuluxiwa ka mfumo wa xidemokirasi, vugingirikelatiko hi lavantshwa va namuntlha byi kongomisiwa eka ku humelerisa ku lulamisa ka mitlhontlho ya ku herisa vusweti, mpfumaleko wa mitirho, vuvabyi bya HIV na AIDS, nhluvukiso wa vanhu; na ku tirhisiwa ka swidzidziharisi hi ndlela yo biha. Khabinete yi khutaza maAfrika-Dzonga na mihlangano hinkwayo ku tirha kun’we eka ku antswisa vutomi bya lavantshwa na ku lwela ku susa lava xavisaka swidzidziharisi endzeni ka miganga ya hina. Nkhuvo wo tsundzuka Siku ra Lavantshwa etikweni ri ta va kona hi Sonto, hi 16 Khotavuxika 2013 eNewcastle, eKwaZulu-Natal.1.7. Khabinete ya tinyungubyisa hi Nhlangano wa Machudeni wa Afrika-Dzonga (Cosas) eka nkhuvo wa vona wo tsundzuka wa vu ma 34, lowu nga na timitsu eka ku lwela ntshuxeko, dyondzo ya mahala, ya xiyimo xa le henhla na dyondzo yo yelana. Tiko ri joyina Cosas eka ku tlangela ku humelela ka vona ka xiyimo xa le henhla na le ka ku yisa emahlweni nkoka wa dyondzo eka hinkwavo. Nakambe Khabinete yi khensa vurhangeri bya Cosas ku va byi sungurile matshalatshala eka ku seketela lavantshwa eka ku lwisana na ku tirhisiwa ka swidzidziharisi hi ndlela yo biha.1.8. Khabinete yi sola hi vukarhi maendlelo yo halatiwa ka mahuma eKapa-Vupeladyambu hi vakombisa-ku-vilela ehenhla ka swihambukelo swa mabakiti swo khomiwa hi mavoko. Tanihileswi, Mfumo wu xiximaka mfanelo ya vaakatiko yo kombisa ku vilela, xivumbeko xa muxaka lowu xi hava xindzhuti naswona xi na nxungeto lowukulu wa rihanyo ra khombo eka vaaki na le ka vona vakombisa-ku-vilela. Khabinete yi kombela vaakatiko ku humesela erivaleni swivilelo swa vona hi ndlela leyinene na ku kongomisa eka swiyenge swa mfumo hi ndlela ya xiyimo xa le henhla hi ndlela yo kombisa ku xixima handle ka xiyimo xa vona naswona Khabinete yi khoma swiyenge swa mfumo hi ndlela ya xiyimo xa le henhla swinene handle ka swivilelo swa vona. Khabinete yi ya emahlweni yi kombela swiyenge swa mifumo ku hatlisa swi lulamisa timhaka hi ndlela leyi va tirhisaka Vumbiwa ra hina. 1.9 Mfumo, ehansi ka vurhangeri bya Xandla xa Phuresidente Kgalema Motlanthe, wu hlanganile na varhangeri va swa vukhongeri lava yimelaka Huvo ya Tikereke ta Afrika-Dzonga na Khonferense ya Vafundhisi va Khatholiki va Afrika-Dzonga (SACBC) ku kanela swivilelo swa vona leswaku Gauteng Freeway Improvement Project (GFIP) yi ta khumba eka swisiwana na leswaku mfumo wa tikeriwa eka swilaveko swa swisiwana.Khabinete yi vula nakambe leswaku mfumo wu pfumelerile swifambo swa mani na mani (leswi tirhisiwaka ngopfu hi swisiwana) eka tigede to hakela mali eka magondzo lama ku hakeriwaka mali eGauteng. Nakambe, ku lulamisa swivilelo swa van’wamimovha van’wana, mfumo wu hungutile tihakelo na ku nghenisa mali leyintshwa leyi pimiweke eka swiyenge hinkwaswo swa timovha.Khabinete yi khutaza van’wamimovha eGauteng ku titsarisela ti-e-tags na ku tekela enhlokweni phurojeke leyi tanihi xiphemu xa ku fambisa tiko eka ku aka miako ya mfumo.1.10. Khabinete yi khensisa swipano swa Bolo ya Milenge swa Bafana Bafana na Banyana Banyana na Xipano xa Khirikhete xa Proteas eka ku hlula ka swona eka nkarhi wa sweswi eka bolo ya milenge na khirikhete. Khabinete yi khensisa swipano swa rixaka eka ku hlula ka vona ka matimba swinene eka mavhiki lama nga hundza na ku khutaza maAfrika-Dzonga hinkwavo ku seketela swipano swa hina swa rixaka.1.11. Khabinete yi amukela ku simekiwa ka Power FM, xitici lexintshwa xa xiyanimoya xo cincana miehleketo, tanihi xiphemu lexintshwa eka tikhampani ta swa mahungu. Khabinete yi tivisiwile leswaku xitici xi tirhana na timhaka ta swa tipolitiki, vanhu na timhaka ta swa mitlangu tanihi mhakankulu na ku joyina nxaxameto wa swihonzo swa rhediyo leswi nga tirhisiwaka ku tivisa maAfrika-Dzonga mahungu.1.12. Khabinete yi khensisa Mulawuri-Angarhelo wa Ndzawulo ya Rihanyo, Dok. Malebona Precious Matsoso, ku thoriwa ka yena tanihi xirho na ku un’wana wa Xandla xa Vatshamaxitulu va Huvo ya Huvonkulu ya Nhlangano wa Rihanyo wa Misava ku ringana malembe manharhu.2. Mikanerisano na swiboho swa nkoka swa Khabinete2.1. Khabinete yi tivisiwile leswaku Senthara ya Vunhlori ya swa Timali ya Afrika yi ta rhurhela tinhlengeletano to Lulamisa Nhlengeletano ya Lembe na ya Ntlawa wa Mitirho hi ku Angarhela eka swiyenge swa Vunhlori bya swa Timali.  Egmont Group i nhlangano wa swiyenge swa vunhlori bya swa timali ku suka eka 131 wa matiko. Va tshama va karhi hlangana hi ku ringana ku endlela leswaku ntirhisano wa matiko ya misava wu vona ku yisa emahlweni ka vugevenga, ku herisa ku ngungumerisiwa ka mali na ku nyika mali eka swa vutherorisi hi xikongomelo xo sirhelela ndzhuti wa mafambiselo ya swa timali.2.2. Khabinete yi tivisiwile hi ku hlawuriwa ka Afrika-Dzonga ku tirha eka Huvo ya Ikhonomi na swa Vanhu ya Nhlangano wa Matiko (ECOSOC) eka nkarhi wa 2013 – 2015. Leswi swi nyika nkarhi wa ku vekela Afrika-Dzonga eka xiyimo xa vurhangeri bya timhaka ta nhluvukiso na ku tiyisisa ntirho wa tiko tanihi muhoxi wa xandla loku nga cinceki eka rifuwo.Afrika-Dzonga ri ta tlhela ri tiyisisa leswaku ECOSOC ri ya emahlweni ri ndlandlamuxa na ku vumba hi vuntshwa ku antswisa ku hlangana eka ku lulamisa mitlhontlho ya matiko ya misava na swilaveko swa matiko lama ma ha hluvukaka.2.3. Khabinete yi tivisiwile hi xiviko xa vuxirho bya Afrika-Dzonga byo ka byi nga bya Nkarhi Hinkwawo eka Huvo ya Vusirheleli ya Nhlangano wa Matiko (UNSC) ku suka hi 1 Sunguti 2011 ku fika 31 N’wendzamhala 2012.Xiviko xi hlamusela nkucetelo wa Afrika-Dzonga eka mafambiselo ya mafumelo emisaveni hinkwayo eka malawulelo ya ku rhula na vusirheleli.Hi mayelana na vumunhu na ku tsakela ka vapfhumba, Afrika-Dzonga eka UNSC ri lava ku leswaku ku herisa madzolonga na ku rhula na ntshamiseko eka Tikonkulu ra Afrika ku va xirhangana. Vuxirho bya UNSC byi tlhela byi nyika Afrika-Dzonga nkarhi wa ku ndlandlamuxa vuxaka na vatirhisani bya matiko ya nkoka lama ma ha hluvukaka – Brazil, India, Nigeria na China – lama avelana vuxirho bya Huvo na Afrika-Dzonga.3. Nawumbisi3.1. Khabinete yi pasisile leswaku Nawumbisi wa ku Antswisiwa Vulawuri bya Makhombo byi kandziyisiwa leswaku vaaki va nyika mavonelo.Nawumbisi lowu wu kongomisa eka ku lulamisa mitlhontlho leyi ku hlanganiwaka na yona exikarhi ka swiyenge swa mfumo endzhaku ka ku sungula ka Nawu wa Vulawuri bya Khombo wa 2002. Ku Antswisiwa swi ta tiyisisa ku tirha ka swifundzankulu swa timasipala mayelana na vutihlamuleri eka ku tumbuluxiwa ka vuswikoti ka nhluvukiso na ku kondleteriwa ka kungu ra vulawuri bya makhombo. Leswi swi katsa matirhiselo ya ntirho wa vulawuri bya makhombo ka ndhawu ya masipala.  Nawu wa Vulawuri bya Makhombo wa 2002 wu kongomisa eka mitirho ya mune: Wu tumbuluxa nhlamuselo ya rimba ra swa xiyenge xa vulawuri bya makhombo; wu tiyisisa nhlamuselo ya pholisi ya nhluvukiso na rimba ra vulawuri bya makhombo. Nawumbisi wu ya emahlweni wu nyika nhlamuselo na ku tiyisisa ka makhombo; naswona eka xifundzankulu swi tirhana na ku nyika mali ka ndhawu leyi a ku ri na makhombo na ku nyika switsundzuxo. Swi nyika Vatinyiketeri va vulawuri va makhombo na ku nyika nseketelo katsongo eka timhaka tin’wana.  3.2. Khabinete yi pasisile ku xikombelo xa Nawumbisi wa Maantswiselo ya Tihakelo ta nhundzu ya Masipala eka Mfumo wa Muganga ePalamende.Mfumo wa Muganga: Nawu wa tihakelo ta Nhundzu ya Masipala wu hundzukile nawu ku sukela hi 2 Mawuwani 2005. Wu antswisiwile kambirhi hi 2008 na 2009. Ku antswisiwa i ku lava ku susa ku nga twisiseki na ku nyika leswikulu swa xinawu hi ku hetiseka.Ku antswisiwa ku ta pfumelela vukalaxihundla eka ku vekela mipimo ka swiyenge swa nhundzu yo hambanahambana, hikokwalaho ku yisa emahlweni ku twisisa ka vini va nhundzu eka mavekelo ya mixavo. Ku antswisa a swi nga katsi mitirho ya miako yin’wana ya mfumo (PSI) ku fana na tanihi magondzo, switimela, mpahla ya le ka switici swa swihahampfhuka na switsutsumi, madamu na ku joyina mati ku suka eka mati lama hakeleriwaka. Leswi swa lawuriwa naswona a swi tsandzekisi swiyenge swa phurayivhete. Leswi swi ta tlakusa migingiriko ya ikhonomi exikarhi ka mindzilekano ya masipala.Nakambe swi ta hoxa xandla eka ntirho wa swa nhluvukiso wa Mabindzu ya Mfumo hi ku hunguta mixavo ya vona leyi vekiweke.3.3. Khabinete yi pasisile swiphemu swa Milawu ya swa Swikepe swo Bindzula ku andlariwa ePalamende. Milawumbisi leyi yi vumba xiphemu xa ntlawa wa swipimelo leswi endliweke ku nyika ku humesa eka timfanelo ta Afrika-Dzonga ehansi ka Phurotokholo ya Nhlangano wa swa le Lwandle eMisaveni ya1992.3.3.1 Xikongomelo xa Nawumbisi wa swa Swikepe swo Bindzula (Nhlengeletano ya Vaaki ya Swikweleti) i ku: simeka nawu wa Phurotokholo wa Nhlangano wa swa le Lwandle eMisaveni, Nawu wa 1992; na ku wu pasisa leswaku wu va nawu eku antswisiweni ka Nhlengeletano ya Misava eka Swikweleti swa Vaaki ka Ku Onhiwa hi Nthyakiso wa Oyili, wa 1969. Nhlengeletano ya Vaaki ya Vutihlamuleri yi tumbuluxa na ku lawula xikweleti xa n’wini wa xikepe loyi a nga tsarisiwa.3.3.2 Xikongomelo xa Nawumbisi wa Swikepe swo Bindzula (Nkwama wa Misava wa Ndziriso wa Nthyakiso wa Oyili) i ku: tirhisa Phurotokholo ya 1992 ya le ka Nhlengeletano ya Misava eka ku Tumbuluxiwa ka Ku Onhiwa hi Nthyakiso wa Oyili, Nawu wa 1971 (Nhlengeletano ya Nkwama).Nhlengeletano ya Nkwama yi tumbuluxa Nkwama wa misava, lowu vuriwaka Nkwama wa Misava wa Ndziriso wa Nthyakiso wa Oyili (IOPC). Xikongomelo xa Mali i ku hakela ndziriso eka vaxanisiwa hi ku onhiwa hi nthyakiso (endzeni ka nhlamuselo ya Nhlengeletano ya Swikweleti swa Vaaki) laha va nga kotangiki ku kuma ndziriso, kumbe ndziriso hi ku hetiseka, ehansi ka mitirho ya Nhlengeletano ya Swikweleti swa Vaaki. Nkwama wa IOPC wu kuma mali ya wona ku suka eka vini va swikepe swo rhwala mindzhwalo.Nawumbisi wa Xikweleti xa Vaaki na wa Tinhlengeletano ta Nkwama swi tirhana na swivutiso swa swikweleti na ndziriso ka ku lahlekeriwa kumbe onhakeriwa loku vangiweke hi ntluleto wa ku huma kumbe ku pfuta loku nga heriki ka oyili emathangini.3.3.3 Nawumbisi wa swa Swikepe swo Bindzula (Nawumbisi wa Minyikelo eka Nkwama wa Misava wa Ndziriso eka Nthyakiso wa Oyili) na Nawumbisi wa swa Swikepe swo Bindzula (Mafambiselo ya Nkwama wa Misava wa Ndziriso wa Nthyakiso wa Oyili) wu nyika ku simekiwa ya Phurotokholo ya Nhlangano wa swa le Lwandle eMisaveni eka Ku tumbuluxiwa ka Nkwama wa Misava ka Ku Onhiwa ka Nthyakiso hi Oyili, hi Afrika-Dzonga.Nawumbisi wa Mafambiselo wu ta nyika mafambiselo ya xinawu eka ku pfuna Xiyenge xa Xibalo xa Afrika-Dzonga (SARS) ku lawula ku hlengeletiwa ka mali ya ku Hoxa xandla ya Nkwama wa Misava wa Ndziriso wa Nthyakiso wa Oyili. Nawumbisi wa Mali leyi Hlengeletiweke i mali leyi Nawumbisi yi barisa na ku hlengeleta ka mali leyi hlengeletiwaka leyi faneleke ku hakeriwa eka Nkwama.4. Ku thoriwa ka vanhu4.1. Khabinete yi pasisile ku thoriwa ka nkombo (7) wa swirho eka nkarhi wo ringana ntlhanu (5) wa malembe ku suka hi 12 Khotavuxika 2013, ku tirha eka swa Mitlangu na le ka Xiyenge xa Mphakelo wa swa Vuhungasi, hi ku landza Nawu wa Lotteries (Nawu wa Nomboro ya 57 wa 1997).a. Dokodela  Vukile Charles Mehana;b. Tatana  Thandisenzo Aleck Skhosana;c. Manana Muditambi Ravele;d. Manana Annamarie Louise van Wieringen;e. Manana Krubavathi Jaram;f. Tatana Ado Moloabi; nag. Tatana Goliath Munro.4.2. Khabinete yi pasisile ku thoriwa ka swirho swinharhu (3) ka nkarhi wa ntlhanu (5) wa malembe ku suka hi 12 Khotavuxika 2013, ku tirha eka swa Vutshila, Mfuwo na Xiyenge xa Mphakelo wa swa Ndzhaka ya Rixaka hi ku landza Nawu wa Lotteries (Nawu wa Nomboro ya 57 wa 1997).  a. Manana Hellen Kentse Makgaeb. Manana Violet Tyamzashe; andc. Manana Brenda Sesane.4.3. Khabinete yi pasisile ku thoriwa Ravumbirhi ka Vafambisi vambirhi lava nga riki swirho eka Huvo ya Bangi ya Nhluvukiso ya Dzonga wa Afrika (DBSA) hi ku landza xiyenge xa Nawu wa DBSA, (Nawu wa 13 wa 1997).a. Manana Thembisa Dingaanb. Phurofesa Omar Latiff.4.4 Khabinete yi pasisile ku thoriwa ka Swandla swa Valawuri-Angarhelo lava landzelaka:a. Manana Maseapo Kganedi Xandla xa Mulawuri-Angarhelo: Mitirho ya Mitlawa  eka Ndzawulo wa Vutshila na Mfuwo.      b.  Tatana  Mpho Joseph Mofokeng: Mulawurinkulu wa swa Tinkota: Tiakhawunti ta Bindzu ra swa Mati eka Ndzawulo ya Timhaka ta Mati.Swivutiso: Phumla Williams (Mukhomelamuvulavuleri wa Khabinete)Nomboro ya Vutihlanganisi: 083 501 0139"
Xitatimende xa nhlengeletano ya Khabinete ya 26 Khotavuxika 2013,2 Jul 2013,https://www.gov.za/statement-cabinet-meeting-26-june-2013,https://www.gov.za/ts/xitatimende-xa-nhlengeletano-ya-khabinete-ya-26-khotavuxika-2013,"1. Xiyimo xa Khabinete mayelana na timhaka ta nkoka eka nkarhi wa sweswi1.1. Khabinete yi joyina rixaka na vaaki va matiko ya misava eka ku khongelela tata wa rixaka, khale ka Phuresidente Nelson Mandela. Eka nkarhi lowu wo tika, hinkwerhu ka hina a hi kombiseni rirhandzu na ntwelavusiwana na ku endla leswaku Madiba a tinyungubyisa. 1.2. Khabinete yi tivisiwile hi siku ra xitsundzuxo ra vu 58 ra ku sayiniwa ka Tsalwa ra Ntshuxeko leri sayiniweke hi siku ra 26 Khotavuxika 1955 leri nga masungulo ya xidemokirasi na Vumbiwa ra hina. Khabinete yi kombela maAfrika-Dzonga hinkwavo ku ‘Tlanga Xiphemu xa Vona’ xa ku teka tiko ku va kusuhi na xivono xa Afrika-Dzonga leri nga xilo xin’we, ro ka ri nga yi hi rixaka, ro ka ri nga yi hi rimbewu, ra xidemokirasi na ku humelela.1.3. Khabinete yi amukela ku tiyimisela ku sungula hi vuntshwa hi Ndzawulo ya Rihanyo, kun’we na valavisisi ku lawula timhaka leti vangaka mitlhontlho eka matshalatshala man’we eka ku lwisana na HIV. Nakambe Khabinete yi amukela milulamiso hi Ndzawulo ya Rihanyo eka ku tivisa ku nghenela lokuntshwa ko tala eka swiyenge leswi nga kona leswi katsaka ku lemukisa hi HIV na AIDS, na magoza yo hunguta khombo ra ntlulelo wa HIV.1.4. Khabinete yi rhumela marito yo chavelela mayelana na nhlaselo lowu khomisaka tingana eka Nhlangano wa Matiko (UN) hi Nhlangano lowu Tivekaka eMogadishu, eSomalia hi siku ra 19 Khotavuxika 2013 leswi nga siya 15 wa vanhu lava hundzeke emisaveni ku katsa maAfrika-Dzonga vambirhi. Hi kombela mitlawa hinkwayo ya swa tipolitiki ehandle ka maendlelo ya swa tipolitiki eSomalia ku byela vanhu ku venga madzolonga na ku tivisa swivilelo swa vona eka Mfumo wa Nhlengelo wa Somalia hi ndlela ya kahle na ndzivalelano.1.5. Khabinete yi kombela maAfrika-Dzonga hinkwavo ku tinyiketela 67 wa timinete ka nkarhi wa vona hi Siku ra Nelson Mandela (18 Mawuwani) ku pfuna ku cinca miganga ya ka vona na Afrika-Dzonga ku va kahle. Nkhuvo wa lembe leri wu ta tlangeriwa ehansi ka nhlokomhaka leyi nge “Teka goza; tlhontlha ku cinca; endla leswaku siku rin’wana na rin’wana ri va Siku ra Mandela” hi ku kongomisa eka nsirhelelo wa swakudya, ndhawu yo tshama na vuswikoti byo hlaya no tsala.1.6. Khabinete yi tivisiwile leswaku tanihi xiphemu xa Siku ra Nelson Mandela, xiyenge xa phurojeke yo sunguriwa ya makhadi ya vutitivisi ya Smart ID yi ta simekiwa. Ku simeka loku i ku fikelela nkoka wa hina ka swa khale na ku herisiwa ka nkarhi wo karhi wa matimu ya mapasi eAfrika-Dzonga. Smart ID i khadi leri nga na ku hlangana na vuswikoti byo amukela vuxokoxoko ku suka eka vatirhisani va nkarhi wa sweswi na va nkarhi lowu taka. Holobye wa Ndzawulo ya Timhaka ta Xikaya u ta nyika vuxokoxoko byo tala eka xitiviso xo koma lexi kunguhatiweke ku nga ri khale.1.7. Khabinete yi amukela ku simekiwa ka pfhumba ra Ndzawulo ya Dyondzo ya Masungulo leri vuriwaka 94+ Tiphurojeke ta Madiba eka ku tlangela siku ra yena ro velekiwa na ndzhaka ya Nelson Mandela. Pfhumba ri kongomisa eka ku antswisa miako yo tlula 94 wa swikolo ku va swi hundzuka tindhawu to dyondzela ta xiyimo xa le henhla. Pfhumba ri nyika ku tshemba na ntikelo eka swikolo etikweni hinkwaro. Hi nkarhi wa Nhweti ya Mandela ku suka hi Mawuwani 2013, ndzawulo yi ta rhangela ku nyikeriwa ka swikolo leswintshwa leswi nga hela hi vhiki tanihi xiphemu xa ku tiboha ku endla xo karhi ku antswisa nkoka wa dyondzo ya masungulo.1.8. Khabinete yi amukela ku hetisiwa na ku nyikeriwa ka Buloho ra Ndzhaka ra Hosi Dalibhunga eka muganga wa Mvezo lowu rhangeriwaka hi Mandla Mandela, ntukulu wa khale ka Phuresidente Nelson Mandela, hi siku ra 18 Mawuwani 2013. Ku nyikela swi ta kotlana na siku ra ku velekiwa ka khale ka Phuresidente Tatana Nelson Mandela, loyi a nga ta va na 95 wa malembe hi vukhale hi siku leri.1.9. Khabinete yi tivisiwile hi nkhuvo wa xitsundzuxo eAfrika-Dzonga, wa Siku Nhlangano wa Matiko ya Misava ra ku lwisana na Ku tirhisiwa ka Swidzidziharisi hi ndlela yo Biha na ku yirisiwa ka ku Ngungumerisa hi siku ra 26 Khotavuxika 2013, eKimberley. Siku leri a ri tirhisiwa ku tshikilela nkoka wa ku tirhana na mitlhontlho leyi nga hlangana na misava, ku katsa vugevenga, HIV na AIDS, ku tsana ka vumunhu, madzolonga ya le mindyangwini na ku biha emirini ka lavantshwa.1.10. Khabinete yi amukela ku rhurheriwa ka Nhlengeletano ya Sayense, Thekinoloji na Vutumbuluxi leyi nga ta va kona ku suka hi masiku ya 20 ku fika 21 Mawuwani. Nhlengeletano yi ta vulavula hi swibumabumelo swa xiviko xa Komiti yo Kambela ya swa Vuholobye, ku antswisa vukondleteri na ku hlanganisa exikarhi ka Maendlelo ya Tiko ya Vutumbuluxi na ku ndlandlamuxa mbulavurisano exikarhi ka mfumo, vumaki na xiyenge xa dyondzo.1.11. Khabinete yi amukela xiviko xa nhluvuko lowu endliweke emugangeni wa ka Muyexe eGiyani, eXifundzeninkulu xa Limpopo eka vuhumelerisi bya ku tiboha ku endla swo karhi leswi endliweke hi mfumo ku antswisa vutomi bya vanhu. Khabinete yi yisa emahlweni yi vuyelela ku vilela ka Phuresidente ka leswaku swiyenge hinkwaswo swa mfumo swi fanele ku hatlisisa vukorhokeri ku ya hilaha hi makungu lama ku twananiweke ha wona.1.12. Khabinete yi amukela nsimeko wa SIP-18 hi Mugqivela, hi siku ra 29 Khotavuxika 2013 leswi hlamuselaka eka timhaka ta miako hi xikongomelo xa mphakelo wa mati na nkululo. Phurojeke yi ta vona leswaku ku nyikiwa ka mphakelo wa nkarhi wo leha wa mati ku fikelela swilaveko swa vaaki na ku seketela ku kula ka ikhonomi.1.13. Khabinete yi amukela xitiviso lexi yi xi kumeke xa migingiriko ya mihlangano eka xiyenge xa ku aka. Khabinete yi amukela mbuyelo wa vulavisisi lebyi nyikaka vumbhoni lebyi kumekaka hinkwako eku swekiweni ka mixavo, mitwanano ya le xihundleni na vukungundzwana eka tikhampani ta ku aka ta phurayivhete. Khabinete yi yimerile mbuyelo wa maendlelo ya Huvo yo Lawula Miphikizano ya Mabindzu kambe yi tivisiwile leswaku vumbhoni byi kombisa ku onhiwa lokukulu eka ku tsakela ka vanhu hi ku tlakusiwa ka mixavo ku tlula mpimo leswaku mfumo wu hakela hikokwalaho ka ntwanano wa le xihundleni. 2. Mikanerisano na swiboho swa Nkoka swa Khabinete2.1. Khabinete yi pasisile National Drug Master Plan (2013-2017) na matirhiselo ya rona eka ku tlula ntlhanu wa malembe lama landzelaka. Kungu ri tirha tanihi mpfampfarhuto wa maendlelo ya tiko eka ku sivela na ku hunguta matirhiselo ya byalwa na swidzidziharisi hi ndlela yo biha na leswi vanhu va titolovetaka na swona na switandzhaku swa ikhonomi eka vanhu va Afrika-Dzonga.2.2. Khabinete yi pasisile ku Rhurhela Nhlengeletano ya Varhangeri va Matiko ya ku Nyika Vantima Matimba eka Ikhonomi ya Tiko hi ku Angarhela hi Nhlangula 2013. Nhlengeletano ya Tiko yi ta kombisa vuhumelerisi bya switori na ku humesela erivaleni ku nghenelela ka mfumo eka ku seketela na ku hoxa xandla eka ikhonomi leyi nga ta heta nkarhi wo leha na ku va vantima va fikelela eka ntolovelo lowu amukeriwaka hi mani na mani eka ikhonomi, hi ndlela leyi swi nga ta hoxa xandla eka ku kula hi ku angarhela.2.3. Khabinete yi pasisile leswaku Afrika-Dzonga ri rhurhela kun’we Khonferense ya “Ku rhangela ku cinca edorobeni” na phurogireme ya Vutshamiso bya Vanhu ya Nhlangano wa Matiko (UN-HABITAT) hi masiku ya 5 na 6 Ndzhati 2013. Ntiyisiso wa hungu ra Khonferense ri le ka henhla ka ku hoxa xandla ka vamanana eka vutomi bya le madorobeni eAfrika. Khonferense yi ta nyika phurogireme ya Afrika ku lulamisa ku ringana mitlhontlho ya ku letela mahanyelo ya le madorobeni na ku lawula nhluvukiso wa vanhu emadorobeni.2.4. Khabinete yi pasisile Mpfampfarhuto wa Mpfampfarhuto wa Maendlelo eka Mindyangu na Kungu ra Matirhelo. Mpfampfarhuto wa Mpfampfarhuto wa Maendlelo eka mindyangu wu ta pfuna Mfumo na vatirhisani van’wana ku tirhisa ndyangu tanihi xipfunetavuhumelerisi bya ku kota ku twisisa xin’wana hi ku hetiseka xa xiyimo xo va vanhu va titwa va tshamisekile. Mpfampfarhuto wa Maendlelo wu bumabumela swirhangana swa switirateji swinharhu swa nkoka, ku tlakusiwa ka rihanyo ra vutomi bya ndyangu, ku ndlandlamuxiwa ka Ndyangu na ku hlayisa Ndyangu.2.5. Khabinete yi pasisile magoza ya ku hetisa na ku gazetiwa ka Xitirateji xa vumbirhi xa Matirhiselo ya Mati ya Tiko. Xitirateji lexi xi aka ehenhla ka Xitirateji xa Matirhiselo ya Mati ya Tiko xa 2004. Xitirateji xa vumbirhi xa Matirhiselo ya Mati ya Tiko xi nyika ndzavisiso eka ntirho wa mati eka ikhonomi na ku kuma mitlhontlho yo karhi, swiyenge swa nhluvukiso na magoza lama lemukisaka rimba leri ku nga twananiwa ha rona eka tindhawu ta swirhangana ta tiko. Xitirateji xa vumbirhi na xona xi lava ku tiyisisa mati lama nga ta heta nkarhi wo leha, yo ringana na ku hlayisa mati ku va na vutomi byo antswa na mbangu ka hinkwavo na leswaku mati ya lawuriwa ku enerisa na ku vuyerisa ku ringana na ku kula loku hetaka nkarhi wo leha na nhluvukiso.2.6. Khabinete yi pasisile xiviko xa Mimbuyelo ya nhlengeletano ya vu 16 ya Khonferense ya Mihlangano eka Nhlengeletano ya Mabindzu ya Matiko hi ku Vangela khombo eka swa Ntlawa wa muxaka wun’we wa swiharhi na swimilana (CITES CoP 16), leyi khomeriweke eBangkok, eThailand ku sukela hi 3 – 14 Nyenyankulu 2013. Khabinete yi yile emahlweni yi pasisa leswaku Afrika-Dzonga ri lulamisa na ku yisa Swibumabumelo swa mabindzu ku va swi tekeriwa enhlokweni eka CITES CoP 17 hi 2016 eAfrika-Dzonga. 2.7. Khabinete yi amukerile xirhambo ku suka eka Bangi ra Nhluvukiso wa Afrika ra Afrika-Dzonga ku va xirho xa Infrastructure Consortium for Africa (ICA) leyi nga simekiwa eka Nhlengeletano ya G8 ya varhangeri va matiko ya Gleneagles hi 2005. Vuvekisi lebyikulu bya Afrika-Dzonga eka miako hi theme ya le xikarhi yi ta va yi ndlandlamuxiwile hi ku tirhisa vuxirho bya rona eka ICA ngopfungopfu eka ku tumbuluxiwa ka data na switirhisiwa swa vutivi na ku kondleteriwa ka tipholisi ta nhluvukiso exikarhi ka G20 na matiko ya Afrika.2.8. Khabinete yi pasisile ku rhumeriwa ka Xinawana xa Nhluvukiso wa Matiko ya le Dzongeni wa Afrika (SADC) eka mitirho ya swa Mabindzu ePalamende ka ntwanano wa ximfumo wo tsariwa, hi mayelana na xiyenge xa 231 xa Vumbiwa. Swikongomelo swa Milawu ya Ximfumo swi ta olovisa milawu exikarhi ka mabindzu ya xifundza eka vukorhokeri hi mayelana na ndzingano wa makhomelo ya vanhu, ku ringanisa na ku vuyeriwa ka hi ku tirhisana. Milawu leyi ya Ximfumo na yona yi hlamusela rimba ra ku olovisa mabindzu eka vukorhokeri exikarhi ka swirho swa Mifumo swa SADC na ku tirha tanihi masungulo ya mikanerisano.2.9. Khabinete yi tivisiwile hi ku simekiwa ka Digiri ya Bachula ya Nhluvukiso wa Vutshamiso bya Vanhu (BHSD) eka vutirhisani exikarhi ka Ndzawulo ya Dyondzo ya le Henhla na Vuleteri na le ka Yunivhesiti ya Nelson Mandela Metro.  BHSD yi kongomisiwa eka ku ndlandlamuxa vuswikoti bya vafambisi na vatirhi va ntokoto va Vutshamo bya Vanhu loyi a nga ta va na vutivi byo yelana na vuswikoti byo fanela ku tumbuluxa, ku antswisa na ku hatlisisa nhluvukiso wa vutshamo bya ku heta nkarhi wo leha eAfrika-Dzonga.2.10. Khabinete yi kombela tindzawulo hinkwato ta mfumo, timasipala na leswi lawuriwaka hi mfumo ku nga ri hi ku kongoma eGauteng ku rhijisitara hinkwayo mimovha ya mfumo ka ti-e-tag.2.11. Khabinete yi pasisile magoza ya matirhiselo lama bumabumeriweke eka ku tumbuluxiwa ka Xiyenge xa Malawulelo ya Mindzelekano (BMA). BMA yi ta lawula mafambelo ya vanhu ku suka eka matiko man’wana, tihakelo na mitirho ya ku lawula endzilakaneni etikweni ka tindzawulo hinkwato emihlalukweni ya swikepe yo nghena. Ndzawulo ya Timhaka ta Xikaya yi ta va Ndzawulo leyi nga ta komba ndlela eka ku tumbuluxiwa ka BMA.3. Khabinete yi pasisile Milawumbisi leyi landzelaka ku rhumeriwa ePalamende:3.1. Nawumbisi wa Malawulelo ya Mindzelekano, Nawumbisi wa  Tihakelo ta le Mindzilekanini, 2013 na Nawu wa Maantswiselo ya Malawulelo ya Mindzelekano na ku Susiwa ka Xibalo, wa 2013 – Milawumbisi yi nyika masungulo ya ku fambisa mabindzu ya matiko na ku sirhelela ikhonomi na vanhu, hi ku tumbuluxa ku ringana exikarhi ka ku lawula vaxavi na ku fambisa mabindzu.3.2. Nawumbisi wa Maantswiselo ya Ndzavisiso wa Matirhiselo ya Mati – Maantswiselo ya kongomisa eka ku ringanisa na ku cinca lokukulu eka miako, pholisi, sayense ya mati na milawu ya swa mbangu nakambe na ku engetela ku hoxa xandla eka Khomixini ya Ndzavisiso eka swilaveko swa ndzavisiso wa mati eAfrika-Dzonga na ku tiyisisa leswaku tiko ri le ku tirhiseni ka marhengu lama vekiweke eka swilaveko na mitlhontlho ya ku oma ngopfu ka tiko ku fana na Afrika-Dzonga.3.3. Nawumbisi wa Maantswiselo ya Milawu ya Malawulelo ya swa Mbangu swa Tiko, wa 2013 – Nawumbisi wu bumabumela ku antswisiwa ka swipfuno swin’wana swo phalala ehansi ka Nawu wa Malawulelo ya swa Mbangu, wa 1998 (Nawu wa Nomboro ya 107 wa 1998) na ku yisa emahlweni ku tiyisisa leswaku switirhisiwa swa ntumbuluko swa tiko swi sirheleriwile ka vanhu lava hanyaka sweswi na rixaka ra mundzuku tanihilaha swi kombisiweke hi Kungu ra Nhluvukiso ra Rixaka.3.4. Mpfampfarhuto wa Mafambiselo ya swa Mbangu: Nawumbisi wa Maantswiselo ya Moya wa Nkoka, 2013 – Nawumbisi lowu wu antswisa swipfuno swo phalala ehansi ka Mafambiselo ya swa Mbangu swa Tiko: Nawu wa Nkoka wa Moya, wa 2004 lowu lawulaka hi ku veka swinawana swa moya wa nkoka etikweni ku sirhelela mbangu hi ku nyika swipimelo swo twala swa ku sivela nthyakiso na ku vanga khombo eka swa ntumbuluko loko hi tlhelo ku tlakusiwa ikhonomi leyi nga endliwa hi mfanelo na nhluvukiso wa vanhu.3.5. Malawulelo ya swa Mbangu wa Tiko: Nawumbisi wa Maantswiselo ya Malakatsa, wa 2013 – Nawumbisi wu antswisa Mafambiselo: Nawu wa Malakatsa: Nawu wa Malawulelo, wa 2008 (Nawu wa Nomboro ya 59 wa 2008) lowu lawulaka malawulelo ya malakatsa ku endlela ku sirhelela rihanyo na mbangu.3.6. Malawulelo ya swa Mbangu ya Tiko: Nawumbisi wa Maantswiselo ya Swiyenge leswi Sirheleriweke, wa 2013 – Nawumbisi wu antswisa Malawulelo ya swa Mbangu wa Tiko: Nawu wa Swiyenge leswi Sirheleriweke, wa 2003 (Nawu wa Nomboro ya 57 wa 2003). Maantswiselo ya hlanganisa malawulelo ya Swiyenge swin’wana leswi Sirheleriweke eka maendlelo ya malawulelo ya Swiyenge swin’wana leswi Sirheleriweke nakambe na ku nyika xivangeriwa eka Switiviso swa Muphuresidente ku hambanyisa mitirho exikarhi ka vuphasi bya tinhlampfi na malawulelo ya swa mbangu.3.7. Nawumbisi wa Maantswiselo ya Bangi ya le Posweni eAfrika-Dzonga – Xikongomelonkulu xa Nawu wa Khampani ya Bangi ya le Posweni eAfrika-Dzonga, wa 2010 (Nawu wa Nomboro ya 9 wa 2010) i ku lava ku tumbuluxa xiyenge xa swa timali ku hlanganisa vanhu va ku hlayisa na ku vekisa na ku tumbuluxa bangi leyi va yi tsakelaka ya ntlawa lowu kumaka muholo wa le hansi.3.8. Khabinete yi pasisile Nawumbisi wa Maantswiselo ya Ndzindzakhombo wa Mpfumaleko wa Mitirho wa 2012 leswaku vaaki va nyika mavonelo na ku tihlanganisa na Vatirhisani va vuxaka na NEDLAC. Nawumbisi lowu wu antswisa Nawu wa Ndzindzakhombo wa Mpfumaleko wa Ntirho, wa Nomboro ya 63 wa 2001. Ku antswisiwa loku ku lulamisa timhaka ta vatirhi lava eka nkarhi wa sweswi va siyiweke ehandle eka Nawu na ku antswisa tihakelo ta mimbuyelo eka lava humesaka ntsengo wa mali ku sukela eka nhungu ku fika eka khumembirhi wa tinhweti na ku nyika ku hlawuriwa ka vavuyeriwa eka timhaka ta mimbuyelo ya rifu. 3.9. Khabinete yi pasisile ku nghenisiwa ka Nawumbisi wa Maantswiselo wa Nhlawulo, 2013 ePalamende. Nawumbisi wa Maantswiselo wu lava ku lulamisela tivhoti to hlawuleka hi nkarhi wa nhlawulo wa Huvo ya Rixaka, na ku lulamisela ku titsarisa ka vavhoti lava sweswi va tshamaka ehandle ka Riphabulikiku endlela leswaku va swi kota ku nghenela tivhoti to hlawuleka.4. Ku thoriwa ka vanhu4.1. Khabinete yi pfumelelana na ku thoriwa ka Tatana Romeo Adams eka xiyimo xa Xandla xa Mulawuri-Angarhelo: Xiyenge xa Vatirhi eka Ndzawulo ya Vululami na Nhluvukiso wa Vumbiwa.4.2. Khabinete yi pfumelelana na ku thoriwa ka Manana Irene Rofhiwa Singo eka xiyimo xa N’watikontankulu eka Ndzawulo ya Swicelwa.4.3. Khabinete yi pfumelelana na ku thoriwa ka Manana Kalayvani Pillay eka xiyimo xa Xandla xa Mulawuri-Angarhelo eka Ndzawulo ya Vululami na Nhluvukiso wa Vumbiwa.4.4. Khabinete yi pfumelelana na ku thoriwa ka Dok. Bismark Tyobeka eka xiyimo xa Mufambisinkulu eka Xiyenge xo Lawula Gezi xa Tiko eAfrika-Dzonga.4.5. Khabinete yi pfumelelana na ku thoriwa ka Tatana Tsietsi Mokhele tanihi Mufambisinkulu wa South African Maritime Safety Authority ku ringana ntlhanu wa malembe ku suka hi 1 Dzivamisoko 2013.4.6. Khabinete yi pfumelelana na ku thoriwa hi vuntshwa ka swirho swo hava vuxirhoxidzi eka huvo ya South African National Accreditation System, leyi theme ya vona ehofisini ku nga ta hela hi 30 Hukuri 2013, ku tirha eka theme ya vumbirhi ku suka hi 1 N’wendzamhala 2013 ku fika 30 Hukuri 2018.• Vernon Roderick Seymour• Phakamisa Zonke4.7. Khabinete yi tivisiwile hi ku thoriwa ravumbirhi ka khumenharhu wa swirho eka South African Council for Space Affairs ku suka hi 24 Khotavuxika 2013 ku fika 24 Khotavuxika 2015. Nakambe Khabinete yi tivisiwile hi ku thoriwa ka vayimeri ku suka eka Ndzawulo ya Vusirheleri, Huvo ya swa Sayense na Ndzavisiso wa swa Vumaki (CSIR) na Ndzawulo ya Vuxaka bya Matiko ya Misava na Ntirhisano ku suka hi 24 Khotavuxika 2013 ku fika 24 Khotavuxika 2015.a. Dok. Peter Martinezb. Man. Nomfuneko Majajac. Tat. Kim Victor Gorringed. Dok. Sandile Bethuel Malingae. Man. Pontsho Marupingf. Man. Andiswa Mlisag. Dok. Valanathan Munsamih. Tat. Tenza Thembai. Tat. Ron Olivierj. Tat. Linden Petzerk. Tat. Hendrik Rheederl. Qgwetankulu Phetole Patrick Sekhulem. Dok. Jo-Ansie Karina van Wykn. Ku hlawuriwa ku suka eka Ndzawulo ya Vusirhelerio. Ku hlawuriwa ku suka eka CSIRp. Ku hlawuriwa ku suka eka Ndzawulo ya Vuxaka bya Matiko ya Misava na Ntirhisano.4.8. Khabinete yi tivisiwile hi ku thoriwa ka Tat. Kutoane Obed Kutoane tanihi Mufambisinkulu wa Export Credit Insurance Corporation of South Africa ku ringana malembe manharhu ku sukela hi 1 Mhawuri 2013 ku fika 31 Mawuwani 2016.4.9. Khabinete yi tivisiwile hi ku thoriwa ra vumbirhi ka Phurofesa Linda De Vries tanihi Mutshamaxitulu wo hava vuxirhoxidzi wa Huvo yo Gembula ya Tiko ka theme ya vumbirhi ehofisini ku suka hi 1 N’wendzamhala 2013 ku fika 30 Hukuri 2018.4.10. Khabinete yi tivisiwile hi ku thoriwa ka Tat. Ndwakhulu Samuel Mukhufhi tanihi Mufambisinkulu wa National Metrology Institute of South Africa ku ringana ntlhanu wa malembe ku suka hi 1 Mhawuri 2013 ku fika 31 Mawuwani 2018.4.11. Khabinete yi tivisiwile hi ku thoriwa ka Man. Tsele-Maseloanyane tanihi xirho xa Huvonkulu xa nkarhi hinkwawo eka Tikhampani ta Huvonkulu ku ringana ntlhanu wa malembe ku sukela hi 1 Mawuwani 2013 ku fika 30 Khotavuxika 2018.Swivutiso:Phumla Williams (Mukhomelamuvulavuleri wa Khabinete)Nomboro ya vutihlanganisi: 083 501 0139"
Xitatimende xa nhlengeletano ya Khabinete ya 7 Mhawuri 2013,12 Aug 2013,https://www.gov.za/statement-cabinet-meeting-7-august-2013,https://www.gov.za/ts/xitatimende-xa-nhlengeletano-ya-khabinete-ya-7-mhawuri-2013,"1. Xiyimo xa Khabinete mayelana na timhaka ta nkoka eka xiyimo xa sweswi1.1. Khabinete yi khensisile vanhu va Zimbabwe na mavandla ya tipolitiki eka ku va va khomile nhlawulo wa palamende lowu nga humelela no rhula na le ka minhlawulo ya miganga.Khabinete yi khensile matshalatshala ya Phuresidente Jacob Zuma tani hi Mufambisi rhangeri wa Nhluvuko eka Vaaki va le Dzongeni wa Afrika (SADC) eka Mbhurisano na Zimbabwe eku tiyisiseni leswaku mavandla ya tipolitiki ya tinyiketela eka minhlawulo yo rhula.1.2.  Khabinete yi sorile nhlaselo wa tibomo eka yindlu ya muako wa vatirhi va le Tihofisini ta Vahlapfa ta le Turkey eMogadishu, Somalia, no kombisa ku tshandza eka Mimfumo na vanhu va Somalia na Turkey.1.3.  Loko ku sale siku leswaku hi tlangela Malembe ya hina ya 20 ya Ntshuxeko, Khabinete yi tihlanganisa na rixaka eku tlangeleni ka Nhweti ya Vavasati ehansi ka nhlokomhaka “Malembe ya 100 yo Tirhisana Swin’we eku Hluvukiseni ka Vavasati na Ndzingano wa Rimbewu”.Malembe ya 100 ya xixima minxaniseko leyi nga rhwariwa hi vavasati ku sukela loko mulweri wa ntshuxeko wo hlawuleka, Charlotte Maxeke, a rhangela ntlawa wa vavasati eka ku kombisa ku vilela eBloemfontein ku lwa na nawu wa mapasi hi 1913.Ku hoxa xandla loku nga endliwa hi vavasati eku lweni na nawu wa mapasi na le ka matlhelo man’wani ya ntshuxeko eka nxaniseko i xiphemu xa nkoka xa nhlonhlotelo endzhaku ka Khadi ra Vutitivisi leri nga simekiwa ku nga ri khale.Tani hi leswi rixaka ri tlangelaka vavasati, Khabinete yi vitana Vaaki va Afrika-Dzonga ku lwa na nxaniso wun’wana na wun’wana wa vavasati na vana no hlonipha timfanelo ta vavasati tani hi leswi swi boxiweke eka Vumbiwa ra hina.1.4.   Khabinete yi vurile nakambe ku khensa ka Phuresidente Jacob Zuma loku ko sungula eka rixaka na vaaki va matiko eka ku endla leswaku Siku ra Mandela ra Misava ri va lerikulu ku tlula mpimo ro tlangela ku beburiwa ka Madiba. Hi ti 18 ta Mawuwani, magidigidi ya vanhu eAfrika-Dzonga na misava va tekile nkarhi wo songa tihembe va pfuna vanhu lava pfumalaka.Khabinete yi vitanile Vaaki va Afrika-Dzonga ku seketela Siku ra Mandela ra Mitlangu na Ndzhavuko erivaleni ra Mitlangu ra FNB, eJoni hi ti 17 ta Mhawuri. Amabokoboko yi ta tlanga na Argentina, Bafana Bafana yi ta tlanga na Burkina Faso naswona tlhelo ra vatlangi va bolo ya milenge va khale va Afrika-Dzonga va ta tlanga na Italy, leswi nga ta landzeriwa hi khonsati ya vuyimbeleri leyi nga na vayimbeleri va ndhuma namadyambu.Timali hinkwato ti ta ya eka phurojeke ya Nelson Mandela ya xibedlhele xa vana.Khabinete yi vitanile nakambe Vaaki va Afrika-Dzonga “Ku teka Goza; Ku tisa ku Cinca (no) Endla Siku Rin’wana na Rin’wana ri va Siku ra Mandela”. Khabinete yi ya emahlweni yi vitana Vaaki va Afrika-Dzonga ku ya emahlweni no veka khale ka Phuresidente emiehleketweni na le swikhongelweni swa vona tani hi leswi miri wa yena wu amukelaka ntshungulo.1.5. Khabinete yi tsanisiwile hi ku hundza emisaveni ka khale ka Muavanyisinkulu Pius Langa loyi a nga vekiwa endlwini ya yena yo hetelela hi ti-3 ta Mhawuri 2013 hi nkarhi wa Nkosi wa Ximfumo wo Hlawuleka. Khabinete yi yisa ku tshandza eka ndyangu wa yena, vanghana na vatirhikuloni.Khale ka Muavanyisinkulu Pius Langa u ta tsundzukiwa hi ku hoxa xandla ka yena eka ntshuxeko wa nxaniso, ku sirhelela ka yena eka xidemokirasi xa vumbiwa ra hina na, sweswinyana, ntirho wa yena eka Khomixini ya Ntshuxeko ya swa Mahungu.1.6. Khabinete yi tsundzuka mihluvukiso ya kahle eka xiyenge xa dyondzo, ku tiyisisiwa ka Switatimende swa Pholisi ya Makambelele ya Kharikhulamu (CAPS) no ya emahlweni no seketela vadyondzisi eku yi tirhiseni. Khabinete yi amukerile ku simekiwa ka Xipano xa Mitirho lexi nga langutana na ku lawula ku tirhisiwa ka kharikhulamu ya Ririmi na Swikoweto eAfrika-Dzonga (SASL) hi 2014 ku sukela eka Giredi R ku fika eka 12, hi ku fambisana na xirhambo xa Phuresidente xa ku va ririmi ra swikoweto ri va ra ximfumo. Kharikhulamu leyintshwa yi ta nyika mfikelelo lowukulu wa dyondzo eka hinkwavo.1.7. Khabinete yi vitana vadyondzi va ka metiriki va 2013 ku titsarisela eswikolweni swa tithexiyari eka 2014 hi ku tixaxameta na pfhumba ra Apulaya Sweswi! Khetha ra Ndzawulo ya Dyondzo ya le Henhla na Vuleteri.Vadyondzi va hlohloteriwa ku langutisisa tidyondzo leti va nga ti langha no hlela swilaveko swa vona swa timali. Vadyondzi va tsundzuxiwa hi Xikimi xa mfumo xa Mpfuneto wa Swichudeni hi swa Timali (NSFAS) lexi nyikaka mpfuneto wa swa timali eka swichudeni leswi nga fanela no pfumala timali.1.8. Khabinete yi khensise ku simekiwa ka xitici xa thelevhixini xa tiawara ta 24 hi Nhlangano wa Vuhaxi wa Afrika-Dzonga lexi hlamulaka eka laveko lowu engetelekaka wa ku haxiwa ka mahungu ya nkarhi wa sweswi hi migingiriko ya nkoka ya tiko na matiko ya misava no nyika rito na goza eka Vaaki va Afrika-Dzonga hinkwavo.1.9. Khabinete yi khensisa vahlamberi Cameron van der Burgh, Chad le Clos and Giulio Zorzi lava nga endla leswaku tiko ri tinyungubyisa hi ku wina timendlele eka Federexini yo Hlambela ya vu 15 ya Misava (FINA) eka Tinghwazi ta Misava eBarcelona.1.10. Khabinete yi yisile ku navelela ka kahle eka Mamozileme ya Afrika-Dzonga tani hi leswi va tlangelaka Eid. Khabinete yi navelela Vaaki va Majuda va Afrika-Dzonga nhweti ya ntsako ya Elul.2. Mimbhurisano ya nkoka na swiboho swa Khabinete2.1.  Khabinete yi pfumelerile ku sunguriwa ka maendlele yo endzela eka Pholisi ya Mayimele ya Rixaka eka swa Mati hi Ndzawulo ya Timhaka ta Mati.Ntirho wa langutisiso lowu wa pholisi i ku languta no lulamisa mimbuyelo yo ka yi nga languteriwangi na mavangwa eka tipholisi ta mati ta sweswi.Leswi swi kongomisiwe eku humelerisiweni ka xikongomelo xa Mfumo xa ringano na mfikelelo wa mati.Mayimele ya pholisi leyi nga pfuxetiwa ya ta pfuna eku nyikeni ka mati nakambe eka vatirhisi va mati lava hanyaka evuswetini. Ya ta tiyisisa leswaku switirhisiwa swa mati swi rhendzeleka eka vaakatiko, ngopfungopfu vaaki va le matikoxikaya lava pfumalaka switirhisiwa swa mati.2.2. Khabinete yi pfumelerile ku humelerisiwa ka xibukwana xa Pholisi ya Timfanelo eka Nhundzu ya Rixaka, leswaku vanhu va va na xo xi angula eka nkarhi wo ringana masiku ya 30.Pholisi yi kongomane no ti xaxameta hi ku hetiseka no lulamisa timhaka to hambana leti yelanaka na timfanelo ta nhundzu, leyi nga na swiphemu swo hambana ku katsa: mabindzu, sayense, vurimi na rihanyu. Ku na xilaveko xa ntshinelelo eka pholisi yin’we eka xiyimo xa rixaka na xa misava hinkwayo ku suka eka Mfumo.2.3.  Khabinete yi pfumelerile pholisi ya vuako bya nhlahluvo eka vaaki leyi nga thyiwa “Vuako byo Tiyisisa Vuxaka bya Mfumo na Vaaki eka Nhlahluvo wa Ndzilekano wa Mphakelo wa Vukorhokeri”.Tindzawulo ta Mfumo leti tirhaka eka mphakelo wa vukorhokeri eka vanhu, ti laveka leswaku ti lawula nandzeleriso na matirhele ya vuako ku katsa maendlelo yo katsa miehleketo na vutivi bya vaaki eka mphakelo wa vukorhokeri. Leswi swi andlala masungulo yo katsa nandzeleriso wa vaaki eka ntshinelelo wa matirhele wa mfumo.Eka vuako lebyi, nandzeleriso wa vaaki wu hlamusela ntshinelelo eka ku hlahluva matirhele ya mfumo lama langutaneke na vutivi bya vaaki hi ndlela yo tiyisa ntshembheko eka vanhu no fambisa antswiso wa mphakelo wa vukorhokeri.2.4.  Khabinete yi pfumelerile Milawu ya Vulawuri ya Vanhu na Vurhumiwa bya Mfambiso wa swa Timali.Milawu yi ta nyika ndzetelo eka leswi Matimba ya Vurhangeri ma faneleke ku nyikiwa Mutirhi wa swa Tinkota no ya mahlweni yi yisa ehansi swivumbeko leswi nga hlamuseriwa eka Nawu wa Vukorhokeri bya Mfumo (PSA) na Nawu wa Mfambiso wa swa Timali ta Mfumo (PFMA).Milawu yi endla leswaku maendlele yo nyika matimba ma olova, leswi nga ta kurisa mphakelo wa vukorhokeri lowu heleleke no tirha hi ku hetiseka.Holobyenkulu wa Vukorhokeri bya Mfumo na Vulawuri u ta ya emahlweni a hlamusela hi xitalo Milawu na mitirho ya yona eka nkarhi lowu landzelaka.2.5.  Khabinete yi pfumelerile  mimpfumelelo leyi landzelaka leswaku yi pfumeleriwa ePalamende hi ku ya hi Xiyenge xa 231 xa Vumbiwa ra Rhipabuliki ya Afrika-Dzonga: Xo sungula, ku amukela Ntwanano wo tumbuluxa Khomixini ya Lwandle ra India eka swa tinhlampfi ta Tuna (IOTC), Xa vumbirhi Nhlangano wa Nhlayiso wa tinhlampfi ta Bluefin Tuna ta le Dzongeni na; Xa vunharhu Nhlangano wa Swakudya na Vurimi wa Nhlangano wa Tinxaka (FAO) Magoza ya Mfumo yo Sivela, ku Alela no Hunguta ku Rhiya Tinhlampfi swi nga ri Enawini, ko ka ku nga Mangariwangi na ku ka ku nga Lawuriwangi (IUU).Holobyenkulu wa Vurimi, Swihlahla na swa Tinhlampfi u tihlanganisile na ntiviso lowu ku hlamusela hi nkoka lowu leswi swi nga ta wu tisa eka bindzu ra tinhlampfi na ku hoxa xandla eka ku kula ka ikhonomi ya hina.2.6.  Khabinete yi pfumelerile leswaku Afrika-Dzonga yi khoma Nhlengeletano ya vu 11 ya Mavandla (COP) eka Nhlengeletano ya Abidjan eKapa ku sukela hi ti 24 ku fikela hi ti 28 ta Nyenyankulu hi 2014.Nhlengeletano ya Abidjan i yin’we ya Tinhlengeletano ta Malwandle ya Swifundzha laha makungu ma tumbuluxiwaka hi Phurogireme ya Mbangu eka Nhlangano wa Tinxaka (UNEP) tani hi xiphemu xa ntirhiso wa Ajenda ya 1972 ya Stockholm.Nhlengeletano yi nyika xivumbeko xa nawu eka ntirhisano wa xifundzha exikarhi ka Mimfumo leyi khumbhekaka ku teka swiendlo swa ntirhisano eku lulamiseni ka swiphiqo swa tindzhawu ta le kusuhi na le kule na malwandle leti va ti tirhisaka swin’we.Xirho lexikulu lexi endlaka swiboho eka Nhlengeletano ya Abidjan i Nhlengeletano ya Mihlangano (COP), nhlengeletano lowu humelelaka endzhaku ka malembe yambirhi lowu hlanganisaka Vaholobyenkulu va Mbango na vatokoti va swa vuthekiniki ku suka eka mavandla ya Tikondiraka, na mulanguteri wa mimfumo, na tiejensi ta Nhlangano wa Tinxaka na minhlangano leyi nga ri ki ya mfumo.2.7.  Khabinete yi tivisiwile hi xiviko xa Nghenelelo wa vurhumiwa bya Afrika-Dzonga eka Xiyenge xa vu 57 xa Khomixini ya Nhlangano wa Tinxaka eka Xiyimo xa Vamanana, leyi khomiweke ku sukela hi ti-4 ku ya fikela ti-15 ta Nyenyankulu 2013.Xiyenge xa vu 57 a xi khomeriwile eNtsindza wa Nhlangano ya Tinxaka eNew York, mongo wa xirhangana a ku ri “Ku hungutiwa ka Madzolonga eka Vavasati na Vanhwanyana”.Ku tinyiketela ko hlaya ku endliwile no tekiwa tani hi swintshuxo hi vangheneleri eka ku herisa madzolonga eka vavasati na vanhwanyana. Khabinete yi vitanile tindzawulo hinkwato ta mfumo ku hoxa xandla eku tirhiseni ka ku tinyiketela loku.2.8. Khabinete yi pfumelerile ku yisiwa ka Xiviko xa Nkarhi-xikarhi wa Afrika-Dzonga eka ku humelela eka ku Langutisisa nakambe timhaka ta AIDS eka Misava eka Huvonkulu ya Nhlangano wa Tinxaka. Xiviko xi hlamula eka Ntiyisiso wa swa Tipolitiki eka swikongomiso swa 10 swa HIV/AIDS leswi kumekaka eka nhlangano wa swikoweto swa nkoka. Khabinete yi lerisile ndzawulo ya Rihanyu leswaku yi tisa xiviko lexi kombisaka leswaku yi le ndleleni yo kuma nhlayo ya le henhla ya swikoweto hi nkarhi wo hetelela wa 2015 lowu sweswi wu nga kuma xikongomiso xo hunguta ku aleriwa ka ku famba loku yelanaka.2.9 Khabinete yi tivisiwile hi ku tirhisiwa ka Xiyenge xa 100 (1) (b) xa nghenelelo eXifundzeninkulu xa Limpopo. Va tivisiwile hi leswi nga kumiwa eka xiviko xa nhlahluvo, ku gangisiwa ka minghenelelo ku endlile ku humelela ku fikela namuntlha. Va yile emahlweni no tivisiwa hi timhaka leti ka ha burisaniwaka hi tona na leti lavaka ku fikisiwa emakumu.Ku sukela hi ti 31 ta Mawuwani 2013 nhlayo ya xikweleti a yi ri mabiliyoni ya 3,3 ya tirhandi loko ku fananisiwa na mali yo engetelela ya mabiliyoni ya 1,7 ya tirhandi loko yi va ehansi ka Vulawuri hi N’wendzamhala 2011.Ku va ku amukeriwile maendlele yo lulama lama nga vekiwa eka tindzawulo ta ntlhanu leti nga ehansi ka vulawuri, Khabinete yi pfumerile leswaku Komiti ya Holobyenkulu yi nga sungula eka tinhweti ta ntsevu eka maendlele yo cinca yo nyiketa vulawuri bya Limpopo eka Phuremiya na Vurhangeri bya yena lebyintshwa.Khabinete yi pfumerile leswaku mindzavisiso yi ta ya emahlweni yi va kona eka timhaka leti lavaka ku kuma swirhalanganyi na laha vanhu va kumekaka va onhile maendlele yo xava laha maendlele yo xupula ma nga ta landzela. Ntiviso wo fuwa hi Komiti ya Holobyenkulu wu ta va kona hi nkarhi lowu nga fanela.3. Milawumbisi3.1.  Khabinete yi amukerile ku tivisiwa ka Nawumbisi wa Mapimelele eka Palamende.Nawumbisi wu languteriwa ku letela mapimele hinkwawo lama endliwaka hi vumaki loko va endla bindzu hi ku tirhisa swikalu, timitara na swin’wana switirhisiwa swo pima loko ku ve swi lulamile. Nawumbisi wu kongomanile ku kurisa bindzu kahle, no sirhelela rihanyu ra vanhu na vuhlayiseki na mbangu. Nawumbisi wu ta ya emahlweni no lulamisa mpfumaleko wa ntshamiseko eka Nawu wa Mapimele eka swa Bindzu wa (1973).Nawumbisi i masungulo ya nkoka eku antswiseni ka Switirhisiwa swa vuthekiniki eAfrika-Dzonga leswi katsaka Swiyimo, Xitshembhiso xa Nkoka, Ntiyisiso na Maendlele ya mapimele (SQAM).3.2. Khabinete yi pfumelerile ku tivisiwa ka Nawumbisi Ndzhundzhuluko eka swa Mimirhi na Minchumu yo Yelana wa 2012 ePalamende.Nawumbisi wu hundzuluxa Nawu wa swa Mimirhi na Minchumu yo yelana, wa 1965 (Nawu wa vu 101 wa 1965) tani hi leswi wu nga hundzuluxiwa hi Nawu wa vu 72 wa 2008. Nawumbisi wu kongomanile no tumbuluxa vulawuri bya mimirhi bya matimba, ku hetiseka no tirha hi mfanelo.4. Ku thoriwaKhabinete yi amukeriwile ku thoriwa ka lava landzelaka:4.1. Phurofesa Edith Veronica Vries u thoriwile tani hi Mulawuri-Angarhelo (DG) eka Ndzawulo ya Vurimi, Swihlahla na swa Tinhlampfi.4.2. Manana Duduzile Charity Baby Mbongwa u thoriwile tani hi Xandla xa Mulawuri-Angarhelo (DDG): wa Kungu na Matirhele eka Hofisi ya Phuresidente.4.3. Manana Loraine Elzabe Rossouw u thoriwile tani hi Mufambisinkulu wa swa Timali (CFO) eka Ndzawulo ya Vululami na Nhluvukiso wa Vumbiwa.4.4. Khabinete yi pfumelelana na ntiyisiso wa Phuresidente ku thola Phurofesa Fiona Tregenna tani hi xirho xa nkarhinyana xa Mphikizano wa Thiribunali eka nkarhi wo fika malembe ya ntlhanu (5) ku sukela hi siku ro sungula ra Ndzhati 2013.4.5. Khabinete yi tekerile enhlokweni ku thoriwa loku landzelaka ko tirha eka Bodo ya Ejensi ya Nhluvukiso wa Mabindzu Lamantsongo (seda) eka nkarhi wo ringana malembe manharhu ku sukela hi siku ro sungula ra Ndzhati 2013 ku fikela hi ti 31 ta Mhawuri 2016.a) Dokodela Ivor Zwane (ku thoriwa nakambe)b) Dokodela Marius Venter (ku thoriwa nakambe)c) Tatana Mojalefa Mohoto (muyimeri wa dti)4.6. Khabinete yi tekerile enhlokweni ku thoriwa ka Manana Thabang Sophie (Peppy) Kekana tani hi xirho xa Bodo ya Rixaka ya Lothari eka nkarhi wa malembe ya ntlhanu ku sukela hi siku ro sungula ra Ndzhati 2013 ku fikela hi ti 30 ta Mhawuri 2018.Swivutiso:Phumla Williams (Muyimeri wa Muvulavuleri wa Khabinete)Tihlanganisi: 083 501 0139"
Xitatimende xa nhlengeletano ya Khabinete ya ti 21 Mhawuri 2013,22 Aug 2013,https://www.gov.za/statement-cabinet-meeting-21-august-2013,https://www.gov.za/ts/xitatimende-xa-nhlengeletano-ya-khabinete-ya-ti-21-mhawuri-2013,"1. Xiyimo xa Khabinete mayelana na timhaka ta nkoka eka nkarhi wa sweswi1.1. Khabinete yi amukerile nsimeko evanhwini wa xibukwana xa Swikombiso swa Nhluvukiso hi Holobyenkulu eka Hofisi ya Phuresidente Nandzeleriso na Nhlahluvo wa Matirhelo. Tanihi loko rixaka ri tilulamisela ku tlangela malembe ya 20 ya Ntshuxeko, Vaaki va Afrika-Dzonga va fanele ku tinyungubyisa hi mhaka ya leswaku vutomi byi cincile hi ndlela yo antswa ku sukela hi 1994.Swikombiso swi kombisa ku antswa eka tindhawu ta nkoka no komba ntirho wa matimba lowa ha faneleke ku endliwa ku lwa na swiphiqo leswi phikelelaka. Ku ya emahlweni, swikombiso swi hlohlotela njhekanjhekisano eka swiphiqo leswi tiko ra hina ri hlanganaka naswona no tirha tanihi swo tsala eka rendzo ra hina ro humelela eka ku humelela hi tlhelo ra ikhonomi.1.2. Khabinete yi hoyozerile 41% (115) ya timasipala leti nga kumeka tibuku ta tona ti basile eka mikambelo ya 2011/12 ya mikambelo ya timali. Yi yile emahlweni no khensa ku antswisiwa loku nga endliwa hi timasipala ta 21 leti nga kuma nsivelo wo humelela kumbe leti nga kuma miehleketo yo aleriwa eka lembe leri nga hundza.Khabinete yi khensa ntirho lowu nga endliwa hi Mukambelatinkota-Angarhelo eku pfuneni ka timasipala ku antswisa swilaveko eka mafumele. Yi yile emahlweni no khensa ku tinyiketela loku nga endliwa hi vurhangeri bya masipala ku ya emahlweni no tirha ku antswisa tindhawu leti nga kombisiwa hi Mukambelatinkota-Angarhelo.1.3. Khabinete yi khensile vaaki hinkwavo va Afrika-Dzonga eka nseketelo wa vona eka Siku ra Mandela ra Mitlangu na Ndhavuko leri a ri khomiwile ku pfuna phurojeke ya Xibedlhele xa Vana xa Nelson Mandela. Vaaki va Afrika-Dzonga va hlohloteriwa ku ya emahlweni ku tirha na vaaki no endla vuxaka na mfumo ku antswisa vutomi bya vaaki no tisa vutomi lebyi Madiba a nga nyikelela byona hi vutomi bya yena.1.4. Khabinete yi amukerile rendzo leri taka ra Phuresidente Jacob Zuma ku ya eRiphabuliki ya Russia. U ta va a ya Enhlengetanini ya Ntlawa wa 20 (G20) eSt Petersburg hi siku ra vuntlhanu na ra vuntsevu ra Ndzhati 2013 tanihi xiphemu xo kurisa swilaveko swa tipolitiki na ikhonomi ya Afrika-Dzonga.Afrika-Dzonga ri ta ya emahlweni no seketela nhluvukiso wa ajenda lowu nga ta yisa emahlweni ntshamiseko wa ikhonomi ya misava na ku kula ka nkarhi wo leha loku nga tiyisisiwa na ku tumbuluxiwa ka mitirho.1.5. Khabinete yi khensile nhlengeletano yo sungula ya Huvo ya Bindzu ya Brazil, Russia, India, China na Afrika-Dzonga (BRICS), leyi nga vona varhangeri va swa mabindzu ku suka ematikweni lawa a ya hlanganile eAfrika-Dzonga. Eka nhlengeletano a ku tile varhangeri va swa mabindzu va nkoka ku suka eka matiko ya 19 ya Afrika.1.6. Khabinete yi amukerile ntiyisiso lowu nga nyikiwa eka Foramu ya vu 12 ya Nawu wa Nkuriso wa Afrika na Nkarhi (AGOA) ku pfuxeta AGOA yi nga se heleriwa hi nkarhi hi 2015. AGOA yi vuyeriwile swinene eUnited States na le ka Khonthinente ya Afrika naswona yi le ku kuleni no va yi ri na vuxaka bya kahle lebyi fambaka hi matlhelo ya mbirhi bya bindzu exikarhi ka Afrika Dzonga na United States (US).Afrika-Dzonga ri tshembha leswaku AGOA yi nyika vuako bya kahle ku aka bindzu leri vuyerisaka hi matlhelo mambirhi na vuxaka bya vuvekisi no tiyisa ntirhisano exikarhi ka US na khonthinete ya Afrika hi ku anama ka yona.1.7. Tanihi xiphemu xo tlangela xa rixaka xa Nhweti ya Vavasati, Xandla xa Phuresidente Kgalema Motlanthe u ta endzela Tiko ra Gombani hi Ravuntlhanu, wa ti 23 Mhawuri 2013, eka Masipala wa Mutale, eLimpopo, ku ya nyiketa tindlu eka vaaki. Vavasati va le Gombani va hoxile xandla eku akiweni ka tindlu leti.1.8. Holobyenkulu wa Vupfhumba u ta simeka Nhweti ya Vupfhumba hi ti 28 ta Mhawuri 2013 eLojini ya Amanzingwe, eHartebeespoort, hansi ka nhlokomhaka leyi nge: “Mati ya Tsakisa.”Tanihi xiphemu xa migingiriko ya nhweti, Dyondziso wa Rixaka eka Malanghele ya Tidyondzo wu ta khomiwa eka Senthara ya Nhlanganelo ya Matiko ya East London exikarhi ka ti 19 na ti 21 ta Ndzhati 2013 ku kombisa mitirho eka bindzu, leri kulaka leri sweswi ri nga thola vanhu vo hundza hafu ya miliyoni ya vaaki va Afrika-Dzonga.1.9. Khabinete yi tsundzukile leswaku Holobyenkulu wa Nhluvukiso wa Matikoxikaya na Antswiso Misava u ta nyika tindlu ta 70 eka vabindzuri va Xifundzha xa Ntsevu (District Six), hi Mugivela, hi ti 24 Mhawuri 2013. Lexi i xiphemu xa mitirho yo tlhelerisela ndzhaka ya Nawu wa Misava ya Vatshami wa 1913 lowu nga siya magidi ya vanhu va vantima va ri hava makaya na misava.1.10. Khabinete yi tinghenisile eka timhaka leti sukaka eka Lekgotla ra Khabinete leri nga khomiwa hi ti 13-15 Mhawuri, 2013. Holobyenkulu Rob Davies u kona ku hi byela hi swiboho eka mhaka leyi.Swivutiso:Phumla Williams (Mukhomela Muvulavuleri wa Khabinete)Vutihlanganisi: 083 501 0139"
Xitatimende xa nhlengeletano ya Khabinete ya ti 4 Ndzhati 2013,5 Sep 2013,https://www.gov.za/statement-cabinet-meeting-4-september-2013,https://www.gov.za/ts/xitatimende-xa-nhlengeletano-ya-khabinete-ya-ti-4-ndzhati-2013,"1. Xiyimo xa Khabinete mayelana na timhaka ta nkoka eka nkarhi wa sweswi	1.1. Khabinete yi amukerile ku simekiwa ka Chata ya Vukorhokeri bya Vanhu no amukela minhlangano ya vukorhokeri bya vanhu na Mfumo tanihi muthori eka ku tiyimisela loku nga endliwa hi Chata.	Chata yi tivisa swiyimo swa vukorhokeri endzeni ka vutirheli bya mfumo na minhlangano ya vatirhelamfumo va vanhu leyi nyiketaka ku tiyimisela ku seketela swiyimo swa vukorhokeri.	1.2. Khabinete yi xiyaxiyile leswaku swiyenge swo tala swi le ka njhekanjhekisana hi miholo. Khabinete yi amukela swintshuxo leswi nga fikeleriwa eka swiyenge swin’wana no langutela ku ya emahlweni na minjhekanjhekisano yin’wana.Khabinete yi tsundzuka leswaku eka xidemokirasi, vatirhi va na mfanelo yo tereka. Khabinete yi tiyisisile leswaku mfanelo yaleyo yi fanele ku tirhisiwa hi ndlela yo pfumala madzolonga no landzelela nawu hi ku hetiseka. 	Ku na vutihlamuleri eka varhangeri va minhlangano ya vatirhi, vathori na vukorhokeri bya nhlayiseko wa mfumo ku tiyisisa leswaku nawu wa hlayisiwa, swiendlo swa vuntswaka swa papalatiwa na leswaku xiendlo xa bindzu xi endliwa hi maendlele ya kahle. Khabinete yi vitana mavandla hinkwawo ku tirhisa matimba ya wona ku herisa minjhekanjhekisano hi ku hatlisa no papalata madzolonga. Swintshuxo sweswo swi ta pfuna ku hunguta ku durheliwa eka ikhonomi no kurisa ku humelela ka mitirho ya tiko na nkulo wa swikongomelo.1.3. Khabinete yi khensa Lekgotla ya vumbirhi ya Migodi ya Lembe rin’wana na rin’wana leyi a yi khomiwile vhiki leri nga hela. Lekgotla yi tivisile nkarhi wun’wana wa vatirhinkulu eka bindzu ra migodi ku ya emahlweni no kuma swintshuxo swa nkarhi wo leha eka swiphiqo leswi hlaselaka xiyenge lexi. Ehansi ka vurhangeri bya Xandla xa Phuresidente Kgalema Motlanthe, mfumo wu ya emahlweni no seketela vuako bya mpfumelelano na nsimeko wa xiyenge xa migodi lexi tiyeke no tshamiseka.1.4. Eku lulamisiweni ka ku ya eka Malembe ya 20 ya Ntshuxeko hi ti 27 ta Dzivamisoko 2014, Khabinete yi vitana Vaaki va Afrika-Dzonga ku tsundzuka matimu ya hina no tlangela mindhavuko ya hina yo hambana hi nkarhi wa Nhweti ya Mfuwo. Ku tlangela ka lembe leri ku ta funghiwa ehansi ka nhlokomhaka: “Ku Koxa Nakambe, Ku Hlayisa Nakambe no Tlangela Mfuwo wa Hina lowu Hanyaka”.Mintlangelo ya Siku ra Mfuwo yi ta va kona eXitediyamu xa Sisa Dukashe eMdantsane, eka Masipala wa Doroba ra Buffalo City, eXifundzeninkulu xa Kapa-Vuxa hi ti 24 ta Ndzhati 2013.	Tanihi xiphemu xa pfhumba ra Malembe ya 20 ya Ntshuxeko, vutirhisani bya vuhlanganisi bya rixaka byi ta vona nsimeko wa ‘Ravuntlhanu ra Ntshuxeko’ hi ti 20 ta Ndzhati 2013, lowu nga ta nyika tshaku eka maAfrika-Dzonga ku tlangela ntshuxeko wa hina lowu hi nga wu lwela hi matimba ku tiyisisa leswaku vanhu lava ha taka va kota ku bindzula eka demokirasi ya hina ya nhluvukiso.	Hi Ndzhati, hi ku seketela mitirho ya vupfhumba bya laha kaya, Khabinete yi hlohlotela maAfrika-Dzonga ku endzela tindhawu ta mfuwo ku hi tsundzuxa hi rendzo ra hina ra ntshuxeko. Naswona, ku seketela mfuwo wa hina wa ntumbuluko hi ku endzela mintanga ya swiharhi ya rixaka mahala ku sukela hi siku ra vunkaye ku fikela hi ti 13 ta Ndzhati 2013 tanihi xiphemu xa Vhiki ra Mintanga ya Swiharhi ya Rixaka ra Afrika-Dzonga ra vunhungu lembe na lembe (SANParks).1.5. Khabinete yi hlohlotela vatswari hinkwavo na vahlayisi ku seketela vana va vona eku tilulamiseleni ka Makambelelo ya Rixaka ya Lembe na Lembe (ANA) eka ntivo na tinhlayo leswi nga ta va kona exikarhi ka ti 10 na ti 13 ta Ndzhati 2013.Vatswari na vahlayisi va fanele va tiyisisa leswaku va tihlanganisa na mbuyelo wa ANA wa 2013 tanihi leswi wu tirhaka tanihi xitirho xo hlahluva lexi kombisaka matimba na ku tsana ka mudyondzi.	Eku tilulamiseleni ka ANA leyi taka vatswari, vahlayisi na vadyondzi va hlohloteriwa ku tirhisa switirho leswi va nga nyikiwa hi Ndzawulo ya Dyondzo ya Masungulo. Leswi swi nga kumeka eka webusayiti ya Ndzawulo (www.education.gov.za).1.6. Khabinete yi tisa mahungu yo seketela eka masocha ya Vutho ra Vusirheleli ra Afrika-Dzonga lawa ya nga rhumeriwa evuxeni bya Riphabuliki ya Demokirasi ya Congo eka nkarhi wo sukela hi ti 13 ta Khotavuxika ku fika hi ti 31 ta Nyenyankulu 2014. Vaaki va Afrika-Dzonga va komberiwa ku seketela no tekela enhlokweni masocha lawa ya nga eku tirheni ku humelerisa ku tinyiketela ka Afrika-Dzonga eka ku rhula, ntshamiseko no tiyisa demokirasi eka tikonkulu ra Afrika.1.7. Khabinete yi khensisile vathoriwa va phuresidente ku nga Tatana Mxolisi Sandile Oliver Nxasana tanihi Murhangeri wa Rixaka eka Vuavanyisi bya Vanhu na Vasantrai Soni (SC) tanihi Nhloko ya Yuniti ya Ndzavisiso wo Hlawuleka.1.8. Khabinete yi navelela vaaki va Majuda va Afrika-Dzonga Rosh Hashanah yo tsakisa (hi siku ra vuntlhanu na ra vuntsevu Ndzhati 2013). Rosh Hashanah yi kombisile nkoka eka vaaki va Majuda na leswaku wu fungha masungulo ya maendlelo yo tikambela hi wexe no kombisa ku fika eka Yom Kippur, Siku ra Ndzivalelano.1.9. Khabinete yi yisa nchavelelo eka Holobyenkulu Mthethwa na ndyangu wa yena eku hundzeni emisaveni ka manana wa yena Manana Nurse Gumbi hi ti 03 ta Ndzhati 2013.2. Mimbhurisano ya nkoka na swiboho swa Khabinete	2.1. Khabinete yi kumile xiviko eka mimbuyelo ya Mfambiso wa Makambelelo ya Matirhele ya Xitirhisiwa (MPAT) wa tindzawulo ta rixaka na swifundzankulu eka lembeximali ra 2012/13. Xiviko i xitirho xin’wana lexi lavaka ku antswisa nkoka wa vukorhokeri lebyi nyikiwaka hi tindzawulo. Xi kambela tindhawu ta mune to anama ta vurhangeri ku nga vurhangeri bya swa tihakelo; vurhangeri bya switirhisiwa swa vanhu; ku pulana hi vurhonwana na antswiso wa mphakelo wa vukorhokeri.	Xikambelwana xi endliwa eka swiyimo swinharhu, ku tikambela hi wexe; maendlele lawa ya nga ta hleriwa hi tioditara ta le ndzeni no hleriwa ro hetelela hi xipano xa vahleri va le handle.	Xiviko xi ta ya emahlweni xi hlamuseriwa hi Ndzawulo ya Nandzeleriso na Nhlahluvo wa Matirhelo hi nkarhi wa nsimeko wa MPAT lowu nga vekiwa vhiki leri taka eKapa.2.2. Khabinete yi amukerile no pfumelela swiviko swa kotara yo sungula swa 2013/14 eku tirhisiweni ka Mimpfumelelano ya Mphakelo eka Mimbuyelo. Mimbuyelo leyi yi ta hlamuseriwa eka mintiviso yo hlaya leyi nga pulaniwa ya van’wamahungu eka mbuyelo wun’wana na wun’wana eka Mimbuyelo leya 12.2.3. Khabinete yi tsundzukile xiviko lexi humaka eka ‘Phurojeke yo Susa Mahungu yo Hambana ya Swikweleti’ na pfumelela swibumabumelo swa Komiti yo Hlawula eka Bindzu na Vuxaka bya Matiko ya le Handle.	Leswi swi lava ku ololoxa mhaka yo kuma swikweleti eka vaaki va Afrika-Dzonga lava nga kotaka ku va na xikweleti. Lava i vatirhisi lava va hakelaka swikweleti swa vona hi ku hetiseka naswona va ri eka xiyimo xo va na swikweleti kambe lava mfikelelo wu nga pfariwa hi mahungu yo biha ya swikweleti eka vito ra vona.Leswi i ku tiyisisa leswaku Nawu wa Swikweleti wa Rixaka, 2005 (Nawu wa vu 34 wa 2005) wu tirha hi ndlela ya kona hi ku ya hi ku tiyisisa leswaku vatirhisi lava nga kotaka ku va na xikweleti va xi kuma. Ku pfumaleka kumbe xikweleti xo durha xi hingakanya ku kula. Mfikekelo wa makete ya xikweleti xo tiya wu na nkoka eka swikongomelo hinkwaswo swa nhluvukiso.2.4. Khabinete yi pfumerile Mpfapfarhuto wa pholisi ya ku Khomiwa no Gweviwa no tivisiwa ePalamende.	Mpfampfarhuto wa Gangiso wu lava ku antswisa malawulele ya maendlele ya ku yimela ku gweviwa etijele ta Afrika-Dzonga. Mpfapfarhuto wu kombisa milawu leyi nga ta fambisa ku khomiwa no gweviwa. Xiviko xi ta humesiwa hi maendlele ya Palamende.2.5.  Khabinete yi pfumerile leswaku Ntwanano wa Switlhavani swa Tlilasitara wu fanele ku yisiwa ePalamende ku ya pfumeleriwa. Khabinete yi seketela ku onha loku endliwaka hi tibomo ta tlilasitara hi ku fambisanana na Ntwanano lowu.Hi Hukuri 2006, nhlengeletano wa Nhlangano wa Tinxaka (UN) a wu swi kotangi ku fikelela ntwanano wo tivisa vanhu hi nghozi ya switlhavana leswi. Leswi swi endlile leswaku matiko ya 46, ku katsa na Afrika-Dzonga, hi ku tinghenisa eka maendlele ehandle ka UN, Maendlele lawa ya vuriwaka Oslo, ku yirisa switlhavani swa tlilasitara.	Afrika-Dzonga kun’we na Matiko ya 93 va sayinile Ntwanano hi N’wendzamhala 2008. Hi 1 Mhawuri 2010 Ntwanano wu sungurile ku tirha hi matimba. Ntwanano wu yirisa ku tirhisiwa, ku endliwa, ku pakiwa no fambisa xiyenge xin’wana xa switlhavani swa tlilasitara. Mpfumelelo wa Ntwanano wu fambisana na swikongomelo swa Afrika-Dzonga eku yiseni eku hlayiseni ka timfanelo ta vanhu na milawu ya vumunhu loko ku ngheniwa eka swa tinyimpi.2.6.  Khabinete yi pfumerile ku yisiwa ka xiviko xa Oditi ya Misava ya Mfumo na nkambisiso wa khomphyutara eka Vun’winyi bya Misava bya le Xihundleni eAfrika-Dzonga, hi Mukamberinkulu-Angarhelo, ePalamende.	Mahungu ya misava ya na nkoka eku humeleleni ka minhluvukiso hinkwayo ya misava laha tikweni. Xikongomelo xa oditi ya misava ya mfumo leyi nga tsariseriwa i ku langutisisa leswaku i misava yo fika kwihi leyi nga ya mfumo, leswi yi tirhisiwaka swona naswona i va mani lava tshamaka eka yona.	Leswi swi ta tirhisiwa ku kurisa nkoka wa rhejisitara ra misava, leswi nga ta tirha tanihi tshaku ro kurisa ku pulaniwa ka misava na vulawuri, ku katsa mitirho leyi yelanaka na mfambiso wa nhundzu na mphakelo wa vukorhokeri byo antswa.2.7. Khabinete yi pfumerile switumbuluxiwa swa Khamphani ya Vutumbuluxi bya Mali bya Afrika-Dzonga eka mphondo (1/4 oz) ya 2013 hi tsundzuxo wa landzelelano wa xingwexe xa nsuku xa 24 ct.	Xivumbeko xa 2013 xa mpondho ya xingwexe xa nsuku xi ta va na ririmi ra xiSan naswona xivumbeko xa 2013 xa khume ra xingwexe xa nsuku xi ta va na pholineta ya vunharhu - Mangadyana wa mihandzu. Swivumbeko swa swingwexe kun’we na Tnhlamuselo swi ta tsariwa eka Gazete ya Mfumo. Endzhaku ka swona ti ta endliwa no xavisiwa hi maendlele lamanene.2.8. Khabinete yi pfumerile ku yisiwa eka Komiti ya UN eka Timfanelo ta N’wana na Komiti ya Nhlangano wa Vativi va Afrika eka swiviko swinharhu leswi fambisanaka na ku humelela loku nga endliwa eku hlayiseni ka timfanelo na nhlayiseko wa vana. Swiviko swi nyika nkarhi wo pfumala swihundla no va na nkoka eka Afrika-Dzonga ku kambela ku humelela loku yi nga ku endla eka tindhawu leti:	a)  Xiviko xa tiko eka Endlele ro ka ri nga Bohi eka ku Xavisiwa ka Vana, Nxaviso   wa Miri eka Vana na Mpaluxo wa Swirho swa le Xihundleni swa Vana.b)  Nhlanganiso wa vumbirhi, wa vunharhu na wa vumune wa xiviko eka Nhlengeletano ya UN eka Timfanelo ta N’wana.c)  Chata ya Afrika eka Timfanelo na Nhlayiseko wa N’wana: Tiko ro Sungula ku vika eka Komiti ya Nhlangano wa Vativi va Afrika eka Timfanelo na Nhlayiseko wa N’wana.Khabinete yi khensile minhlangano ya vaaki vo hambana lava tinyiketeleke na vanakulorhi va le matikweni ya le handle lava akeke vuxaka na mfumo eku humeleriseni ka ku tinyiketela loku nga endliwa eka vana eka Vumbiwa ra hina.3. Milawumbisi	3.1. Khabinete yi Pfumerile ku yisiwa ka Nawumbisi Ndzhundzhuluko wa Timfanelo to Vuyisela Misava ePalamende.	Nawumbisi wu hundzuluxa Nawu wo Vuyisela ku engetela siku ro londza ku vuyiseriwa misava ku fikela hi ti 31 N’wendzamhala 2018; vugevenga byo vika ku londza ka vun’wa; ku antswisa maendlele yo thola Vaavanyisi eKhoto yo Londza Misava; ndzhundzhuluko wa swin’wana leswi nga nyiketiwa wu langutane na ku kurisa matirhele yo hetiseka ya Nawu.  Ku pfuriwa nakambe ka ku vikiwa ka milondzo ku leteriwa hi xivono xa Pulani ya Nhluvukiso wa Rixaka kun’we na Phurogireme yo Angarhela ya Nhluvukiso wa Makaya na makungu lawa ya nga langutana no kurisa ndzivalelano wa rixaka na nhlangano wa vanhu.3.2. Khabinete yi pfumelerile ku tivisiwa ka Milawu ya Sayense na Thekinoloji.3.3.  Nawumbisi Ndzhundzhuluko, 2013 ePalamende.	Nawumbisi Ndzhundzhuluko wu tirhana na mindzhundzhuluko ya batiri ya Milawu leyi lawulaka mafambisele ya tiejensi (tihuvo ta sayense) leti nga tumbuluxiwa hi ku ya hi tirhelo ya Milawu leyi nga vuriwa. Nawumbisi wu lava ku landzelerisa maendlele yo boxa no thola swirho no tata swivandla swa mitirho leswi pfumalaka vanhu ku ya eka Tibodo kumbe Tihuvo ta tiejensi teto. Nawumbisi wu engetela tirhele na fambelo rin’we eka mafambisele na mafumele ya tiejensi ta vanhu laha va yisaka mahungu eka Holobyenkulu wa Sayense na Thekinoloji.	Eku tiyisiseni ka ntirho wa Palamende, Nawumbisi wu lava ku humesa Palamende eka vutihlamuleri byin’wana lebyikulu lebyi fambisanaka na ku thoriwa ka swirho no tata swivandla swa mitirho leswi nga pfuleka eka Tibodo na Tihuvo. Leswi swi pfumelelana na nawu wa vumbiwa no hambanyisa matimba.3.4. Khabinete yi pfumerile xibukwana xa Nawumbisi wa Timhaka ta Ndhavuko eka Gazete ya Mfumo leswaku vanhu va ta tihlamulela.Nawumbisi wu endla mpfumelelo wa masungulo eku tekeleni enhlokweni maKhoi-San no lulamisa swiphiqo leswi nga kona eka mavumbele ya milawu leyi yelanaka na vurhangeri bya ndhavuko na mafumele.	Ku sukela hi 1994 mfumo wu tekerile enhlokweni swiphiqo leswi yelanaka na maKhoi-San naswona hi ku kongoma na ku tekeriwa nhlokweni ka vaaki na varhangeri va maKhoi-San. Nawumbisi wu ta hoxa xandla eka xikongimisonkulu xa Pulani ya Nhluvukiso wa Rixaka lexi fambisanaka na nkuriso wa nhlangano wa vanhu na ntwanano loko ku lulamisiwa ku homboloka ka khale.3.5. Khabinete yi pfumerile Langutisiso wa Nawu eka Vuako bya Pholisi ya Swikweleti swa Rixaka na Nawumbisi ndzhundzhuluko wa Swikweleti swa Rixaka ku tivisiwa ePalamende.	Nawu wa Rixaka wa Swikweleti, wa 2005 (Nawu wa vu 34 wa 2005) wu sungurile ku tirha ku sukela hi siku ro sungula ra Khotavuxika hi 2007 ku tivisa nkarhi wuntshwa wo lawula swikweleti eka matirhele ya nawu wa Afrika-Dzonga.	Nawumbisi wu langutane na ku tiyisa tshaku ra Vulawuri bya Swikweleti swa Rixaka (NCR) ku ololoxa swiphiqo swin’wana ngopfu ngopfu exikarhi ka maendlele ya khoto no tiyisisa tirhisele na tirhele eka leswi Nawu wa vu 34 wa Swikweleti wa Rixaka wa 2005.	Ndzawulo ya Vumaki na Mabindzu (dti) yi hetile timhaka hi vuako bya pholisi ya Swikweleti xa Vatirhisi, laha ku nga kumiwa Nawu wa Rixaka eka Swikweleti wa vu 34 wa 2005, wu languteka wu twala. Leswi swi landzela langutisiso wo hetiseka, hi 2012, hi dti.	3.6.  Khabinete yi pfumelerile ku yisiwa ka Nawumbisi Ndzhundzhuluko wa Mahlahluvele ya Miholo ya Swirho swa Minhlangano eka Timhaka ta Vumbiwa, 2013.	Nawumbisi wu lava ku tumbuluxa maendlele yo fana yo yelana na minhlahluvo ya miholo, timali ta mpfuneto na maendlele na swipimelo swin’wana swa matholele ya swirho ku suka eka Ndzima ya nkaye ya Nhlangano, laha ku kurisiwaka  ku hetiseka na ntshamiseko eka matirhele na mafumele eka nhlangano wa nkoka.  4. Ku thoriwa	4.1. Khabinete yi pfumerile ku thoriwa ka Tatana Mokutule Joseph Kgobokoe eka ntirho wa Xandla xa Mulawuri-Angarhelo: Nhlayiseko wa Swakudya na ku Vumbiwa nakambe ka nhlangano wa Vurimi eka Ndzawulo ya Vurimi, Swihlahla na swa Tinhlampfi.	4.2. Khabinete yi pfumerile ku thoriwa ka Manana Zandile Yvonne Mathe eka poso ya Xandla xa Mulawuri-Angarhelo: Switirhisiwa swa Mati swa Rixaka eka Ndzawulo ya Swa Mati.	4.3. Khabinete yi pfumerile ku thoriwa ka vanhu lava landzelaka tanihi swirho swa bodo ya Ejensi ya Hlangano wa Nhluvukiso wa Tibangi:	a) Sethe Patricia Makhesha (Mutshamaxitulu)b) Peter Koch (u thoriwe nakambe tanihi Xandla xa Mutshamaxitulu)c) Venete Jarlene Kleind) Lufuno Nevondwee) Thabo Vaughan Shenxanef) Samuel Senalor Akrongg) David Ginsburgh) Renganayagee Kisten.	4.4. Khabinete yi pfumerile ku thoriwaka swirho leswi landzelaka eka Huvo ya Ndzavisiso wa Vurimi hi ku ya hi xiyenge xa nkaye (n’we) xa Nawu wa Ndzavisiso wa Vurimi, Nawu wa vu 86 wa 1990 eka nkarhi lowu nga hundzeki malembe ya nharhu.	a) Tatana Jonathan Winston Alexander Godden (ku thoriwa nakambe)b) Phurofesa Michael Jeffrey Kahn (ku thoriwa nakambe)c) Phurofesa Sibusiso Vil-Nkomo (ku thoriwa nakambe)d) Dokodela Joyce Chitja (ku thoriwa nakambe)e) Manana Wilna Jansen Van Rijssen (ku thoriwa nakambe)f) Manana Dudu Msomi (ku thoriwa nakambe)g) Tatana Mzolisi Dyasi (ku thoriwa nakambe)h) Phurofesa Frans J.C Swanepoel (ku thoriwa nakambe)i) Tatana Gerard John Martinj) Manana Dora Ndabak) Tatana Ismail Cassim Motalal) Manana Muhle Joyce Mashitengm) Manana Rowen Graham Nicholisn) Tatana Clive Douglas Knealeo) Phurofesa Louw C. Hoffmanp) Tatana Allen Henry Bishop.	4.5. Khabinete yi pfumelanile na ku thoriwa ka vanhu lava landzelaka eka Huvo ya  Vuhlayiseki bya le Xihundleni na Vulawuri bya Matimba, eka malembe yo ka ya nga hundzi ya nharhu:	a) Tatana Daniel Claude Mojalefa Rathebe (Museketeri wa Mutshamaxitulu)b) Brigadiya Cynthia Lindiwe Philison (mukhanselara)c) Tatana Benjamin Somangamane Ntuli (mukhanselara)d) Manana Nontokoza Mthembu (mukhanselara).	4.6. Khabinete yi pfumerile ku engeteriwa ka kondiraka yo tirha ya Dokodela Vuyelwa Nhlapo tanihi Mulawurinkulu wa Ejensi ya Nhluvukiso wa Rixaka, eka nkarhi wo ringana malembe ya mbirhi ku sukela hi siku ro sungula ra Ndzhati 2013 ku fika hi ti 31 ta Mhawuri 2015.	4.7. Khabinete yi pfumerile ku thoriwa ka Tatana Mokadi Max Mathye tanihi Mulawurinkulu wa Bindzu ra Swakudya na swo Nwa na Dyondzo ya Matimba na Vuleteri.	4.8. Khabinete yi pfumerile ku thoriwa ka swirho leswiya swi nga tivisa ku kumeka ka swona ku ya emahlweni no tirhela Huvo ya Nhluvukiso wa Switirhisiwa ya Afrika-Dzonga ku sukela hi Ndzhati 2013 ku fikela hi Mhawuri 2018.	Huvo leyi yo tsundzuxa ya swiphemu swo hlaya yi ta rhangeriwa hi Xandla xa Phuresidente Kgalema Motlanthe nswona yi na Vaholobye va 13 lava nga tshamela makumu no yimela mfumo. Yi ya emahlweni yi va na vayimeri lava sukaka eka bindzu leri nga lulamisiwa na mitirho, swidyondzeki, vaaki, na swirho leswi nga hlawuriwa. (Mavito ya le ka engetelelo wa n’we).	Khabinete yi pfumerile ku thoriwa ka vanhu vantshwa lava landzelaka:a) Tatana Mongwena John Maluleke (mutirhi loyi a nga lulamisiwa)b) Tatana Thero Micarios Lesego Setiloane (mutirhi loyi a nga lulamisiwa)c) Tatana Seeraj Mohamed (xidyondzeki)d) Dokodela Octavia Khabelani Mkhabela (xirho lexi nga hlawuriwa)e) Dokodela Raymond Patel (xirho lexi nga hlawuriwa)f) Dokodela Duduzile Rosemary Mkhize (xirho lexi nga hlawuriwa)g) Manana Happy Mavis Sibande (xirho lexi nga hlawuriwa).Swivutiso: Phumla Williams (Mukhomela Muvulavuleri wa Khabinete)Vutihlanganisi: 083 501 0139 ENGETELELO WA N’WE	Khabinete yi amukerile ku thoriwa nakambe ka vanhu lava landzelaka leswaku va ta tirha eka Huvo ya Nhluvukiso wa Switirhisiwa swa Vanhu ya Afrika-Dzonga ku sukela hi Ndzhati 2013 ku fikela hi Mhawuri 2018, eku engeteleleni ka lava nga thoriwa va nkombo laha henhla.	a) Tatana Dennis George (FEDUSA)b) Tatana Narius Moloto (NACTU)c) Manana Nolitha Fakude (SASOL)d) Manana Lulama Nare (SADTU)e) Manana Fezeka Loliwe (SADTU)f) Tatana JJ Mbana (Kholeji ya East Cape Midland)g) Dokodela Jeffrey Mabelebele (Dyondzo ya le Henhla ya Afrika-Dzonga)h) Dokodela Rob Adam (NTLAWA WA AVENGE)i) Tatana Bheki Ntshalintshali (COSATU)j) Tatana Nape Maepa (Xikolo xa Vunjhiniyere xa Afrika-Dzonga)k) Tatana Brian Whittaker (VUMELANA)l) Dokodela Allyson Lawless (Xikolo xa Vunjhiniyere eka swa Mabuloho bya Afrika- Dzonga)m) Tatana Ravi Naidoo (Mutsundzuxi wa Maendlele eka Nhluvukiso wa Switirhisiwa)n) Phurofesa Cheryl de la Rey (Yunivhesiti ya Pitori)o) Phurofesa Vuyiswa Mazwi-Tanga (Yunivhesiti ya Thekinoloji ya Cape Peninsula)p) Manana Buelah Mosupye (Bindzu ra Vukorhokeri ra BLH)q) Tatana Sizwe Nxasana (Bangi ya First Rand)r) Manana Mzolisi Toni (Ndzawulo ya Vavasati, Vana na Vanhu lava nga Tsoniwa)s) Phurofesa Peliwe Lolwana (Yunivhesiti ya Witwatersrand)t) Tatana Brian Angus (Vurhangeri bya Mabindzu bya Afrika-Dzonga)u) Dokodela Florus Prinsloo (Ndzawulo ya Dyondzo ya le Henhla na Vuleteri)v) Manana Janet Lopes (Federexini ya Vumaki na Vuswikoti bya Vunjhiniyere bya  Afrika-Dzonga)w) Gqweta Rams Ramashia (Khampahani ya Endla Tikhemikhali ya Rand)x) Dokodela Xolani Mkhwanazi (BHP Billiton)y) Phurofesa Edward Webster ((Yunivhesiti ya Witwatersrand)z) Tatana Edward Majadibodu (Vulawuri bya Vuswikoti bya Rixaka)aa) Tatana Elija Litheko (Xikolo xa Vurhangeri bya Vanhu)bb) Phurofesa Lekoa Solly Mollo (Vurhangeri bya Vulawuri bya Vanhu na Xikolo xa  Vurhangeri)cc) Manana Jenny Cargill (Mfumo wa Xifundza wa Kapa Vupeladyambu)dd) Tatana Yershen Pillay (Ejensi ya Rixaka ya Nhluvukiso wa Vantshwa)ee) Manana Jenna Ferreirinha (Foramu ya Maphutukezi)."
Xitatimende xa nhlengeletano wa Khabinete wa ti 18 Ndzhati 2013,23 Sep 2013,https://www.gov.za/statement-cabinet-meeting-18-september-2013,https://www.gov.za/ts/xitatimende-xa-nhlengeletano-wa-khabinete-wa-ti-18-ndzhati-2013,"23 Sep 20131. Xiyimo xa Khabinete mayelana na timhaka ta nkoka eka nkarhi wa sweswi1.1 Ehansi ka vurhangeri bya Phuresidente Jacob Zuma, mfumo wu fambisa phurogireme ya switirhisiwa swa vanhu leyi durhaka mamiliyoni leyi nga langutana no pfula swivandla swa mitirho no yisa vukorhokeri eka Vaaki va Afrika-Dzonga hinkwavo.Hi tiphurogireme mfumo wu le ku nyikeni ka xikongomelo xa wona xo tumbuluxa mitirho ya tala. Hi mpfhuka ku tekiwile Ndlela Yintshwa ya Nkuriso ku thoriwa ku yile ehenhla hi 75 000, hi le hansi ka hafu ya mitirho leyi, no va yi tumbuluxiwile eka vukorhokeri bya mfumo, ngopfungopfu eka swiyimo swa vatirhi va rihanyo, vadyondzisi na maphorisa.Tiphurogireme leti ti langutise nhluvukiso wa mabindzu lamantsongo leswi ku nga xiphemu xa nkoka xo pfula mikateko ya ikhonomi.Khabinete yi khensa swiyenge leswi hlanganaka na mfumo ku tirhisa nhluvukiso wa switirhisiwa ku fambisa no vitana ntirhisano eku hatlisiseni ka magoza yo tumbuluxa mitirho no cinca ikhonomi na vaaki.Tanihi xiphemu xo ndlandlamuxa miako ya vanhu Phuresidente Jacob Zuma u ta pfula Xitici xa Gezi xa Grootvlei hi ti 20 Ndzhati 2013 no valanga ku akiwa ka xiporo eMpumalanga.Khabinete yi amukerile ku akiwa ka Yunivhesiti yintshwa ya Sol Plaatje eKimberley, eKapa-N’walungu leyi nga languteriwa ku sunguriwa ku nga si hela Nhweti ya Ndzhati 2013.Leri i goza lerikulu eka ku kula na nhluvukiso wa xiphemu xa dyondzo ya le thexiyari eAfrika-Dzonga. Ntirho lowu wa nkoka wu funghile masungulo ya ximfumo yo akiwa ka khamphasi.Ku tumbuluxiwa ka yunivhesiti yintshwa ku voniwile no va xirhangana eka Tiphurojeke ta Nkatsakanyo wa Makungu (SIP 14) hi Khomixini ya Nhlanganelo ya Switirhisiwa swa Phuresidente (PICC).1.2 Phuresidente Jacob Zuma kun’we na khabinete ya yena va ta xixima vaaki lavakulu va Afrika-Dzonga eNdlwini ya Vayeni ya Phuresidente ya Sefako M. Makgatho ePitori hi ti 29 Ndzhati 2013. Leswi swi vumba xiphemu xo tlangela ku hoxa xandla hi vaaki lavakulu eku hluvukiseni ka vaaki na tiko ra hina. Leswi swi ta fungha ku sunguriwa ka Vhiki ra Vanhu Lavakulu, leri nga ta hela hi siku ra vuntsevu ra Nhlangula, leri ku nga Siku ra Vakokwana.1.3 Phuresidente Jacob Zuma u ta vulavula eka Njhekanjhekisano wa Nkarhi wa vu 68   wa Nhlengeletano ya Nhlangano wa Rixaka (UNGA68) eNew York hi ti 24 Ndzhati 2013.Nhlokomhaka ya lembe leri i: “Ajenda ya Nhluvukiso loko ku hundzile 2015: ku Lunghisela Xiteji!” no langutisisa eka Nhluvukiso wa Makungu ya Miliniyamu (MDG) laha siku ra xikongomiso ku nga 2015, na Ajenda ya Nhluvukiso yi ya emahlweni.UNGA68 yi nyika Afrika-Dzonga pulatifomo yo kurisa manghenelo eka makungu yo fikelela no kuma ti-MDG na Ajenda ya Nhluvukiso loko ku hundzile 2015. Ku nghenelela ka hina ku ta fambisiwa hi swilaveko swa rixaka na swiboho, ku fana na swiboho swa miganga na swa khonthinente.1.4 Khabinete yi alela hi ntamu ku onhiwa ka swa gezi hi switereko swo ka swi nga ri enawini leswi hetelelaka swi vanga leswaku gezi ri nga vi kona eka tindhawu tin’wana ta Joni. Swiendlo leswi swi humelelaka hi nkarhi lowu Afrika-Dzonga ri nga eku langutaneni no lawula maphakelele ya gezi swi nge bakanyeriwi etlhelo naswona swi fanele swi lulamisiwa hi ku ya hi matimba ya nawu.1.5  Ku humesiwa ka Tinhlayo ta Vugevenga ta Rixaka ta Lembe na Lembe ta Afrika-Dzonga ta 2012/13 ku tiyisisa ku khumbheka ka hina ka leswaku loko hi tirha swin’we hi ta fikelela xikongomelo xa hina xo va na ndhawu leyi pfumalaka Vugevenga, leswi nga ta koka rinoko eka vuvekisi lebyi nga ta tiyisisa ku rhula na ntshamiseko eka vaaki.Khabinete yi vitana swirho hinkwaswo ku tinghenelerisa eka leswi nga kumiwa. Mfumo wu humesa tinhlayo leti kan’we hi lembe ku nyika vanhu mahungu ya nkarhi wolowo eka ku lwa na vugevenga etikweni, na ku langutisisa nakambe eka makungu ya sweswi yo lwa na vugevenga. Tinhlayo ta Vugevenga ti tirhisiwa masiku hinkwawo tanihi xitirho xa vurhangeri ku letela tipulani ta matirhele eka Vukorhokeri bya Maphorisa ya Afrika-Dzonga (SAPS).Khabinete yi khensa mitirho ya SAPS na minhlangano hinkwayo leyi nga lulamisiwa na ya vaaki leyi nga vumba vuxaka na mfumo ku lwa na vugevenga.1.6 Khabinete yi humesile xivilelo xa yona eka tinghozi to hlomula mbilu leti ta ha ku humelelaka emagondzweni. Tinghozi teto ti siyile mindyangu yin’wana evusiwaneni naswona ti na xiave xo biha eka ikhonomi. Khabinete yi kombela vachayeri va mimovha ku tiyisisa leswaku mimovha ya vona yi ringanerile ku famba emagondzweni naswona va teka vutihlamuleri loko va ri karhi va chayela. Ku fikela kwalaho Khabinete yi kombela valawuri va magondzo ku ya emahlweni no ka va nga kondzeleri mimovha leyi nga ringanelangiki ku famba egondzweni na ku chayela munhu a pyopyiwile.  Khabinete yi kombela vafambi hi milenge ku hlonipha milawu ya gondzo.1.7 Khabinete yi vitana maAfrika-Dzonga hinkwavo ku tlangela Siku ra Mfuwo, hi ti 24 Ndzhati 2013 hi ku endzela tindhawu ta hina to fuwa na mimfuwo yo hlaya etikweni hinkwaro eku tlangeleni ka Malembe ya 20 ya Ntshuxeko. MaAfrika-Dzonga hinkwavo, swikolo, mabindzu na vaaki va vitaniwa ku hahisa mujeko ehenhla tanihi xikombiso xo tlangela Malembe ya 20 ya Ntshuxeko na ku seketela pfhumba ra ‘Ravuntlhanu ra Ntshuxeko’ leri nga ta simekiwa hi ti 20 Ndzhati 2013.1.8 Khabinete yi hoyozerile Lucas Sithole loko a tava a winile eka Thonamente ya Thenisi ya le US ya lava fambaka hi switulu swa vatsoniwa eNew York. Nomboro ya Sithole eka vatlangi hinkwavo va misava yi yile ehenhla hi goza rin’we endzhaku ka loko a winile, lexi a ku ri xidlodlo xo sungula xa Misava xa Federexini ya Thenisi xa MuAfrika na muAfrika-Dzonga.Khabinete yi vitana maAfrika-Dzonga hinkwavo ku seketela van’wamintlangu lava nga tsoniwa lava ya ka emahlweni no endla leswaku tiko ra hina ri tinyungubyisa hi ku humesela matlangele ya xiyimo xa le henhla no hlohlotela hinkwerhu ku fikelela ehenhla.1.9 Khabinete yi amukela Samiti ya Rixaka ya Nkuriso wa ku Nyikiwa ka Matimba eka Vantima hi swa Ikhonomi (BBBEE) leyi nga ta sungula hi siku ra vunharhu ku fikela hi ra vuntlhanu ra Nhlangula 2013 ehansi ka nhlokomhaka: “Khume ra Malembe ra Nhluvuko wa Ikhonomi”.Xitirho xa pholisi xa ku nyikiwa Matimba eka Vantima hi swa Ikhonomi i kungu ra nkuriso leri nga langutisana no kurisa tshaku ra ikhonomi ya tiko hi ku kongomisa eka ku kala ndzingano loku salaka ku ri ndhawu yo vevuka eka Ikhonomi ya Afrika-Dzonga.Samiti yi ta kambela ku humelela ka ku tirhisiwa ka BBBEE ku landzela malembe ya 10 loko yi tava yi tumbuluxiwile hi Nawu wa BBBEE hi 2003. Swirho swa nhlanganelo, varhumiwa wa nhlangano wa mabindzu, mavandla ya tipolitiki na minhlangano ya vaaki va ta tinghenelerisa eka mbhurisano wo vuyelela wa vunharhu wa ku nyikiwa ka matimba ka vantima eka swa ikhonomi hi Nawu lowu nga Hundzuluxiwa no pfuxetiwa ka Tikhodi ta Maendlele ya Kahle ta BBBEE.1.10 Khabinete yi bela mavoko Ndzawulo ya Nhluvukiso wa Vanhu eka antswiso wa vona wa eka mphakelo wa vukorhokeri hi kungu leri vuriwaka Phurojeke Mikondzo leyi nga ta kurisa mfikelelo wa vanhu hi tlhelo ra vukorhokeri eka lava nga swela no khumbheka eka tindhawu hinkwato ta Afrika-Dzonga.Hi nkarhi wa Nhweti ya Nhluvukiso wa Vanhu, Ndzawulo ya Nhluvukiso wa Vanhu kun’we na tiejensi ta yona, Ejensi ya Vuhlayiseki bya Vanhu bya Afrika-Dzonga, yi ta ya emahlweni no hetisisa Phurojeke Mikondzo eka tiwadi ta 1 300 leti nga swela swinene eka Swifundza swa Timasipala ta 23 leti nga boxiwa no hlawuriwa hi Khabinete.1.11 Khabinete yi hlohlotela Vaaki va Afrika-Dzonga ku nghenelela eka Vhiki ra Nkongomiso ra Imbizo leri ta ka leri nga ta va kona exikarhi ka ti-7 na ti 13 Nhlangula 2013.Ku landzela ku humelela ka Vhiki ra Nkongomiso ra Imbizo ra Rixaka ra Khotavuxika 2013, Vhiki leri ra vumbirhi ra Nkongomiso ri ta nyika pulatifomo eka Varhangeri va swa Tipolitiki ku tihlanganisa na vanhu.Nkarhi lowu wu nyika ndlela yin’wana eka vaaki ya ku tihlanganisa na Swirhonkulu hi swikandza, ku tlangela ku humelela na ku ololoxa swiphiqo eku tirhisiweni ka tiphurogireme ta mfumo. Tindhawu na tiphurogireme ta Vhiki ti ta tivisiwa loko nkarhi wu ya wu tshunela.2 Mimbhurisano ya nkoka na swiboho swa Khabinete2.1 Khabinete yi amukerile nghenelelo eka Pholisi ya Rixaka ya ku kumeka ka  Swakudya na Mphamelo, Kungu ra ku Kumeka ka Swakudya swa Ndyangu na Mphamelo na Humeleriso wa Swakudya wa Fetsa Tlala.Pholisi ya Rixaka yi lava ku hlamula eka swiphiqo swo tala leswi yelanaka na nsirhelelo wa swakudya eAfrika-Dzonga. Yi seketeriwile hi makungu yo karhi yo nghenelela yo lwa na swiphiqo swa ku xota ka swakudya emakaya na ku andzisa humeleriso wa swakudya, ku herisa ndlala hi 2030. Kungu na humeleriso wa Swakudya wa Fetsa  Tlala i tiphurogireme ta le ndzeni ta Ndzawulo leti nga katsiwa eka Pholisi.Nsimeko wu ta endliwa ku hlamusela Pholisi na Tiphurogireme.2.2 Khabinete yi amukerile Vuako bya Afrika-Dzonga byo tihlanganisa na Nhlangano wa Ntirhisano wa Ikhonomi na Nhluvukiso eka nkarhi wa 2013/14-2016/17.Afrika-Dzonga ri lava ku tirhisa vuxaka lebyi ku fikelela swikongomelo swinharhu swa nkoka: i) nkulo wa le henhla wa ikhonomi, xilaveko xo lwa na ku pfumaleka ka mitirho, vusweti, na ku ka ku nga ringaniwi; ii) vatirhi lava nga na vutivi na vuswikoti, ku seketela mphakelo wa swikongomiso swa nhluvikiso wa rixaka; na iii) Ku humelerisa ajenda ya Afrika, laha Afrika-Dzonga ri nga ta lava ku engetela nhlonhlotelo eka ajenda ya misava laha tiikhonomi ta Afrika ti nga ta bindzula.Matiko ya OECD ya ha ri vanakulorhi va nkoka va mabindzu na vuvekisi eAfrika-Dzonga. Ku pimanyisiwile leswaku matiko ya OECD ya hoxile xandla hi kwalomuya ko tlula tiphesente ta 65 eka GDP ya misava hi 2011.Manghenelo ya nyika vuako eka tindzawulo ta mfumo ku fambisa mitirho ya tona na OECD. Ndzawulo wa le henhla eka mfumo wu ta endla leswaku ku bindzula ku va kona eka vuxaka lebyi.3 Milawumbisi3.1 Khabinete yi pasisile Nawumbisi wa ku Olovisa Xibalo eka Thola Vatirhi leswaku wu humesiwa leswaku vanhu va ta burisana hi wona.Nawumbisi wu tivisa hi ta mali leyi nga langutisana no hlohlotela vathori ku thola valavi va mitirho lavantsongo no pfumala vutivi. Mali yi ta va yin’we exikarhi ka leswo tala leswi nga ta wela ehansi ka xambhulele xa Mfumo xa makungu ya mitirho eka vantshwa leswi nga ta hetisisa tiphurogireme leti nga kona ta mfumo.Mali ya mitirho eka vantshwa yi kongomanile na vantshwa lava nghenaka emakete ya mitirho no hola mali ya le hansi ka xibalo lexi munhu a xi hakelaka. Hi ku endla tano, yi langutane na vuswikoti lebyintsongo, muholo wa le hansi eka lava nga swipfuneto swa le hansi ku kuma ntirho. Mali leyi yi ta tumbuluxa swiyimo swa kahle swa ku tumbuluxiwa ka mitirho na ku antswisa swipfuneto swo kuma ntirho eka vatirhi lava tekeriwaka ehansi.Mbhurisano lowu nga ta kunguhatiwa wu ta kona ku hlamusela Nawumbisi.3.2  Khabinete yi pasisile Nawumbisi wa Khomixini ya Mfambiso wa Misava, 2013 leswaku wu humesiwa leswaku vanhu va ta burisana hi wona.Exikarhi ka yin’wana Nawumbisi wa Khomixini ya Mfambiso wa Misava, 2013 wu lava ku tumbuluxa Khomixini ya Mafambisele ya Misava. Khomixini ya Mfambiso wa Misava yi ta laveka leswaku yi lawula tinyimpi ta vun’winyi bya misava hi ku ya hi ku va u nyikiwile vun’winyi byi mbirhi kumbe byi nharhu eka phasele yin’we ya misava yin’we.Khomixini yi ta laveka leswaku yi tumbuluxa no hlayisa ndhawu ya mavito ya misava leyi nga tsarisiwa hi vito ra ndzawulo ku katsa na misava leyi nga kamberiwa no ka yi nga tsarisiwangi.3.3 Khabinete yi amukerile ku yisiwa ka Nawumbisi wa Mpfuneto wa swa Nawu, 2013 epalamende.Nawumbisi wu kongomanile no hundzuluxa Nawu wa Mpfuneto wa swa Nawu, 1969 (Nawu wa vu 22 wa 1969) hi ku ya hi swiyimo leswi humelelaka, ngopfungopfu humeleriso wa vumbiwa na ku kombisa maendlele ya wona.Nawumbisi wu kongomane no kurisa maendlele na matirhele ya Mpfuneto wa swa Nawu eAfrika-Dzonga, leswi nga ta va na tirhele ra kahle eka vaaki hinkwavo. Swi nga hlanganisiwa eka swikongomiso swa nkoka eka maendlele ya vuhlayiseki bya vanhu na nhlayiseko wa vanhu Iava nga swela na mitlawa leyi pfumalaka, na ku humelerisiwa ka nhluvikiso wa xiyimo no khoma vaaki hi nhlonipho.3.4 Khabinete yi pasisile ku humesiwa ka Nawumbisi wa Ndzawulo wa Rihanyo ra Misava, 2013 eka Gazete ya Mfumo leswaku vanhu va tihlamulela eka wona.Nawumbisi wu lava ku hundzuluxa Nawu wa Ndzawulo wa Rihanyo ra Misava, 1974 (Nawu wa vu 28 wa 1974) na ku katsa Mindzawulo ya Rihanyo ra Misava, 2005 eka milawu ya rixaka.Mindzawulo ya Rihanyo ya Misava (2005) i nawu wa misava lowu pfunaka matiko ku tirha kun’we na ku ponisa vutomi na vanhu eka swiendlo leswi vangiwaka hi hangalako wa vuvabyi na minxungeto ya rihanyo eka misava.3.5 Khabinete yi pasisile masungulo ya Nawumbisi Ndzhundzhuluko wa Mirhi na Swilo leswi Yelanaka, wa 2012 ePalamende.Nawumbisi Ndzhundzhuluko wu hundzuluxa Nawu wa Mirhi na swilo leswi Yelanaka, wa 1965 (Nawu wa vu 101 wa 1965) tanihi leswi wu nga hundzuluxiwa hi Nawu wa vu 72 wa 2008.Mfikelelo wa mirhi ya nkoka, yo xaveka no hlayiseka na switirho swa rihanyo i phuphu ya nkoka eka rihanyo ra vanhu no hoxa xandla eku fikeleleni ka xikongomelo xa Mfumo xo engetela malembe yo hanya eka Vaaki va Afrika-Dzonga.3.6 Khabinete yi amukerile ku humesiwa ka Nawumbisi wo Lawula Maxavisele ya Swipyopyi, 2013 eka Gazete ya Mfumo leswaku vanhu va tihlamulela eka wona.Swipyopyi i xiphiqo lexikulu lexi alelaka mfumo ku humelela ka mbuyelo wa vutomo byo leha na bya kahle eka hinkwavo. Nawumbisi wu lava ku hunguta ku onha loku yelanaka na swipyopyi no lawula maxavisele ya swinwiwa swa swipyopyi.Hambileswi mfumo wu nga swi koteki ku yirisa swipyopyi naswona wu nge pfumeleli nhlohlotelo wa ku nwiwa ka swipyopyi hi ku pfumelela vanhu ngopfungopfu vantshwa ku pfumela leswaku vutomi bya vona byi ta antswisiwa kasi ntiyiso eka vo tala swi tava na endlele ro biha.Nghenelelo lowu wu nga vonaki tanihi ku tsan’wiwa kambe wu ta va xiphemu xa maendlele yo katsakanya ya mfumo ku hunguta ku onha loku yelanaka na swipyopyi.Mbhurisano lowu nga pulaniwa wu ta va kona ku hlamusela Nawumbisi.3.7 Khabinete yi amukerile gazete ya Milawumbisi mimbirhi leyi hundzuluxaka Nawu wa Vana, 2005 (Nawu wa vu 38 wa 2005) tanihi leswi wu nga hundzuluxiwa hi Nawu wa vu 41 wa 2007 hi ku ya hi  Xiyenge xa vu 75 xa Vumbiwa na Xiyenge xa 76, leswaku vanhu va tihlamulela eka yona.Nawumbisi wu lava ku nghenisa nhlamuselo ya nandzu wa swa le masangwini ku tiyisisa leswaku munhu wun’wana na wun’wana loyi a hehliwaka hi nandzu wa swa masangu tanihi leswi swi nga hlamuseriwa xiswona eka Nawu wa swa Vugevenga (Milandzu ya swa Masangu na timhaka to Yelana na swona). Nawumbisi Ndzundzhuluko, wa vu 32 wa 2007, wu languteka wu nga lulamelanga ku tirha na vana.Nawumbisi wu tlhela wu yelanisa Nawu na vuahluri bya Khoto ya Vumbiwa ku nyika langutisiso wa nawu hi xiboho xo susa no veka n’wana endhawini ya nkarhinyana yo hlayiseka hi mpfumelelo kumbe handle ka mpfumelelo wa xileriso xa khoto ku ringana nkarhi wo karhi.Nawumbisi Ndzhundzhuluko wa Vumbirhi wa Vana, 2013 wu langutanile no tiyisisa leswaku vana hinkwavo va tiphina hi vukorhokeri na mbuyelo lowu nga kongomana no lawula mfikelelo wa nhlayiseko na vuhlayiseki na ku tumbuluxa maendlele ya nhlayiseko eka vana. Wu lava ku nyika ndhawu yo hlayiseka no sirheleleka eka vana lava nga ta kumeka va lava ku hlayisiwa no sirheleriwa.4 Ku thoriwa4.1 Khabinete yi amukerile ku thoriwa loku landzelaka eka Ndzawulo ya swa Mati:a) Tatana Johannes David Mahlangu eka ntirho wa Xandla xa Mulawuri-Angarhelo: Vukorhokeri bya Nhlanganelob) Tatana Anil Bijman Singh eka ntirho wa Xandla xa Mulawuri-Angarhelo: Milawu na Matirhele.c) Manana Deborah Gabaakelwe Mochotlhi, Xandla xa Mulawuri-Angarhelo: Nkunguhato na Mahungu.4.2 Khabinete yi amukerile ku thoriwa loku landzelaka eka Ndzawulo ya Mitirho:a) Manana Agnes Moiloa eka ntirho wa Mutirhinkulu wa Mafambisele.b) Tatana Thobile Maxin Lamati eka ntirho wa Xandla xa Mulawuri-Angarhelo: Vukamberi na Ntiyisiso wa Vukorhokeri.4.3 Khabinete yi amukerile ku thoriwa ka vanhu lava landzelaka eka Ejensi ya Mfumo ya Thekinoloji ya Mahungu (SITA) ya Bodo ya Vafambisi:a) Dokodela Anna Mokgokongb) Qgweta Mantshare Beatrice Matlejoanec) Qgweta Thabani Masukud) Tatana Zukile Nomvetee) Manana Seadimo Chabaf) Tatana Ganelang Zeth Maleleg) Tatana Graeme Alvan Victorh) Manana Nozipho January-Bardilli) Manana Sindi Mabaso-Koyanaj) Manana Vuyokazi Felicity Mahlatik) Tatana Stadi Mngomezulul) Manana Michelle Oddette Williamsm) Tatana David  Clephane Niddrie  (Murhumiwa ku suka eka Vuhlanganisi)n) Tatana Nkhangweleni Walter Mudau (Murhumiwa wa DPSA)o) Tatana Geoffrey Rothschild4.4 Khabinete yi amukerile ku thoriwa nakambe ka swirho leswi landzelaka eka Bodo ya Vukorhokeri bya swa Timali.a) Manana Jabu Mogadimeb) Manana Hilary Wilton (Xandla xa Mutshamaxitulu)c) Phurofesa Phillip J Sutherlandd) Manana Zarina Bassae) Manana Di Turpinf) Tatana Ismail Momoniatg) Tatana Olano Makhubela (Musivi)h) Manana Dudu Msomii) Tatana Abel Sithole (Mutshamaxitulu)4.5 Khabinete yi tsundzukile ku thoriwa nakambe ka Manana Hlonela Lupuwana tanihi Mufambisinkulu wa Ejensi ya Nhluvukiso wa Mabindzu lamantsongo eka nkarhi wa malembe ya ntlhanu.4.6 Khabinete yi tsundzukile ku thoriwa nakambe ka Dokodela Prins Nevhutalu tanihi Mutshamaxitulu wa Bodo ya Nhlangano wa Mapimele ya Afrika-Dzonga.4.7 Khabinete yi amukerile ku thoriwa ka vanhu lava landzelaka eka Khomixini ya Vukorhokeri ya Vusirheleri tanihi vatirhi va nkarhinyana eka malembe lawa ya nga tluleki manharhu:a) Manana Magirly Rebecca Mokoapeb) Manana Lindiwe Daphney Zuluc) Manana Dipuo Mvelase.Swivutiso: Phumla Williams (Mukhomela Muvulavuleri wa Khabinete)Vutihlanganisi: 0835010139Issued by: Government Communications"
Xitatimende xa nhlengeletano wa Khabinete wa ti 9 ta Nhlangula 2013,10 Oct 2013,https://www.gov.za/statement-cabinet-meeting-9-october-2013,https://www.gov.za/ts/xitatimende-xa-nhlengeletano-wa-khabinete-wa-ti-9-ta-nhlangula-2013,"10 Oct 20131. Xiyimo xa Khabinete mayelana na timhaka ta nkoka eka nkarhi wa sweswi1.1. Khabinete yi amukela ku sayiniwa ka Milawu ya Swifambo na Nawumbisi Ndzhundzhuluko wa Timhaka leti Yelanaka na swona ku katsa na ku vekeriwa etlhelo ka aphili hi Khoto ya le Henhla ya Aphili leyi nga endliwa hi Nhlangano wo Kanetana na Titholigeti Emadorobeni (Outa) eka ku lwa na e-toll (gondzo ro hakeleriwa) na Ejensi ya Magondzo ya Rixaka ya Afrika-Dzonga (Sanral).Khabinete yi pfumela leswaku minhluvukiso leyi yi ta pfumelela vanhu va Gauteng na maAfrika-Dzonga hinkwavo ku languta eka mimbuyelo leyi sweswi hi nga yi fikelela – na leyi hi nga ta yi fikelela – eku antswisiweni ka magondzo ya pfulela-u-tshika eka xiyimo xa ikhonomi xa Afrika-Dzonga na le Dzongeni wa Afrika.Maendlele ya e-toll i xiave xin’we xa Phurojeke yo Antswisa Magondzo ya Pfulela- u-Tshika eGauteng leyi nga kurisa mfambo wa vanhu na nhundzu naswona yi ta endla ikhonomi ya xifundzankulu na ya rixaka yi kula ku ya emahlweni.Tihakelo ta e-toll ti hungutiwile hi ku ya hi ku tihlamulela ka vanhu; vakhandziyi lava nga swela va hlayisekile hi laha ku nga endliwa leswaku vafambisi va swifambo swa mani na mani va nga hakeli mali ya titholigeti; mpimo wa mahakelele ya nhweti na nhweti ya simekiwile, naswona maendlele yo hunguta  tihakelo ya kumeka eka tikhamphani ta swifambo.Khabinete yi kombela vatirhisi va magondzo ya pfulela-u-tshika ya Gauteng ku xixima nawu, ku kombisa vuakatiko bya kahle no hoxa xandla eku endleni ka Afrika-Dzonga ro antswa hi ku titsarisela tithege ta xitironiki no hakela ku tirhisa magondzo lawa ya xiyimo xa le henhla eka misava.Khabinete yi hlohlotela maAfrika-Dzonga ku kokisana kun’we no tirhisana ku endla leswaku Phurojeke yo Antswisa Magondzo ya Pfulela-u-Tshika ya Gauteng yi humelela no amukela ku kula ka switirhisiwa swa manguva lawa etikweni.Holobyenkulu wa Vutleketli u ta tivisa siku leri e-toll yi nga ta sungula ku tirha hi rona. Khabinete yi kombela vachayeri hinkwavo lava tirhisaka ngopfu magondzo ya pfulela-u-tshika ya Gauteng ku titsarisela no xava tithege ta xitironiki leswaku va ta kuma ku hunguteriwa tihakelo.1.2. Khabinete yi ba mavoko eka ku yisiwa emahlweni, ehansi ka vurhangeri bya Phuresidente Jacob Zuma, ka phurogireme ya switirhisiwa ya mamiliyoni, leyi katsaka ku simekiwa sweswinyana ka R71 na R81 ku hlanganisa Polokwane na dorobantsongo ra Giyani na ku pfuriwa ka phurojeke ya Bridge City na Rail Link eKwaZulu-Natal hi ti 19 Nhlangula 2013. Gondzo ra nhlanganelo i xikhiya xo koka vuvekisi etikweni na tikonkulu.Tanihi leswi hi hluvukisaka magondzo etikweni, Khabinete yi kombela vatirhisi hinkwavo ku tivonela loko va tirhisa magondzo. Khabinete yi karhatekile hi ku engeteleka ka tinghozi leti katsaka vafambi hi milenge eka magondzo ya pfulela-u-tshika. Vafambi hi milenge va endla 46% wa vanhu lava lahlekeriwaka hi vutomi emagondzweni. Vachayeri na vafambi hi milenge va na vutihlamuleri byo hlayisana emagondzweni. Khabinete yi hlohlotela maAfrika-Dzonga hinkwavo ku va xiphemu xa Khume ra Malembe ya Magoza ya Nhlayiseko eMagondzweni ya Nhlangano wa Matiko (2011-2020) leswi nga rhangeriwa hi Ndzawulo ya Vutleketli.1.3. Khabinete yi kombela maAfrika-Dzonga hinkwavo ku nghenela eka Vhiki ro Kongoma ra Imbizo leri sweswi ri nga eku yeni emahlweni, ku fikela hi ti 13 Nhlangula 2013. Leswi swi nyika vaaki nkarhi wo tihlanganisa na Varhangeri eka timhaka leti va khumbhaka no tlhela mfumo wu burisana na vanhu hi ntirho wa wona.1.4. Hi ku yimela vanhu va Afrika-Dzonga, Khabinete yi khensa Nkwama wa Misava eka nseketelo wa vona eka Afrika-Dzonga hi nkarhi lowu a ri lava timali to engetelela. Lowu i mpfuneto wun’we lowukulu wa swa timali eka HIV na TB ku suka eka munyikeri eka matimu ya nhamulo ya AIDS.Ku tlula hafu (52%) wa mabiliyoni manharhu ya tirhandi yi ta nyikiwa Ndzawulo ya Rixaka ya Rihanyo. Exikarhi ka tiphurogireme tin’wana, timali leti ti ta tirhisiwa ku endla leswi landzelaka: ku xava mimirhi ya antirhetirovhayirali ya vavabyi va 350 000, timali to fambisa mimirhi ya antirhetirovhayirali hi ku rhumeriwa hi xihatla ku ya eka vavabyi emakaya kumbe laha va tekaka kona mimirhi leyi etikweni, vukorhokeri byo kambela TB eka vakhotsiwa emakhotsweni hinkwawo eAfrika-Dzonga, na ku kamberiwa ka TB na HIV eka vatirhi va 100 000 va le migodini emigodini leyintsongo leyi pfumalaka vukorhokeri bya vona bya rihanyo.1.5. Khabinete yi ba mavoko eka ku humelela loku ya ka emahlweni eka Vuxaka byo lwa na HIV and AIDS, lebyi tlangelaka malembe ya 15 hi ti 9 ta Nhlangula 2013.Afrika-Dzonga ri le ku simekeni ka phurogireme yikulu ya ntshungulo hi antirhetirovhiyirali emisaveni. Vuxaka byi ve na xiave xa nkoka eku hluvukiseni ka Pulani ya Rimba ra Rixaka (NSP) 2012-2016.1.6. Khabinete yi khensa moya wa minjhekanjhekisano wa miholo leyi nga endliwa no gimetiwa eka swiphemu leswi swiboho swi nga hatlisisiwa ku fikeleriwa.Mbhurisano wa vanhu eka vuako bya milawu ya mitirho yi tshama ya ha ri xirhangana xo sivela madzolonga yo yelana no kombisa ku vilela.Loko vatirhi va tlhelela emitirhweni, Khabinete yi hlohlotela vathori na vathoriwa ku tirhisana, tanihi leswi ikhonomi ya misava ya ha ri ki ehansi ka ntshikelelo, ku endla leswaku ikhonomi ya Afrika-Dzonga yi tirha kahle, no humesa mbuyelo wa kahle no hlayisa ntirho wa kahle.1.7. Khabinete yi amukela Samiti ya Rixaka eka Nsivelo wa ku Tisunga eka Vukorhokeri bya Maphorisa ya Afrika-Dzonga (SAPS) leyi nga ta khomiwa hi ti 16 ku fikela ti 18 Nhlangula. Lawa i maendlele yo lava ku simeka Pulani ya Rixaka yo Sivela ku Tisunga eka  SAPS.Vukorhokeri bya Maphorisa eAfrika-Dzonga.1.8. Phuresidente Jacob Zuma u ta rhurhela Phuresidente Francois Hollande wa le Rhiphabuliki ya France loyi a nga ta Endzela Mfumo eUnion Buildings ku sukela hi ti 14 ku fikela ti 15 Nhlangula 2013.Endzelo ra Mfumo ri ta tiyisa vuxaka bya hina bya swa tipolitiki na ikhonomi na France; ku tiyisa ntirhisano wa N’walungu-Dzonga ku katsa na Ajenda ya hina ya Afrika.2 Mimbhurisano ya nkoka na swiboho swa Khabinete2.1 Khabinete yi amukerile leswaku Milawu ya Xithekiniki eka Malavele na Makumele ya Mafurha (Oyili) yi tsariwa eka Gazette ya Mfumo leswaku vanhu va tihlamulela.2.2 Khabinete yi pfumelerile ku rhurheriwa ka Nhlengetano ya Mpfumelelano wa Mphikizano wa Misava eka Mbhurisano (ICN) hi Khomixini ya Mphikizano ya Afrika-Dzonga ku sukela hi ti 16 ku fikela hi ti 18 Nhlangula 2013, eKapa.Nhlengeletano ya Mpfumelelano ya ICN yi kotisa leswaku ku cincaniwa miehleketo no burisana hi timhaka leti yelanaka no pfumelelana exikarhi ka swirho na Tiejensi to ka ti nga ri ta Mfumo emisaveni hinkwayo.2.3 Khabinete yi tivisiwile hi ku humelela loku nga va kona eka kotara yo sungula ya 2013/14 eka Mpfumelelano wa Mitirho ya Vantshwa lowu nga sayiniwa hi ti 18 Dzivamisoko 2013.Tindhawu ta ntsevu ta mpfumelelano lowu i (1) dyondzo na vuleteri, (2) humeleriso eka swa mitirho, (3) mintlawa ya vantshwa, (4) ku humesela etlhelo swikongomelo swa vantshwa, (5) mabindzu ya vantshwa na ya nhlanganelo (6) makungu yo endla mabindzu lawa ya nga weriki eka mfumo.Ku humelela lokukulu eka kotara yo sungula ku kombisa masungulo ya migingiriko ya vantshwa na makungu eka mfum na swiendlo swin’wana leswi humelelaka eka mabindzu yo ka ya nga ri ya mfumo.3 Milawumbisi3.1 Khabinete yi amukerile ku humesiwa ka Engetelelo wa Mpfampfarhuto wa Nawumbisi Ndzhundzhuluko wa Nhlayiseko wa Mfanelo ya Vun’winyi leswaku vanhu va ta tihlamulela eka wona.Nawumbisi Ndzhundzhuluko wu hundzuluxa Engetelelo wa Nawu wa Nhlayiseko wa Mfanelo ya Vun’winyi (Nawu wa vu 62 wa 1997) hi ndlela yo tiyisa, ku hlamusela no sirhelela timfanelo ta vun’winyi eka vatshami (vatshami va le mapurasini).Nawumbisi wu langutele ku kuma xintshuxo xo tiya eka mpfumaleko wa nhlayiseko eka vun’winyi hi ku hlanganisa matirhele yo vuyisela misava na nsirhelelo wa swa nawu na maendlele yo lulamisa timholovo. Nawumbisi wu lava ku antswisa timfanelo ta vatirhi na vatshami va le mapurasini. Vatshami va le mapurasini hi mikarhi yo tala i vana na vavasati.3.2 Khabinete yi amukerile ku humesiwa ka Mpfampfarhuto wa Nawumbisi Ndzhundzhuluko wa Nawu wa Rihanyo na Nhlayiseko eMigodini, 2013 eka Gazete ya Mfumo leswaku vanhu va ta tihlamulela eka wona.Nawumbisi wu lava ku hundzuluxa Nawu wa vu 29 wa 1996 wa Rihanyo na Nhlayiseko eMigodini ku langutisisa ka matirhele ya leswi nga nyikiwa, ku olovisa maendlele no tiyisa mindziho.Eku antswiseni ka rihanyo na nhlayiseko wa vatirhi va le migodini, Mpfampfarhuto wa Nawumbisi Ndzhundzhuluko wu lava ku hlayisa migodi tanihi ndhawu leyi hanyeke kahle no hlayiseka na ku va xiave xa kahle eka nhlayiso wa mbangu na ku fambisana na Kungu ra Nhluvukiso ra Rixaka.4 Ku thoriwa4.1 Khabinete yi amukerile ku thoriwa ka loku landzelaka eka Ndzawulo ya Nhluvukiso wa Vanhu:a) Tatana Thokozani William Magwaza eka ntirho wa Xandla xa Mulawuri-Angarhelo: Nkatsakanyo wa Nhlayiseko wa Vanhu.b) Manana Nelisiwe Ignatia Vilakazi eka ntirho wa Xandla xa Mulawuri-Angarhelo: Kungu na Ncico wa Nhlangano.4.2  Khabinete yi amukerile ku thoriwa ka Tatana Caiphus Ramushau eka ntirho wa  Mutirhinkulu wa swa Timali/ Nhloko ya Vukorhokeri bya Nhlangano eka Ndzawulo ya Vuxaka bya Matiko ya Misava na Ntirhisano.4.3  Khabinete yi amukerile ku thoriwa loku landzelaka eka Bodo ya Bangi ya Misava:a) Manana  Duma Motaub) Manana Thembekile  Thelma Ngcobo4.4  Khabinete yi tsundzukile ku thoriwa loku landzelaka eka Khansele/Huvo ya Tinhlayo ya Afrika-Dzonga:RIXAKAa) Tatana Ian Assam (ku thoriwa nakambe)b) Tatana Faldie Esau (ku thoriwa nakambe)c) Phurofesa Jacky Galpin (ku thoriwa nakambe)d) Dokodela Maseka Lesaoana (ku thoriwa nakambe)e) Tatana Morore Mphahlele (ku thoriwa nakambe)f) Dokodela Khangelani Zuma (ku thoriwa nakambe)g) Tatana Kenneth Brownh) Phurofesa Phillippe Burgeri) Dokodela Rashad Cassimj) Dokodela Jaya Josiek) Tatana Etienne le Rouxl) Phurofesa John Luizm) Phurofesa Julian Mayn) Dokodela Ariane Neethlingo) Dokodela Sarah Radloffp) Tatana Sulaiman Salau.ESWIFUNDZENINKULUa) Dokodela Daniel Plaatjies (Free State)b) Tatana Monde Nkasawe (Kapa-Vuxa)c) Tatana Glen Robbins (KwaZulu-Natal)d) Manana Zeenat Ishmail (Kapa-Vupeladyambu)e) Tatana Mveli Maphanga (Mpumalanga)f) Manana Lizell Henney (Kapa-N’walungu)g) Dokodela David Everatt (Gauteng).4.5 Khabinete yi amukerile ku thoriwa loku landzelaka eka Bodo ya Ndziriso hi swa Timali eka Tinghozi ta le Magondzweni:a) Tatana Thokwa Patrick Masobeb) Manana Refiloe Mokoenac) Dokodela Linda Kinse Lungelwa Nompumelelod) Tatana Dawood Coovadia (Xandla xa Mutshamaxitulu)e) Tatana Ahmed Pandorf) Dokodela Ntuthuko Bhengu (ku thoriwa nakambe tanihi Mutshamaxitulu)g) Qgweta Dimakatso Qocha (ku thoriwa nakambe)h) Tatana Desmond Smith (ku thoriwa nakambe)i) Manana Annemarie Steyn (ku thoriwa nakambe)j) Tatana Dumisa Hlatshwayo (ku thoriwa nakambe).4.6 Khabinete yi amukerile ku thoriwa loku landzelaka eka Bodo ya Vulawuri bya Nhlayiseko eSwiporweni:a) Manana Natalie Skeepersb) Tatana Masindi Tshamunwe Herryc) Tatana Andre Bain Harrisond) Manana Masaccha Khulekelwe Mbonambie) Tatana Norman Tinyiko Baloyif) Tatana Matodzo Ratshimbilana (ku thoriwa nakambe tanihi Mutshamaxitulu)g) Manana Jane Barret (ku thoriwa nakambe)h) Manana Thembelihle Msibi (ku thoriwa nakambe tanihi Xandla xa Mutshamaxitulu).Swivutiso: Phumla Williams (Mukhomela Muvulavuleri wa Khabinete)Vutihlanganisi: 0835010139Issued by: Government Communications"
Xitatimende xa nhlengeletano wa Khabinete wa ti 23 Nhlangula 2013,24 Oct 2013,https://www.gov.za/statement-cabinet-meeting-23-october-2013,https://www.gov.za/ts/xitatimende-xa-nhlengeletano-wa-khabinete-wa-ti-23-nhlangula-2013,"24 Oct 2013Khabinete yi vi le na nhlengeletano wa yona wa ntolovelo eKapa hi ti 23 Nhlangula 2013.1. Xiyimo xa Khabinete eka timhaka ta nkoka eka mbangu wa sweswi1.1. Khabinete yi amukerile ku humelela loku hi ku vonaka eka pfhumba ro hetisisa ra switirhisiwa swa vanhu ra tiko leri fambisiwaka hi Khomixini ya Mfambiso wa Switirhisiwa swa Vanhu ya Phuresidente. Phuresidente Jacob Zuma sweswinyana u simekile tiphurojeke to hlaya leti nga humelela tanihi xiphemu xa phurogireme ya Nhluvukiso wa Switirhisiwa. Leswi swi katsa ntirho lowu nga kona eka magondzo ya R81 na R71 eLimpopo, xitici xa xitimela xa Bridge City lexi nga ta tirha eUmlazi eDurban na ntirho wa xiyimo xa le henhla wa le Mugodini wa De Beers wa Venetia eVhembe, Limpopo.Phuresidente u ta simeka tiphurogireme ta switirhisiwa tin’wana to fana na Zoni ya Nhluvukiso wa Vumaki (IDZ) ya le Saldanha Bay eKapa Vupela Dyambu; na ndhawu yo endzela leyi hakeleriwaka eDan’wini ra De Hoop, eLimpopo, ku simekiwa ka swigolonyana swo famba leswi nga akiwa Afrika-Dzonga eKapa Vuxa, na ku pfuriwa ximfumo ka Xibedlhele xa Ladybrand eFree State.Khabinete yi amukerile ku humelela ka maendlele ya Bazi ra Rivilo ra Vakhandziyi (BRT) ra le eJoni, Tshwane, Kapa na le Rustenburg. Phurogireme ya tiko hinkwaro ya switirhisiwa leyi dyaka mamiliyoni ya tirhandi leyi vumbaka hi vuntshwa ikhonomi na maendlele ya swifambo laha tikweni ra hina.Tiphurojeke leti ti na matimba ya ku susa ikhonomi ku ya emaninginingini naswona ti ta ya emahlweni no hoxa xandla eka nhluvukiso wa ikhonomi no tumbuluxa mitirho.1.2      Khabinete yi amukela Xitatimende xa Pholisi eka Mpimanyeto wa Nkarhi wa le Xikarhi tanihi leswi a swi tivisiwa hi Holobyenkulu wa swa Timali. Khabinete yi seketela maendlele ya matimba ku gangisa mfumo. Maendlele lawa ya ta tirha swinene eku hunguteni ka ntlangiso eka ku xava hi mfumo. Maendlele lawa ya ta tiyisisa leswaku mfumo wu tirhisa switirhisiwa swa wona kahle no hetiseka. Khabinete yi kombela tindzawulo hinkwato ta rixaka na ta swifundzhankulu, timasipala, tiejensi ta vanhu hinkwavo na minhlangano ya vumbiwa ku tirhisa maendlele lawa.1.3 Khabinete yi tihlanganisile na Phuresidente Jacob Zuma na vanhu va Afrika-Dzonga eku lweni na ku xanisiwa, madzolonga na ku lahliwa ka vana. Khabinete yi khensile tiejensi leti landzelelaka nawu eka swiendlo swa tona eka milandzu leyi nga mangariwa sweswinyana.Tanihi leswi hi funghaka Siku ra Vana ra Rixaka hi siku ra vumbirhi ra Hukuri, Khabinete yi kombela Vaaki va Afrika-Dzonga ku sirhelela vana tanihi leswi va nga varhangeri va mundzuku. Khabinete yi kombela nakambe vaaki ku ya emahlweni va tirha na tiejensi leti hlayisaka nawu eku lweni na vugevenga exikarhi ka vaaki.Hi fanele hi tekela enhlokweni leswaku ku hlayiseka ka vana i vutihlamuleri bya vatswari na vaaki. Hi fanele hi pfuna vamanana lava lavaka ku pfuniwa ku kurisa vana va vona.1.4 Khabinete yi amukerile xitiviso xa Umalusi xa leswaku tiko ri lulamerile ku tsala Swikambelo swa Xitifikheti xa Siniya xa Rixaka ku sukela hi ti 28 Nhlangula ku fikela hi ti 29 Hukuri 2013. Khabinete yi navelela vadyondzi va 707 136, ku katsa na vadyondzi va 130 000 va nkarhinyana, mikateko eka swikambelo swa vona.Vatswari na vahlayisi va komberiwa ku seketela vana va vona tanihi leswi va nga eku tilulamiseleni ka swikambelo swa vona. Khabinete yi kombela Ntlawa wa 2013 leswaku wu endla leswaku tiko ri tinyungubyisa.1.5 Khabinete yi amukerile ku simekiwa ka phurogireme ya ku kumeka ka swakudya ya Fetsa Tlala (Herisa Ndlala) hi Phuresidente Jacob Zuma eKuruman eKapa-N’walungu hi ti 24 Nhlangula 2013. Phurogireme yi ta pfuna vaaki ku endla swakudya eka misava ya nhlanganelo wa vanhu na yin’wana leyi nga tirhisiwiki. Yi ta seketela van’wamapurasi lavantsongo hi switirhisiwa, nhluvukiso wa swa timbewu na nhluvukiso wa timakete tintshwa, ku katsa na ku xava ka mfumo.1.6 Khabinete yi amukela ku simekiwa ka African Maritime Indaba leyi nga ta endliwa eSandton, eJoni, hi ti 24 na ti 25 Nhlangula 2013. Indaba yi ta va kona eka Vulawuri bya Nhlayiseko wa swa Malwandle ya Afrika-Dzonga na vumaki bya swa malwandle. Nhlengeletano yi ta nyika pulatifomo eka vatirhi vo hambana ku vumba ndlela ya nhluvukiso eka vumaki bya swa malwandle ya Afrika no tumbuluxa Vuxaka bya Pan Afrika eka nhluvukiso wa ikhonomi ya Afrika.1.7 Khabinete yi tsundzukile hi Rendzo ra Mfumo hi Phuresidente Zuma leri taka ro ya eRhiphabuliki ya Xidemokirasi ya Congo (DRC) hi ti 29 na ti 30 Nhlangula 2013. Rendzo ri ta tiyisisa vuxaka bya hina lebyi nga hi kambirhi bya tipolitiki na ikhonomi na DRC no ya emahlweni no kurisa ku tinyiketela ka hina eka mitirho yo hlayisa ku rhula na ku Aka nakambe na Phurogireme ya Nhluvukiso Endzhaku ka Nyimpi (PCRD) etikweni leriya.1.8 Khabinete yi kombela Vaaki hinkwawo va Afrika-Dzonga ku seketela Nhweti ya Lemukiso hi Timfanelo ta Vatsoniwa ya Rixaka ku sukela hi siku ra vunharhu ra Hukuri ku fikela hi siku ra vunharhu ra N’wendzamhala 2013, leri funghaka Siku ra Misava ra Vanhu lava nga Tsoniwa. Nhweti yi ta tlangeliwa ehansi ka nhlokomhaka: “Tshova swisivelo, pfula minyangwa: eka vaaki hinkwavo hi ku angarhela”.1.9 Khabinete yi tsundzukile hi ku vilela ku pfuka ka tinyimpi na madzolonga eRhiphabuliki ya Mozambique. Khabinete yi navelela ku tivisa leswaku Mozambique yi na mfumo lowu nga nawini na leswaku minhlaselo yi nyadza matimba ya mfumo ya Mozambique na vanhu va wona. Khabinete yi sola minhlaselo hi laha ku kulu.2 Mimbhurisano ya nkoka na swiboho swa Khabinete2.1 Khabinete yi amukerile ku pfumeleleriwa ka Ndzhundzhuluko wa Doha eka Maendlele ya Kyoto. Mindzhundzhuluko leyi yi vumba xiphemu xa 2013-2020 xa mitirho yo hunguta gasi emisaveni hi ku  lava ku hunguta maxelo lama cincaka ya nghozi naswona ku karhi ku hlayisiwa swirhangana swa nhluvukiso eka matiko lawa ya hluvukaka.2.2 Khabinete yi amukerile Swiviko swo Sungula no Hlanganisiwa na swa Minkarhi swa Afrika-Dzonga leswi nga ehansi ka Ntwanano wa Misava eka Timfanelo ta Vanhu na Tipolitiki leswaku swi yisiwa eka Nhlangano wa Tinxaka. Xiviko i nkambisiso wa mimbuyelo na swiphiqo leswi fambisanaka na ku tirhisiwa ka timfanelo ta vanhu na ta tipolitiki leswi kumekaka eka Ntwanano na Vumbiwa ra hina. Xi na ku langutisisa eka xindzhuti xa vanhu na mfanelo yo va na ndzingano mpfhuka ku sungurile xidemokirasi hi 1994.3 Milawumbisi3.1 Khabinete yi amukerile ku humesiwa ka mpfampfarhuto wa ku Kurisiwa na ku Hlayisiwa na Nawumbisi Ndzhundzhuluko wa Vuvekisi, 2013 leswaku vanhu va tihlamulela. Nawumbisi wu nyika vuako bya nawu eka vuvekisi no ololoxa nhlayiso wa nawu eka vavekisi hinkwawo hi ku fambisana na swilaveko swa Vumbiwa. Nawu lowu wa xivono wu ta kurisa ku kota ka hina ku koka rinoko ra vavekisi va le handle na nkuriso wo yisa swilo ematikweni ya le handle ku hlayisa nkuriso na nhluvuko eAfrika-Dzonga. Mpfampfarhuto wa Nawumbisi wu lava ku kuma vuyimo byo hlaya exikarhi ka timfanelo na leswi bohaka eka vavekisi hinkwavo eAfrika-Dzonga, xilaveko xo lava ku nyika nhlayiseko lowu faneleke no ringana wa vavekisi va matiko mambe na va laha kaya.3.2 Khabinete yi amukerile ku tivisiwa ka Nawumbisi Ndzhundzhuluko wa Tindlu to Hira, 2013 ePalamende. Nawumbisi wu lulamisa ku hundzuluxiwa na ku tirhisiwa kun’wana ka timhaka leti nga huma endzhaku ka loko ku sungurile Nawu wa Tindlu to Hira, 1999 (Nawu wa vu 50 wa 1999) (tanihi leswi wu nga hundzuluxiwa hi 2008). Nawu wu kongomane na ku tlakusa makete lowu nga tshamiseka na makete lowu kulaka lowu fikelelaka laveko wa tindlu to hira leti fikelekaka exikarhi ka vanhu lava nga swela no siwaneka hi mhaka yo tsan’wiwa.3.3 Khabinete yi amukerile ku tivisiwa ka Nawumbisi Ndzhundzhuluko wa Maqgweta, 2013 ePalamende. Nawumbisi wu hundzuluxa Nawu wa Maqgweta, 1979 (Nawu wa vu 53 wa 1979), tanihi maendlele yo sungula, ku nga se simekiwa no tirhisiwa ka Nawumbisi wo Tirha hi swa Nawu. Wu lulamisa swiphiqo hi ku fambisana na maqgweta na maqgweta lawa ya ha thwasaka na ku herisa minhlangano ya milawu leyi nga tumbuluxiwa hi ku ya hi mindzelekano ya matikoxikaya ya khale (Transkei, Bophuthatswana, Ciskei na Venda). Mindzhundzhuluko yi ta tiyisisa malawulele ya mitirho ya maqgweta etikweni hinkwaro naswona yi ta tiyisisa malawulele ya ntirho wa vuqgweta eka tindhawu leti nga boxiwa.3.4 Khabinete yi amukerile ku tivisiwa ka Nawumbisi Ndzhundzhuluko wa Maqgweta ya Mfumo, 2013 ePalamende. Xikongomelo xa Nawumbisi i ku hundzuluxa Nawu wa Maqgweta ya Mfumo, 1957 (Nawu wa vu 56 wa 1957). Mindzhundzhuluko yi ta nyika vurhangeri eka varhangeri na ku langutisisa Vukorhokeri bya Nawu. Yi kongomanile no fambisa ku thoriwa ka Qgwetankulu-Jenerala loyi a nga ta langutisisa Maqgweta hinkwawo ya Mfumo no pfuneta eka timhaka leti yelanaka, tanihi goza ro sungula eku tirhiseni ka Vuako bya Pholisi eku Cinciweni ka Vukorhokeri bya Nawu bya Mfumo.3.5 Khabinete yi amukerile ku yisiwa ka Mpfampfarhuto wa Nawumbisi wa Nkoka wa Nhundzu, 2013 ePalamende. Nawumbisi wu endla mpfuleko wa ku tumbuluxiwa ka Hofisi ya Muhleri-Jenerala wa Nkoka. Hofisi leyi yi ta nyika vukorhokeri byo hlela nkoka wa miako leyi nga hlawuriwa leswaku yi wela ehansi ka mfumo na swikongomelo swa ku vumbiwa nakambe ka misava, ku katsa na vukorhokeri bya nkambelo wa nkoka wa miako eka tindzawulo leti nga ta kombela hofisi leswaku yi endla mikambelo yaleyo.3.6 Khabinete yi amukerile mpfampfarhuto wa Nawumbisi wa Nhluvukiso wa Switirhisiwa lowu nga pfuxetiwa ePalamende. Nawumbisi wu tumbuluxa enawini Khomixini ya Mafambisele ya Switirhisiwa swa Mfumo (PICC) na Pulani ya Switirhisiwa swa Rixaka tanihi matirhele yo hlanganisa no fambisa nhluvukiso wa switirhisiwa swa Afrika-Dzonga. Nawumbisi wa Nhluvukiso wa Switirhisiwa wu nyika vuako bya nawu ku aka phurogireme no pfuneta ku antswisa mimbuyelo ya nhluvukiso no hetiseka.3.7 Khabinete yi pfumelerile Mpfampfarhuto wa Nawumbisi Ndzhundzhuluko wa ku Nyika Vavasati Matimba na Ndzingano wa swa Rimbewu, 2013 leswaku wu kaneriwa ePhalamende. Nawumbisi wu lava ku tumbuluxa vuako bya milawu eka nkoka wo pfumala xihlawulambala, rimbewu na ndzingano tanihi leswi swi nga hlamuseriwa eka Vumbiwa. Wu lava no kurisa ku nyikiwa ka vavasati matimba, swivumbeko swo ringana swa vuyimeri eku tekeni ka swiboho na nhlayiseko wa vona na nhluvukiso tanihi leswi swi nga boxiwa eka Xiphemu xa nkaye (mbirhi) xa Vumbiwa.                                                                                                                                                                                                                                                                                                                                                                                                                                                                         3.8 Khabinete yi pfumelerile ku yisiwa ka Nawumbisi Ndzhundzhuluko wa Mafambisele ya Vulawuri bya Vanhu, 2013 ePalamende. Nawumbisi i vuako lebyi lavaka ku tlakusa maendele ya masungulo na milawu leyi vuriwaka eka xiphemu xa 195(1) xa Vumbiwa eka vulawuri bya vanhu; ku nyika mfambiso no tiyisisiwa ka vatirhi eka vulawuri bya vanhu; ku lawula ku aleliwa ka vatirhi ku endla bindzu na mfumo; ku nyika milawu na maendlele ya xindzhuti lawa ya katsaka ku tumbuluxiwa ka Milawu ya Vulawuri bya Vanhu, Yuniti ya Xindzhuti na Mpfuno wa Maxupulele ya Xithekiniki. Nawumbisi wu ta tirha eka vatirhela mfumo hinkwavo eka swiyenge hinkwaswo swa mfumo.4 Ku thoriwa4.1 Khabinete yi amukerile ku thoriwa loku landzelaka eka Bodo ya Ejensi ya Nhluvukiso wa Mabindzu Lamantsongo (Seda) eka nkarhi wo ringana malembe manharhu:a) Dokodela Ivor Mzwandile Zwane (Mutshamaxitulu)b) Dokodela Tebogo Job Mokgoro (xirho xo pfumala vulawuri)c) Tatana Thakhani Makhuvha (xirho xo pfumala vulawuri)4.2 Khabinete yi amukerile ku engeteleriwa ka kondiraka ya ntirho wa Manana TE Radebe tanihi Mufambisinkulu wa Senthara ya Antswiso wa Vukorhokeri bya Vanhu (CPSI).4.3 Khabinete yi tsundzukile ku engeteleriwa ka nkarhi wo lawula wa swirho swa 21 swa Huvo ya swa Mitirho ya Sayense ya Ntumbuluko ya Afrika-Dzonga hi nkarhi wo ringana tinhweti ta ntsevu:a) Dokodela CJ Augustynb) Tatana N Baloyic) Phurofesa ELJ Breetd) Phurofesa  NH Caseye) Dokodela F Dilikaf) Dokodela MM Dyasig)  Dokodela JF Eloffh)  Dokodela I Gledhilli) Tatana OSD Garegaej) Tatana P Govenderk) Tatana TP Govenderl)  Dokodela G Henrym) Dokodela BH Kochn) Tatana BS Malokao) Dokodela P Matutup)  Dokodela S Naidooq) Phurofesa  BK Reillyr) Phurofesa  HJ Siweyas) Dokodela ME Stalmanst) Phurofesa C Van der Westhuizenu) Dokodela G Botha.Swivutiso:Phumla Williams (Mukhomela Muvulavuleri wa Khabinete)Tihlanganise na: 083 501 0139Issued by: Government Communications"
Xitatimende xa Nhlengeletano wa Khabinete wa ti 6 Hukuri 2013,7 Nov 2013,https://www.gov.za/statement-cabinet-meeting-6-november-2013,https://www.gov.za/ts/xitatimende-xa-nhlengeletano-wa-khabinete-wa-ti-6-hukuri-2013,"07 Nov 20131. Xiyimo xa Khabinete mayelana na timhaka ta nkoka eka nkarhi wa sweswi1.1 Khabinete yi amukerile xiviko xa Goldman Sachs, Makumembirhi wa Malembe ya Ntshuxeko, lawa ya kombisaka tindzhawu ta 10 laha Afrika-Dzonga ri nga humelela ku sukela hi 1994 na tindzhawu ta 10 laha tiko ri nga fanela hi ku teka xiendlo eka swiboho.Xiviko i xitiyisiso xo amukeriwa hi mfumu eka xikambelwana xa matirhele ya tiko no yimela swikongomiso swa nkarhi lowu taka leswi nga boxiwa eka Pulani ya Nhluvukiso wa Rixaka.Xiviko i xihlovo xa ntshembho na ntlakuso naswona i ku hoxa xandla ka nkoka eka vanhu hi nkarhi lowu Afrika-Dzonga a ri sungurile ku tlangela Malembe ya 20 Ya Ntshuxeko.Mfumu wu kombela Vaaki va Afrika-Dzonga ku tirha kun’we no tirha hi matimba ku endla leswaku Afrika-Dzonga ri humelela swinene no kongomisa eka matimba na mimbhurisano eka timhaka leti.1.2 Khabinete yi amukela ku tumbuluxiwa ka tiyunivhesiti tintshwa eKapa N’walungu na le Mpumalanga, leti nga ta akiwa ku sukela ku sungurile xidemokirasi.Yunivhesiti ya Mpumalanga yi ta pfula hi Sunguti 2014. Ku humelela loku ku kombisa nkoka wa mfumu naswona Vaaki va Afrika-Dzonga va fanele ku tikhomanisa na dyondzo tani hi xiphemu xa rixaka xa nhluvukiso. Khamphasi leyintshwa yi ta endla leswaku swichudeni swa Mpumalanga swi dyondza kusuhi na le kaya naswona swi ta tisa migingiriko yo tala ya ikhonomi leyi nga kongomisiwa eku korhokeleni ka yunivhesiti na vanhu va yona.Afrika-Dzonga ri endlile ku humelela loku kulu eku nyikeni ka vukorhokeri ekaswikolo swa le henhla leswintshwa. Ku herisiwa ka swikolo leswi ku tlheriselaendzhaku mimbuyelo leyi hi nga yi kuma eka xidemokirasi xa hina lexintshwa.1.3  Khabinete yi amukela xitiviso xa Eskom eka switici swa gezi swa Kusile na Medupi leswi nga ta hangalasa gezi hi 2014. Ku endliwa ka gezi lembe leri taka hi switici swa gezi swa Kusile na Medupi ku ta va goza rin’wana lerikulu eka nhluvukiso wa tiko naswona swi ta kombisa ku humelela ka mfumu eku tirhiseni ka phurogireme ya nhluvukiso wa switirhisiwa hi ntalo leswi nga ta aka hi vuntshwa ikhonomi ya hina na vaaki.Gezi leri hlayisiwaka ri na nkoka eka vaxavi va le makaya na va swimakiwa – leswi ku nga xirhangana eka eka vulawuri lebyi ku sukela hi 2009. Hi tiphurojeke leti to hlaya ta muxaka lowu leti nga ku humeleleni laha tikweni, Afrika-Dzonga ri tekile magoza yo hlaya eka godzo ra rona lerintshwa, naswona Vaaki va Afrika-Dzonga va fanele ku tlangela mimbuyelo ya hina.1.4 Khabinete yi hoyozela ku sayiniwa ka Ntwanano eka Phurojeke ya Grand Inga ya Gezi ro suka ematini, hi nkarhi wa Riendzo ra Mfumu sweswinyana hi  Phuresidente Jacob Zuma ku ya eRhiphabuliki ra Xidemokirasi ra Congo. Phurojeke leyi yi ta engetelela mfikelelo wa eneji eAfrika no kombisa mimbuyelo ya nkoka eka vurimi migodi na mabindzu yan’wana eka xivandla xa SADC.       Endzhaku ka loko swiphemu leswi swi hetisekile, phurojeke yi ta tisa eneji leyi pfuxetiwaka eka hafu ya khonthinete ya Afrika. Phurojeke leyi yi ta hundzula ku tumbuluxiwa ka mintirho, nhluvukiso wa vuswikoti na ncicano wa thekinoloji eka matiko lawa ya nga tinghenelerisa naswona lawa ya nga ta vuyerisa vatirhisi va laha kaya na vatirhisi eka vumaki. Leswi i nkulo wa ikhonomi wa nkoka na ku va na mphikizano eka xivandla xa SADC.1.5 Khabinete yi hlohlotela Vaaki hinkwavo va Afrika-Dzonga, ngopfu ngopfu lavantsongo na lava nga ta langha ro sungula, ku tirhisa mfanelo ya vona ya xidemokirasi hi ku teka goza ro sungula ro titsarisela ku langha hi siku ra vunkaye na hi ti 10 Hukuri 2013.Nyimpi ya hina ya ntshuxeko yi hlayisile mfanelo ya leswaku Muaki wun’wana ni wun’wana wa Afrika-Dzonga a va mungheneleri eka maendlele ya hina ya xidemokirasi. Hi kombela Vaaki hinkwavo va Afrika-Dzonga ku xixima matimu ya hina no ya emahlweni no tiyisa ndzhuti wa xidemokirasi xa hina.Khabinete yi kombela valanghi hinkwavo ku tiyisisa leswaku ku hlawula ka 2014 ku tisa valanghi vo tala, tani hi leswi hi nga swi vona eka nhlawulo wun’wana ni wun’wana ku sukela hi 1994. Tihofisi hinkwato ta Xikaya ti ta pfuriwa eka masiku yo titsarisela ku fambisa maendlele ya ku titsarisela maphepha lawa ya faneleke.1.6  Khabinete yi khensa vahakeri va xibalo lava tlulaka mamiliyoni ya 3.6 lava va nga tlherisa timali ta xibalo ku fikela sweswi, ku pfuna mfumu ku endla vukorhokeri lebyi lavekaka ku antswisa vutomi bya Vaaki va Afrika-Dzonga.Afrika-Dzonga i ndzhawu yo antswa swinene namuntlha ku tlula leswi a yi ri xiswona hi 1994, hi ku ya hi nhlayo ya vanhu na tikhamphani leti nga tiyimisela ku hoxa xandla eka nkwama wa vanhu laha migingiriko na mimbuyelo swi hakeriwaka ku suka kona.Khabinete yi tsundzuxa vahakeri va xibalo lava va ha faneleke ku yisa timali ta xibalo leswaku siku ro pfala hi ku rhumela hi xitironiki hi munhu wun’we i ti 22 Hukuri 2013 na leswaku lembe xibalo ra 2012/13 ri le ku tshuneleni hi matimba.1.7  Khabinete yi alela madzolonga lawa ya nga humelela sweswinyana, ku onhiwa ka tinhundzu ta vanhu na ta mfumu no teka tinhundzu swi nga ri enawini eGauteng, Kapa Vuxa na Kapa Vupeladyambu. Khabinete yi khensa maphorisa eku ngheneleleni no lawula xiyimo.Ku onhiwa ka nhundzu ya vanhu ku karisa migingiriko leyi lavekaka swinene eka vaaki no endla ndzhwalo wo engetelela eka switirhisiwa leswi susiwaka ku ya engetela vukorhokeri lebyi.Mfumu a wu nge pfumeleli swigevenga ku onha vuako na nhundzu laha vukorhokeri bya nkoka byi nyikiwaka ku suka kona. Ku onha a ku pfuni munhu nchumu, naswona a ku na miehleketo yo vupfa eku onheni ka vukorhokeri byin’we loko ku ve ku laveka byin’wana.Vaaki va fanele ku lwa na ku ringeta hinkwako ka maendlele ya vugevenga yo teka dyondzo ya vana va hina ya byi khoma nkuzi hi ku chavisela ku kavanyeta swikambelo.Hi fanele ku aka matiko laha hi hloniphaka no pfunana, handle ka ku va hi chavana.1.8 Khabinete yi kombisile ku vilela hi marito evanhwini lawa ya kongomaneke na Majuda ya le Afrika-Dzonga. Khabinete yi tsundzuka mfanelo ya vanhu va le Palestine leswaku va ti kambela na mfanelo ya Israel ku tshama emfun’wini wa Palestine. Xikongomelo xa vona xo kuma xintshuxo eka ntlimbo lowu ya ka emahlweni. Vaaki va Majuda va Afrika-Dzonga va fanele va nga vi na nchumu xo xi chava. Mfumu a wu se kombisa ku alela ra makumu ku endza ka varhumiwa  vamfumu eIsrael.1.9 Khabinete yi khensa ku humela ka switsutsumi swa Afrika-Dzonga leswi a swi tsutsuma sweswinyana eka Marantoni ya le Dorobeninkulu ra New York, laha Mutsoniwa wa xitsutsumi xa tiolimpiki Ernst van Dyk a nga kuma xiyimo xa vumbirhi eka xiyenge xa vatsutsumi hi swituli swa vatsoniwa, laha Lusapho April a nga kuma xiyimo xa vunharhu eka xiyenge xa vavanuna xa marantoni ya mpfhuka wo leha swinene. Ku engetelela, Don Oliver na Abraham Mouton va hetelerile va ri eka lava va nga henhla va 60 eka xiyenge xo fambisa basikiri hi mavoko.2. Mimbhurisano ya nkoka na swiboho swa Khabinete2.1 Khabinete yi amukerile leswaku Vulawuri bya Vuhahisi bya Vanhu eAfrika-Dzonga (SACAA) na Nhlangano wa Vuhahisi bya Vanhu (ICAO) va khoma swin’we nhlengeletano yo sungula ya swa Mirhi eka Vuhahisi bya Vanhu eAfrika hi Nyenyenyani 2014. Swi ta tisa kun’we milawu yo lawula naswona Vatirhi va Vatshunguri exibakakabakeni va ta kota ku burisana hi swiphiqo leswi va hlanganaka na swona.Ku khoma ntlangu lowu swi ta pfuna ku kurisa lemukiso no hlohlotela Matiko ya Afrika ku nyika mahungu ya matirhelo ya vatirhi va le xibakabakeni, nhlayiseko wa vatirhi na vakhandziyi eka swihahampfhuka ku katsa na mafambisele ya vuhlayiseki.3. Ku thoriwaKhabinete yi amukerile ku thoriwa loku landzelaka:3.1 Manana Kholofelo Glorious Sedibe eka ntirho wa Xandla xa Mufambisinkulu-Jenerala: Vurhangeri na Maendlele ya Vufambisi eka Hofisi ya Khomixini ya Vukorhokeri bya Vanhu (OPSC).3.2 Bodo ya Khansele ya Vulavisisi eka Sayense ya Vanhu.a) Manana Nasima Badsha (Mutshamaxitulu)b) Phurofesa Relebohile Moletsanec) Dokodela Botlhale Octavia Tema (ku thoriwa nakambe)d) Phurofesa Shireen Abdool Aziz Hassime) Phurofesa Lulama Qalinge (ku thoriwa nakambe)f) Phurofesa Adebayo Olukoshi (ku thoriwa nakambe)g) Phurofesa Amanda Lourens (ku thoriwa nakambe)h) Phurofesa Enrico Orlando Uliana (ku thoriwa nakambe)i) Qgweta Roshan Rai Dehalj) Dokodela Mark BussinSwivutiso: Phumla Williams (Mukhomela Muvulavuleri wa Khabinete)Tihlanganise na: 083 501 0139Issued by: Government Communications"
Xitatimende xa nhlengeletano ya Khabinete ya ti 20 Hukuri 2013,21 Nov 2013,https://www.gov.za/statement-cabinet-meeting-20-november-2013,https://www.gov.za/ts/xitatimende-xa-nhlengeletano-ya-khabinete-ya-ti-20-hukuri-2013,"21 Nov 20131. Xiyimo xa Khabinete eka timhaka ta nkoka eka nkarhi wa sweswi1.1. Khabinete yi amukela nhlayo ya le henhla ya vahlawuri lava nga hlamula ku vitaniwa ka vona ku ya titsarisela hi nkarhi wo sungula wa ntsariso, wa ti 9 na ti 10 Hukuri 2013. Lava nga lulameriwa hi ku hlawula lava nga se ti tsariselaka va tsundzuxiwa leswaku nkarhi wo titsarisela wu ya emahlweni ku fikela laha ku nga ta tivisiwa siku ra mihlawulo ya rixaka leyi taka. Khabinete yi khensa ntirho wa Khomixini ya Nhlawulo leyi nga voyameriki etlhelo rin’we, naswona yi kombela Vaaki va Afrika-Dzonga hinkwavo ku tirhisa mfanelo ya vona ya xidemokirasi ku hlawula, leyi ku nga mbuyelo wa nyimpi ya hina ya ntshuxeko na xidemokirasi.1.2. Pfhumba ra Masiku ya 16 ro Lwisana na Madzolonga eka Vavasati na Vana ri ta sungula ku sukela hi ti 25 Hukuri ku fikela hi ti 10 N’wendzamhala 2013 ehansi ka nhlokomhaka: “SIRHELELA MZANSI – Swi ringene: Vaaki va hlangana ku sivela madzolonga eka vavasati na vana.”Khabinete yi kombela Vaaki hinkwavo va Afrika-Dzonga ku tirhisa nkarhi lowu ku pfuxeta ku tinyiketela ka hina, ku herisa mahanyele ya vumbhisa no khomisa tingana ya van’wana etikweni ra hina na ku nyikelela nakambe tiko ra hina eka timfanelo leti nga tsan’wekeku ta vavasati na vana.1.3. Xandla xa Phuresidente Kgalema Motlanthe u ta rhangela ku tsundzukiwa ka Siku ra Misava ra AIDS eMkhondo, eXifundzeni xa Gert Sibande, eMpumalanga, hi siku ro sungula ra N’wendzamhala 2013 ehansi ka nhlokomhaka: “Tlhariha. Kamberiwa. Yimbisiwa.”Goza leri ri ta tirhisiwa ku tlakusa rixaka eka migingiriko ya mfumo ku lwa na nhlaselo, ku engetelela lemukiso, na ku tiyisisa mingingiriko ku tlakusa minghenelelo yo lwa na nhlaselo. Leswi swi fambisana na Pulani ya Kungu ra Rixaka ya HIV na AIDS ya 2012-2016.Siku ra Misava ra AIDS ri ta tirhisiwa ku pfuxelela pfhumba ra Nchavelelo eka HIV no Kamberiwa (HCT) na ku simekiwa ka pfhumba ra ku yimbisiwa Xidokodela ka va Xinuna.Khabinete yi kombela Vaaki hinkwavo va Afrika-Dzonga ku ya eka swa masangu va sirhelelekile; ku kamberiwa HIV ku ringana kan’we hi lembe ku endlela leswaku va endla swiboho swa kahle swo tisirhelela, ku tshunguriwa, ku hlayiseka no seketela; naswona vavanuna na vafana va ya eka vukorhokeri byo yimbisiwa xidokodela.Vaaki va Afrika-Dzonga va fanele ku tirha xiphemu xa vona no tirhisa kungu ra ABC (Ku titsona swa masangu, ku tshembheka, ku tirhisa khondomu) tanihi ndlela ya vutomi.1.4. Khabinete yi kombisile ku tikisiwa ka maendlele eka milandzu ya le magondzweni tanihi xiphemu xa Pfhumba ra Nkarhi wa Makhisimusi – Fika u ri karhi u Hanya -   ehansi ka nhlokomhaka ‘Swin’we hi nga Kutsula Mamiliyoni ya Vutomi’, no kombela vatirhisi hinkwavo va gondzo ku va na mahleketele ya vutihlamuleri lawa ya twisisaka leswaku ku tlumbana ka mimovha ku herisa vutomi.1.5. Khabinete yi khensa ku humelela loku nga endliwa hi maendlele ya tienjesi lawa ya nga tekiwa ku sukela eka ku nghenelela ka Phuresidente hi Mudyaxihi 2013 eEldorado Park, ku lwa na madzolonga ya swidzidziharisi na mitlawa  na swiphiqo leswi yelanaka na vanhu na ikhonomi.Leswi sweswi ku nga voniwa ku khomiwa ka vanhu va 1 431, laha va 1 098 va ha yimeleke ku tenga; 1 095 va kumile beyili, vanharhu va ha ri ekhotsweni naswona  va 289 va voniwile milandzu eka timhaka ta vugevenga.Khabinete yi kombela vaaki ku ti alela eka maendlele yo xupula vaendli va vugevenga no tilavela vululami ehandle ka maendlele ya nawu, tanihi leswi swi nga ri ki enawini no hoxa xandla eka maendlele ya vugevenga. Khabinete yi hlohlotela vaaki ku tirha na maphorisa ku sisimula vinyi va swidzidziharisi na na vaxavisi lava engetelaka migingiriko ya vugevenga.1.6. Khabinete yi yisile marito yo chavelela eka mindyangu na vanghana va lava loveke endzhaku ka loko muako lowu a wa ha akiwa wu wile eTongaat, eKwaZulu-Natal; naswona yi navelela ku hola ka xihatla eka lava nga vaviseka.Khabinete yi tiyisisile leswaku ku na milawu ya vatirhi leyi hlayisaka timfanelo ta vatirhi no sola lava nga na vutihlamuleri hi khombo leri nga humelela. Khabinete yi tiyisisile leswaku mhaka leyi yi ta landzelerisiwa hi vurhonwana swinene.1.7. Khabinete yi amukerile ku pfuriwa ka Senthara ya Xitsundzuxo xa Nelson Mandela. Tindlu ta senthara i tin’wana ta switirhisiwa swa nkoka swa mfuwo leswi hlayisaka vutomi na minkarhi ya Tata Nelson Rolihlahla Mandela.Switirhisiwa leswi i xiphemu xa nkoka xa mfuwo wa rixaka ra hina, mfuwo wa hina wa ntshuxeko. I rifuwo ra rixaka ra hina leri lavaka ku hlayisiwa. Mfumo wu ta ya emahlweni no xixima Nelson Mandela na varhangeri lava hi nkarhi wa yena va hoxeke xandla hi la ku kulu eka ntshuxeko wa hina.1.8. Khabinete yi ba mavoko eku yeni emahlweni ka phurogireme ya switirhisiwa swa vanhu ya mamiliyoni ya Khomixini ya Vulawuri bya Switirhisiwa swa Phuresidente leyi nga rhangeriwa hi Phuresidente Jacob Zuma.Ku pfuriwa ka Damu ra Spring Grove hi Phuresidente ku endliwile ku leswaku ku kurisa mphakelo wa mati eka timasipala ta ntsevu, ku nga eThekwini Metropolitan, Xifundzha xa uMgungundlovu, Xifundzha xa Msunduzi, Xifundzha xa Ugu, na Sisonke na Masipala wa Xifundzha wa iLembe.Mfumo wu vekisile ku tlula biliyoni ra tirhandi eka phurojeke, leyi nga endliwa leswaku yi tumbuluxa mitirho. Hi nkarhi wo akiwa ka damu nhlayo yo ringana 960 ya vanhu a yi thoriwile.1.9. Phuresidente Jacob Zuma u ta endzela Masipala wa King Sabatha Dalindyebo, eXifhundzheninkulu xa Kapa Vuxa, hi ti 22 Hukuri 2013 tanihi xiphemu xa Phurogireme ya Nandzeleriso hi Phuresidente ya Siyahlola.Leswi swi ta katsa ku endzela eMthatha ku ya kambela ku antswisiwa ka rivala ra swihahampfhuka na swin’wana switirhisiwa swa phurojeke ya phuresidente endhawini. Mthatha yi vuriwile ku va yi ri ya Nkoka wa le Henhla hi Nghenelelo wa Phuresidente hi 2009 naswona minghenelelo yi fanele ku lulamisa nongonoko wa switirhisiwa na swiphiqo swa mphakelo wa vukorhokeri, hi ndlela yo lava ku pfuxelela Mthata.Phuresidente u ta kambela ku humelela loku nga endliwa eka tiphurojeke ta switirhisiwa swa mfumo hi ku languta mphakelo wa mati, gezi na magondzo endhawini.Ku pfulela hi Phuresidente Jacob Zuma exiticinintsongo xa Thornhill ku ta nyika tshaku ra netiweke ku ololoxa ku salela endzhaku emindyangwini ya 25 000.1.10. Phuresidente Jacob Zuma u ta va na Rendzo  ra Mfumo ro ya eAccra, Ghana, ku sukela hi ti 26 ku fikela ti 27 Hukuri 2013. Rendzo ri ta entisa vuxaka bya hina na Ghana bya matimba lebyi byi nga hi kambirhi no kurisa mabindzu eka endzeni khonthinete.1.11. Phuresidente Jacob Zuma u vekiwile ku va a fambisa Khomixini ya Tinxaka Timbirhi ya Afrika-Dzonga na Botswana (BNC) hi ti 21 Hukuri 2013. Leswi swi ta kurisa vuxaka lebyi nga hi kambirhi no tirhisana eka matiko lawa ya nga vamakhelwana. BNC leyi ya lembe na lembe eka leyi nga eka xiyimo xa Tinhloko ta Matiko yi simekiwile lembe leri nga hundza ku yisa ehenhla xiyimo xa Khomixini ya Nhlanganelo ya Nkarhi hinkwawo ya Ntirhisano na Khomixini ya Nhlanganelo wa Nkarhi hinkwawo ya Vusirheleri na Nhlayiseko.1.12. Khabinete yi amukela ku hlawuriwa ka Afrika-Dzonga eka Khansele ya Timfanelo ta Vanhu eka Nhlangano wa Tinxaka (hi ti 12 Hukuri 2013). Nkarhi wa hina wu sungula hi siku ro sungula ra Sunguti 2014 lowu fambisanaka na ku tlangela ka tiko eka Malembe ya 20 ya Ntshuxeko. Leswi swi tiyisisa ku tinyiketela ka hina eku humeleleni loko swi ta eka timfanelo ta vanhu eka vaaki va hina hinkwavo, vaaki va khonthinete ya Afrika na vaaki va misava hinkwayo.1.13. Khabinete yi hlanganile na vaaki va misava eku humeseleni ka vutitwi lebyi sukaka embilwini ku amukela Mihlangano yo ka yi nga ri ya Mfumo leyi nga hoxa xandla eka mpfuneto wa xihatla wa misava eka lava nga khumbhiwa hi xidzedze Typhoon Haiyan ePhilippines.Moya wa Ubuntu wu ta ya emahlweni no hoxa xandla eku vevukiseni ka gome ra vanhu va Philippines hi nkarhi lowu wo tika.1.14. Khabinete yi amukela ku tivisiwa ka goza rin’wana eka vutomi bya Phurojeke yo Antswisa Magondzo ya pfulela u tshika ya le Gauteng, na titholigeti eka swivandla leswi nga endliwa swa Magondzo ya Pfulela u tshika ya Gauteng leswi nga ta sungula ku tirha hi siku ra vunharhu ra N’wendzamhala 2013.Van’wamimovha lava nga se ti tsariselaku eka swa titholigeti xitironiki va hlohloteriwa ku endla tano, ku tiyisisa leswaku va fikelela ku hakela tihakelo leti nga hungutiwa.1.15. Khabinete yi khensa Tindzawulo ta Sayense na Thekinoloji na Dyondzo ya le Henhla na Vuleteri ku katsa na Yunivhesiti ya Thekinoloji ya Cape Peninsula eku endleni ka matimu hi ku simeka Xihondzo xo sungula xa Cube laha tikweni,  hi ti 21 Hukuri 2013, eRussia.Xihondzo, xi ta nyika mahungu ya nkoka ya maxelo exibakabakeni, no kombisa vuswikoti bya Afrika-Dzonga eka ndhawu ya sayense ya xibakabaka na thekinoloji.1.16. Khabinete yi amukerile ku hlawuriwa ka Holobyenkulu wa Dyondzo Ya le Hansi Angie Motshekga tanihi mutshamaxitulu wa Nhlangano wa le Dzongeni na le N’walungwini Afrika wa Nandzeleriso eka Nkoka wa Dyondzo (SACMEQ) hi nkarhi wa Nhlengeletano ya Ntolovelo ya vu 37 ya UNESCO; leswi swi engetelela vutitshembhi eka maendlele ya hina ya dyondzo na swikolo swa tidyondzo ta le henhla.Xikongomelo xa SACMEQ i ku langutana na ndzavisiso wo anama na migingiriko ya ndzetelo leyi nga ta kurisa mikarhi ya vakunguhati eka swa dyondzo na valavisisi ku kuma vuleteri bya vuswikoti bya xithekiniki lebyi lavekaka ku landzelerisa, ku hlahluva, no fananisa swiyimo swa swikolo na nkoka wa dyondzo ya le hansi.1.17. Khabinete yi tekerile enhlokweni Holobyenkulu wa Dyondzo ya le Henhla na Vuleteri, Blade Nzimande eku rhangeleni ka nhlengeletano ya Vaholobyenkulu va Dyondzo ya BRICS leyi nga endla swiboho swa matimba swinene. Nhlengeletano yi lulamisiwile emasungulweni ya Xiphemu xa vu 37 xa Nhlengeletano ya Ntolovelo ya UNESCO. Timhaka leti a ku burisaniwa hi tona ti katsa: ku kurisa ntirhisano exikarhi ka tiyunivhesiti ta BRICS, vuxaka no cincana hi vutivi.Vaholobyenkulu va pfumerile eka xilaveko xo simeka matirhele ya le henhla ya tipolitiki na xiyimo xa vuthekiniki hi ndlela yo lawula no fambisa tindhawu leti nga boxiwa ta ntirhisano leti nga ta fambisiwa hi Afrika-Dzonga tanihi Mufambisi wa BRICS. Ku na mpfumelelano exikarhi ka swirho hinkwaswo swa ntlhanu swa matiko eka nkoka wo kurisa ntirhisano exikarhi ka BRICS na UNESCO eka dyondzo.1.18. Khabinete yi tsundzukile xiviko xa tiko xa Afrika-Dzonga xo ya eka UNESCO xa leswaku mamiliyoni ya vanhu lavakulu va 3,3 va Afrika-Dzonga va humelerile eka Pfhumba ra Vaaki ra Kha Ri Gude. Leswi swi teka Afrika-Dzonga swi ri veka ekusuhi no fikelela Nhlangano wa Rixaka ra yona: Dyondzo ya Hinkwavo ku tinyiketela ku hafula nhlayo ya lava nga kotiki ku hlaya no tsala hi 2015. Pfhumba ri simekiwile hi Nyenyenyani 2008, hi xikongomelo xo pfuna mamiliyoni ya 4,7 ya lavakulu lava nga ehenhla ka malembe ya 15 leswaku va kota ku hlaya no tsala na endla tinhlayo hi rin’we ra tindzimi ta 11 ta ximfumo.1.19. Khabinete yi tlangela na vahluri eka Masagwadi ya Vukorhokeri bya le henhla eka Rixaka ya Batho Pele lawa ya tirhaka ku kurisa swa mitirho, ku tekela enhlokweni, ku hakela, no amukela no hlohlotela migingiriko ya xiyimo xa le henhla eka Vukorhokeri bya Vanhu no tiyisisa leswaku byi fikelela vanhu hi la ku kulu.1.20. Khabinete yi dzunisile matlangele ya sweswi ya Bafana Bafana, Proteas na Springboks naswona yi hoyozerile Itumeleng Khune, loyi a nga nyikiwa xidlodlo xo va N’wamitlangu wa Xiyimo xa le Henhla wa Afrika-Dzonga. Eku tiyisiseni leswaku hi rixaka leri humelelaka, Khabinete yi tsundzukile leswaku Afrika-Dzonga ri pfukile ri ri eka moya wa le henhla hi mixo wa Ravunharhu endzhaku ka ku hlula ka Bafana Bafana hi nkutlunya wun’we eka tandza loko va hlula Spain. Khabinete yi kombela Vaaki hinkwavo va Afrika-Dzonga ku teka xiphemu xa vona eku seketeleni ka swipano swa hina swa rixaka.1.21. Khabinete yi hleveriwile hi Ntsombano wa Vululami wa Nsivelo wa Vugevenga na Vusirheleri (JCPS) hi mayelana na xiviko xa Musirheleri wa Vanhu eka maendlele ya vuhlayiseki ekaya ra Phuresidente Jacob Zuma eNkandla. Khabinete yi hleveriwile leswaku ku tihlanganisa ka mfumo na Musirheleri wa Vanhu eka mhaka leyi ku yisiwile eka vuhlayiseki bya Nhloko ya Tiko. Khabinete yi hleveriwile nakambe leswaku xiviko xa xipano xo rhumiwa xa mfumo eka nkuriso wa vuhlayiseki eNkandla ku yisiwile eka Komiti ya Nhlanganelo eka swa Vunhlori leyi nga humesa Xiviko xo Hlawuleka hi mhaka leyi. Xipano xa mfumo xo rhumiwa xi vikile leswaku Komiti ya Nhlanganelo ya eka swa Vunhlori a yi na vumbhoni bya leswaku Ndzawulo ya Mitirho yi hakelerile ku akiwa ka tindlu ta Phuresidente. Vaholobyenkulu ku suka eka Ntsombano wa JCPS va rhambiwile eka mbhurisano lowu wa Khabinete naswona va kumeka ku hlamula swivutiso eka mhaka leyi.2. Mimbhurisano ya nkoka na swiboho swa Khabinete2.1. Khabinete yi amukerile mpfampfarhuto wa Papila ro Basa eka Dyondzo na Vuleteri endzhaku ka loko ku herile Dyondzo ya Xikolo xa le Sekondari: “Ku aka Maendlele yo Kula, yo Hetiseka no Katsakanya eka Dyondzo na Vuleteri endzhaku ka loko ku herile Dyondzo ya Xikolo xa le Sekondari”.Mpfampfarhuto wa Papila ro Basa wu veka makungu yo kurisa ku nyikiwa ka dyondzo na vuleteri swa sweswi eAfrika-Dzonga. Wu kombisa ku antswisa nkoka, nkatsakanyo wa swigava swo hambana swa maendlele loko ku ta va ku herile xikolo xa le sekondari, no humesa tindlela ta hi laha vathori va le ka mabindzu ya mfumo na yo ka ya nga ri ya mfumo va tirhaka hi ndlela ya nkoka eku tumbuluxeni ka vatirhi va vutivi na matimba.Papila ri tiyisisa nkulo wo katsakanya na mitirho leyi nga na nkoka eka Pulani ya Nhluvukiso wa Rixaka. Ndzawulo ya Dyondzo ya le Henhla na Vuleteri yi ta tivisa ku ya emahlweni.2.2. Khabinete yi khensile xiviko xa Komiti ya Vaholobyenkulu xo Langutisisa nakambe Timali ta Tiyunivhesiti no amukela leswaku xiviko xi humesiwa leswaku tiyunivhesiti ti ta ti hlamulela.Timali a ti hambanangi na swiphiqo swo anama leswi nga langutana na tiko ra hina, no katsa ku ololoxa swiphiqo swa tiyunivhesiti leti nga swela loko ku tiyisisiwa leswaku ku cinca loku nga endliwa hi mphakelo wa switirhisiwa ku nga onhi ku kota ka tiyunivhesiti leti nga swela leswaku ti va ta ha tekeriwa enhlokweni emisaveni no navetisa.2.3. Khabinete yi amukerile Kungu ro endla hi vuntshwa switirhisiwa eAfrika-Dzonga.Kungu ro endla hi vuntshwa switirhisiwa i kungu ra sayense ku veka tindlela tintshwa to tumbuluxa tanihi voko ra tindzawulo to hambana. Naswona swi vitana vuxaka bya le kusuhi swinene na vumaki ku tiyisisa leswaku thekinoloji yo tumbuluxa hi vuntshwa na tindlela tintshwa to tumbuluxa i swilo leswi nga na nkoka eka makete naswona swi kumeka swi tirhiseka hi ku olova eAfrika-Dzonga.Kungu ra Afrika-Dzonga ro endla hi vuntshwa switirhisiwa ri endla njhini ya ikhonomi, eka ikhonomi leyintshwa leyi nga ta nyika tshaku eka ku kula lokuntshwa.2.4. Khabinete yi amukerile Gangiso wa Xiyimo xa le Henhla wa Xiphemu xa nharhu (2014-2019) xa Phurogireme yo Engeteleriwa ya Mitirho ya Vanhu (EPWP) eku wu tirhiseni.Xikongomiso xa nhlayo hinkwayo ya mamiliyoni ya 7.5 ya mitirho eka nkarhi wa malembe yo tlula ntlhanu (2014/2015 – 2018/2019) wu langutane na xikongomiso xa Tiphurogireme ta Mitirho ya Vanhu leyi nga boxiwa eka Pulani ya Nhluvukiso wa Rixaka.Khabinete yi amukerile ku tumbuluxiwa ka Khomixini ya Phuresidente yo Fambisa Mitirho ya Vanhu ku lawula no vika eka tiphurogireme ta mitirho ya vanhu. Leswi swi ta fambisana na ntirho wa Khomixini yo Fambisa Switirhisiwa swa Phuresidente.EPWP yi kongomanile no engetela ku hoxa xandla xa yona ku lulamisa swiphiqo leswi nga hi ka nharhu swa vusweti, ku pfumaleka ka mitirho na ku ka ku nga ringaniwi. Ku cinca ka ikhonomi ka sweswi ku vile na endlelo ro biha eka mitirho laha tikweni naswona ku ri engeterile nkoka wa EPWP tanihi kungunkulu ra mfumo eka ku hoxa xandla eku tumbuluxeni no hunguta ku pfumaleka ka mitirho.2.5. Khabinete yi amukerile ku andlariwa ka Xitirhisiwa xo Hundzuluxa Vumbiwa ra Nhlangano wa Misava wa swa Mitirho, 1986, ePalamende leswaku wu ta amukeriwa.Xikongomelo xa nawu lowu nga gangisiwa leswaku wu Hundzuluxiwa i ku endla leswaku swirho swa Nhlangano lowu Rhangelaka Nhlangano wa Misava wa swa Vatirhi wu va yimeleka hi ku nyika maendlele yo thola lawa ya nga ta tekela enhlokweni ikhonomi ya swa tindhawu, switsakisi swa ikhonomi na swa vanhu na mitlawa ya swona.Hi ku ya hi ku hetisa ajenda ya Afrika naswona loko ku Hundzuluxiwa ka Vumbiwa ka 1986 ku nyikiwa matimba, Afrika-Dzonga ri ta vuyeriwa hi ku ya hi swihlawulekisi swo hlawuleka tanihi leswi swi nga andlariwa eka xitirhisiwa, ku hlawuriwa leswaku ku kuma xitulu xa nkarhi hinkwawo.2.6. Khabinete yi tsundzukile ku tekiwa ka Swibumabumelo eka Nsirhelelo wa Vanhu hi Nhlangano wa Misava wa swa Mitirho no amukela ku andlariwa ka Xibumabumelo ePalamende leswaku xi ta amukeriwa.Maendlele ya Nsirhelelo wa Vanhu i xikatsa xa nkatsakanyo wa tipholisi ta vanhu leti nga endliwa leswaku ti tiyisisa vuhlayiseki bya miholo no fikelela vukorhokeri bya nkoka eka vanhu hinkwavo, hi ku tekela enhlokweni mitlawa leyi nga khumbheka no sirhelela no nyika vanhu matimba eku fambeni ka vutomi.2.7. Khabinete yi amukerile leswaku Afrika-Dzonga ri khoma Nhlengeletano ya Vumune ya Mphikizano wa Misava ya BRICS hi 2015.Nhlengeletano yi ta nyika foramu ya ku cincana hi mavonele exikarhi ka tiejensi leti nga ta va ti ri kona eka mphikizano na vatsundzuxi vo ka va nga ri va mfumo ku suka eka matiko ya BRICS. Leswi swi ta tiyisa swihlanganisi swa mihlangano leswi yisaka eka ntirhisano wo antswa wa misava exikarhi ka swirho. Yi ta teka ndhawu malembe mambirhi man’wana na man’wana naswona yi ta khomiwa hi swirho swa matiko ya BRICS leswi nga Valawuri va Mphikizano.2.8. Khabinete yi amukerile ku andlariwa ka Pholisi ya ku Thoriwa ka Vatirhi vo tirhana na vanhu lava tsandzekaka ku hakela swikweleti hi Mufambisinkulu wa Huvo ya le Henhla ePalamende no humesiwa eka Gazete ya Mfumo.Xikongomelo xa Pholisi i ku kurisa mfambo lowu ringanaka, ku khoma kahle vanhu, ku pfumala xitumbelelana, no humelerisa ku ringana ka vanhu lava a va tshikelelekini hi ku hlawuriwa ko ka ku nga twisiseki.Vafambisinkulu va Huvo ya le Henhla eka tihofisi to hambana ta Vafambisinkulu lava khale a va ri na matimba yo teka xiboho hi ku ya hi ku twisisa ka vona ka nawu na matirhele na milawu leyi faneleke ku landzeleriwa etihofisini ta vona.2.9. Khabinete yi amukerile ku tiyisisiwa ka siku ra vunharhu ra Hukuri ku fikela eka siku ra vunharhu ra N’wendzamhala tanihi Nhweti ya Rixaka ya Lemukiso wa Timfanelo ta Vatsoniwa no tivisa siku ra vunharhu ra N’wendzamhala tanihi Siku ra Rixaka ra Vanhu lava nga Tsoniwa.Nhweti ya Rixaka ya Lemukiso wa Timfanelo ta Vatsoniwa, leyi fambisanaka na Siku ra rixaka ra Vanhu lava nga tsoniwa, ri nyika nkarhi eka tiko ku kombisa no tlangela ku humelela loku nga endliwa eku nyikeni ka vanhu lava hanyaka na vutsoniwa mfikelelo wo ringana wa dyondzo, ntirho wa kahle, rihanyo, nhluvukiso wa matikoxikaya na ndhawu leyi hlayisekeke no sirheleleka, exikarhi ka van’wana.2.10. Khabinete yi amukerile xivumbeko xa Khamphani yo endla mali ya xingwece ya  Afrika-Dzonga eka xingwece xa nkoka xa xitsundzuxo xa 2013 na ku hangalasiwa ka xingwece xa mpondho.a) Hangalaso wa Xingwece xa Mpondho: “100 wa Malembe ku akiwile Union Buildings”b) Xingwece xa Xidlodlo xa Silivhere xa Mpondho xa Xitsundzuxo: “100 wa Malembe ku akiwile Union Buildings”c) Nongonoko wa Xingwece xa Phurothiya: “Vutomi bya Nhenha: NR Mandela” (vun’wana).2.11. Khabinete yi amukerile swivumbeko swa Xingwece swa nkoka swa switsundzuxo na hangalaso wa swivumbeko swa Xingwece swa 2014:a) Nongonoko wa Xingwece xa Phurothiya: “Vutomi bya Nhenha: NR Mandela” (dyondzo)b) Nongonoko wa Xingwece xa Ntumbuluko: “Vahloti va na Vusiku”c) Nongonoko wa Xingwece xa Rhandi: “Vatirheli va Afrika-Dzonga”d) Nongonoko wa Xingwece xa Mpondho: “Ku kumiwa ka Nsuku eAfrika-Dzonga”e) Nongonoko wa Xingwece xa Silivhere xa Xidlodlo na Tiki: “Switimele swa Afrika-Dzonga”f) Nongonoko wa Xingwece xa Silivhere: “Tindhawu ta Malwandle leti nga Sirheleriwa ta Afrika-Dzonga”g) Xingwece xa Nsuku xa Xitsundzuxo xa Dzana: “Malembe ya 20 ya Xidemokirasi”h) Xingwece xa Silivhere xa Xidlodlo xa Xitsundzuxo xa Mpondho: “Malembe ya 20 ya Xidemokirasi”i) Hangalaso wa Xingwece xa Ntlhanu wa Tirhandi: “Malembe ya 20 ya Xidemokirasi”Swivumbeko swa swingwexe kun’we na Swihlawulekisi swa swona swi ta kandziyisiwa eka Gazete ya Mfumo. Ku sukela kwalaho, swingwexe swi ta endliwa no xavisiwa hi tindlela ta ntolovelo.3. Ku thoriwa3.1. Khabinete yi amukerile ku thoriwa ka Manana Gugulethu Brightness Nokukhanya Khoza tanihi Mufambisinkulu wa Vulawuri bya Vuhahisi bya Vanhu eAfrika-Dzonga.3.2. Khabinete yi amukerile ku thoriwa loku landzelaka eka Bodo ya Nhlangano wa Vuvekisi eka Vanhu (PIC)a) Tatana Roshan Morar (ku thoriwa nakambe)b) Tatana Sebenzile Patrick Mngconkola (ku thoriwa nakambe)c) Manana Dudu Hlatshwayod) Manana Sibusisiwe Nkosinomusa Ngubanee) Tatana Trueman Tandabantu Goba3.3. Khabinete yi tsundzukile ku thoriwa loku landzelaka eka Bodo ya Nhlangano wa Ndzindzakhombo eka Swikweleti swo ta hi le Handle:a) Tatana Motshoanedi Johannes Lesejane (Mutshamaxitulu no thoriwa nakambe)b) Manana Vuyelwa Viola Matsiliza (Vafambisintsongo)c) Manana Fagmeedah Petersen (Vafambisintsongo)d) Manana Siobhain O’Mahony (Vafambisintsongo).Swivutiso:Phumla Williams (Muyimeri wa Muvulavuleri wa Khabinete)Tihlanganise na: 083 501 0139Issued by: Government Communications"
Xitatimende xa nhlengeletano wa Khabinete wa ti 4 N’wendzamhala 2013,5 Dec 2013,https://www.gov.za/statement-cabinet-meeting-4-december-2013,https://www.gov.za/ts/xitatimende-xa-nhlengeletano-wa-khabinete-wa-ti-4-n%E2%80%99wendzamhala-2013,"05 Dec 20131. Xiyimo xa Khabinete eka timhaka ta nkoka eka nkarhi wa sweswi1.1. Khabinete yi khensise Ndzawulo ya Dyondzo ya Masungulo, tinhloko ta swikolo, vadyondzisi, na vadyondzi eku heteni loku nga humela eka swikambelo swa Xitifikheti xa Seniya xa Rixaka swa 2013.Khabinete yi amukerile ku humesiwa ka Swikambelwana swa Rixaka swa Lembe na Lembe swa 2013 namuntlha, 4 N’wendzamhala 2013, leswi ku nga xitirhisiwa xo hlahluva xa xiyimo lexi pfunaka Ndzawulo ya Dyondzo ya Masungulo ku xiya mafambele ya swikongomelo swa dyondzo no antswisa nkoka wa dyondzo.Khabinete yi ye emahlweni yi khensa Ndzawulo ya Dyondzo ya Masungulo na Khomixini ya Mfambiso eka Switirhisiwa swa Phuresidente (PICC) eka goza ra le henhla eka ku phakeliwa ka swipele, tibuku ta switoloveto, fanichara, no nyikela xikolo xin’we hi vhiki ku sukela hi ti 22 Mawuwani 2013, tanihi xiphemu xa Pulani ya Switirhisiwa swa Rixaka.1.2. Khabinete yi amukerile ku simekiwa ka khamphani ya Manganisi ya Mugodi wa Stanley Nkosi Sinter Kalagadi, Hotazel, eKapa-N’walungu, lowu ku nga mugodi lowukulu wa manganisi emisaveni. Leswi swi vumba xiphemu xa phakeji ya tiphurojeke leti fambisiwaka hi PICC, leyi nga rhangeriwa hi Phuresidente Jacob Zuma. Hi phurojeke leyi, Kapa-N’walungu yi vonile ku nghena mali yo ringana R6,5 wa mabiliyoni, eka malembe ya mune, na mitirho ya 3 000 yo kongoma leyi nga tumbuluxiwa, na vuswikoti lebyi nga tumbuluxiwa exikarhi ka vantshwa.1.3. Phuresidente Jacob Zuma u ta fungha Siku ra Ndzivalelano hi ti 16 N’wendzamhala eUnion Buildings ehansi ka nhlokomhaka: “Ku aka Rixaka, Vumbano wa Vanhu na Ndzivalelano”.Ku tlangela ku fambisana na anivhesari ya 100 wa malembe ya Union Buildings tanihi xitshamo xa Mfumo. Xifaniso xa Khale ka Phuresidente Nelson Mandela, mulweri wa ntshuxeko na ndzivalelano wa tiko ra hina, xi ta fungunuriwa eUnion Buildings tanihi xiphemu xa xitsundzuxo. Khabinete yi kombela Vaaki hinkwavo va Afrika-Dzonga ku tirhisa siku leri ku tlhelela endzhaku va langutisa leswi nga hi nga swi endla tanihi rixaka, ku hanya no tirha kun’we.1.4. Xandla xa Phuresidente Kgalema Motlanthe u ta rhangela Nhlengeletano ya Vumbirhi ya Vurhangeri bya Mfumo eSenthareni ya Nhlanganelo wa Misava eCSIR, ePitori ku sukela hi ti 10 ku fikela hi ti 12 N’wendzamhala 2013. Nhlengeletano yi ta hlanganisa swin’we varhangerinkulu ku suka eka swiphemu hinkwaswo swa mfumo, hi xikongomelo xo kurisa ku twisisa loku nga ta aviwa hi nkoka wa Vukorhokeri bya Vanhu eku fikeleleni ka swilaveko swa masungulo swa Vaaki va Afrika-Dzonga no rhangela nhluvukiso wa ikhonomi ya hina.1.5. Phuresidente Jacob Zuma u ta rhurhela Hosi ya Federexini ya le Malaysia, TuankuAbdul Halim Mu'adzam Shah, eka Rendzo ra Mfumo eUnion Buildings hi ti 10 N’wendzamhala 2013. Rendzo ra Mfumo ri ta dzikisa vuxaka bya hina lebyi nga hi kambirhi bya tipolitiki na ikhonomi na Malaysia, no tirha tanihi nkarhi wo hetisisa Ajenda ya hina ya Afrika.1.6. Khabinete yi vuyelerile eka nkombiso hi Holobyenkulu wa Mitirho eka Xipano xa Vurhumiwa xa Vaholobyenkulu ku mangala ntlakuso wa vusirheleri etindlwini ta Phuresidente ta le Nkandla. Khabinete yi amukerile swibumabumelo no fambisa xiviko leswaku xi humesiwa evanhwini. Vaholobyenkulu va Xikatsa xa Vusirheleri na Holobyenkulu wa Mitirho u ta endla mbhurisano na vateki va mahungu hi Ravumbirhi, 10 N’wendzamhala 2013.1.7. Khabinete yi amukela mimbuyelo ya Foramu ya vumbirhi ya le Madorobeni ya BRICS na Foramu ya vunharhu ya Matiku Xinakulobye na Mfumo wa Miganga. Foramu yi langutane na xilaveko xa swiyimo swo hambana swa mfumo ku tiyisa mbhurisano na ntirhisano eka tindhawu ta switirhisiwa, nhluvukiso wa vaaki, ikhonomi ya rihlaza, cincano wa mindzhavuko, vuvekisi na mfambiso wa thekinoloji.1.8. Khabinete yi amukela tinxaka ta 16 ta Afrika na valandzeri va tona eka mphikizano wa vunharhu wa Orange African Nations Championship (CHAN) exikarhi ka ti 11 Sunguti ku ya fikela hi siku ro sungula ra Nyenyenyani 2014. Ku rhurhela thonamente ku ta pfumelela Afrika-Dzonga ku aka eka rifuwo ra Khapu ya Misava ya 2010 na Khapu ya Tinxaka ta Afrika ya 2013, no ya emahlweni no kurisa vumbano wa vanhu na vutinyungubyisi bya rixaka.Thonamente yi nyika nakambe nkarhi eka Vaaki va Afrika-Dzonga ku kombisa tiko ra hina tanihi vupfhumba bya matimba, mabindzu na ndhawu ya vuvekisi.1.9 Hi nkarhi lowu wo wisa, mfumo wu rhangela mapfhumba yo hambana hi ku vumba vuxaka na swiphemu hinkwaswo swa vaaki ku tiyisisa matikhomele ya vutihlamuleri no hlayiseka. Xo sungula exikarhi ka Mapfhumba lawa i Mahanyele ya Rihanyo, Fika u ri karhi u Hanya, Masiku ya 16 yo lwa na Siku ra Misava ra Aids. Vaaki hinkwavo va Afrika va fanele va teka xiave eku nyikeni ka nhlamuselo eka mapfhumba lawa. Mfumo wu nge swi koti wu ri woxe.Eka nkarhi lowu ku engeteriwa ka vahlayisi va nawu ka vonaka laha ku nga pfariwa magondzo na misecho laha tikweni hinkwaro swi ta tiyisisa leswaku Vaaki va Afrika-Dzonga va hlayiseka. Vatirhisi va magondzo va tsundzuxiwa leswaku va nga nwi va tlhela va chayela, kumbe ku nwa va tlhela va famba hi milenge. Lava nga ta voniwa nandzu hi ku tshova milawu leyi ku ta tirhaniwa na vona hi ku hetiseka hi nawu.1.10 Khabinete yi kombela Vaaki hinkwavo va Afrika-Dzonga ku teka magoza yo engetelela ku tiyisisa leswaku vana va hina va hlayiseka no hlayisiwa eka ku vaviseka. I ntirho na vutihlamuleri bya vatswari, vahlayisi na vaaki ku tiyisisa leswaku ku hlayiseka ka vana va hina, ngopfu ngopfu eka nkarhi lowu taka.1.11 Ku va ku ri nhlengeletano ya Khabinete yo hetelela ya 2013, swirho swa Vurhangeri swi navelela Vaaki hinkwavo va Afrika-Dzonga nkarhi wa makhisimusi wo wisa, wo rhula no hlayiseka. Khabinete yi kombela hinkwerhu hina hi nga swi kotaka, ku tirhisa Vumunhu ku pfuna vanhu na mindyangu leyi nga swi koteki ku ti hletelela, no komba ku twela vusiwana tanihi rixaka leri hlayisaka no hloniphana.2. Swiboho swa nkoka swa Khabinete2.1 Khabinete yi amukerile Pholisi ya Rixaka ya Brodibende, Kungu na Pulani leswi swi tiviwaku tanihi Nhlanganiso wa Afrika-Dzonga. Leswi swi ta hoxa xandla eka ku kula ka ikhonomi, nhluvukiso na ku tumbuluxiwa ka mitirho. Xikongomelonkulu i ku kuma xihatla xa le xikarhi xo dawunuloda xa 100 mbps. Ku fikelela mfikelelo lowu hi maendlele yo humelela, ku na swikongomelo leswi nga langutisisiwaka nakambe ku sungula hi mutirhisi wa le xikarhi eka vutivi bya xihatla xa ti mbps ta ntlhanu lexi nga ta fikeleriwa hi 2016 no va kona eka tiphesente ta 50 ta vanhu na ku fikelela tiphesente ta 90 hi 2020. Mimfikelelo yi vekiwile eswikolweni na le titliliniki na minhlanganiso ya vanhu ya ntolovelo. Ku cinca ka thekinoloji ya brodibende ku vula leswaku mimfikelelo leyi yi ta langutisisiwa lembe rin’wana na rin’wana.2.2 Khabinete yi amukerile ku humesiwa ka Pholisi ya Papila ra Rihlaza ya Nkatsakanyo wa Mahungu ya Rixaka na Thekinoloji ya Vuhlanganisi (ICT) eka gazete leswaku vanhu va tihlamulela. Papila ra Rihlaza ri langutane na xilaveko xo hundzuluxa tipholisi na milawu leyi faneleke ku tekeriwa enhlokweni eku cinceni ka xihatla eka ICT eka malembe ya sweswinyana. Exikarhi ka timhaka leti yi nga langutana na tona i vuhlanganisi bya tiqingho, vuhaxi na vukorhokeri bya poso. Mitshamo ya vanhu yi ta khomiwa eka swifundzhankulu hinkwaswo eku sunguleni ka lembe lerintshwa.2.3 Khabinete yi amukerile mindzhundzhuluko eka Pholisi yo Rhurhisa Vuhaxi bya Xidijiti loku yelanaka na Sete ya Bokisi ra le Henhla (STB) (tidekhoda) yi fanele yi va na maendlele yo lawula kumbe e-e. Exikarhi ka maendlele lawa ya nga tirhisiwa ku boha eka leswi hi lawa ya landzelaka:• xilaveko xo va na xihatla eka ku rhurhisa ka xidijiti, ngopfu ngopfu eku humeseni ka xitici xa xiyanamoya;• ku tiyisisa leswaku sabusidi ya mfumo yi tirhisiwa kahle;• ku kurisa vumaki bya switirhisiwa swa gezi swa laha kaya no tumbuluxa mitirho;• ku vuyerisa van’wamabindzu lava ha sungulaka;• ku hunguta leswaku makete wa Afrika-Dzonga wu nga taleriwi hi ti STB ta nkoka wa le hansi lowu nga tirheki kahle;• ku sirhelela swilaveko swa SABC;• ku twisisa ku cinca ka xihatla eka bindzu ra vuhaxi na ICT hi ntalo;• ku hunguta ntshikelelo emakete na ku hlohlotela mphikizano hi ku tumbuluxa ndhawu ya vanhu vantshwa eka makete wa mavonakule ku tlula ku vuyeriwa eka sabusidi ya Mfumo;• ku hunguta ku humelela ka xiendlo xa nawu ku suka eka vahaxi na van’wamabindzu lava nga ta khoma maendlele yo rhurha.Ku teka leswi na matirhele yan’wana kun’we, Khabinete yi bohile leswaku ku tirhisiwa ka maendlele yo lawula ku fanele ku boha. Ti STB ti ta va na maendlele yo lawula ku sirhelela vuvekisi bya Mfumo eka makete ya STB leyi nga na sabusidi na vumaki bya swa gezi laha kaya, na ku cinca hi xitshuketana ka thekinoloji, eku tirhisiweni nkarhi lowu taka hi vahaxi lava nga laveki ku ti tirhisa sweswi.Ku papalata vahaxi lava titsariselaka swi nga ri enawini lava vuyeriwaka hi maendlele yo lawula ya STB swi nga ri enawini, ku vekisa ka Mfumo eka Maendlele yo Lawula ya STB ku ta kumeka ku suka eka ntsariselo wa vahaxi lava nga langha ku tirhisa maendlele yo Lawula ya STB.Khabinete yi kombela mavandla hinkwawo ku suka eka ku hambana ka wona ka khale no tirhisana kun’we na mfumo eku humeseni ka rhurho wa xidijiti hi ku copeta ka tihlo eka swilaveko swa mfumo.2.4 Khabinete yi amukerile maendlele lawa ya nga kongomisiwa eku pfuneni ka miti leyi nga na swikwelelti ngopfu no kurisa ntshamiseko wa swa timali.Vaholobyenkulu va swa Timali na Mabindzu na Vumaki va nyikiwile matimba yo tirhisa maendlele yo sivela no hunguta khombo ro swikweleti hi mali yo lomba eka nkarhi lowu taka. Leswi swi katsa ku nyika phurogireme ya nhlanganelo magoza lawa ya tirhaka ku pfuna miti leyi nga na swikweleti ngopfu, no sivela miti leswaku yi nga ha vi na swikweleti ngopfu nkarhi lowu taka.Holobyenkulu wa swa Timali u ta teka magoza ku hlohlotela vathori ku pfuna vatirhi lava nga na swikweleti ngopfu hi ku lavisisa tihakelo ta vatirhi to tiyisisiwa, no nyika vatirhi maendlele yo rihanyu ra kahle eka swa timali.2.5 Khabinete yi amukerile Papila ro Basa ra Pholisi ya Rixaka eka Nhlayiso wa Mbango eka Lwandle. Pholisi yi humesile maendlele ya vulawuri bya vurhangeri bya swiyenge eka vufambisi bya mbango wa lwandle. Leswi swi ta pfumelela Afrika-Dzonga ku lulamisa swiphiqo leswi kulaka leswi vangiwaka hi vanhu eka mbangu wa lwadle, loko hi nkarhi wun’we ku kurisiwa nhluvukiso wa ikhonomi lowu tisiwaka hi lwandle.2.6 Khabinete yi amukerile Swiyimo swo hetelela swa Pholisi ya Mati ya Rixaka naswona yi tsundzukile maendlele ya miendzelo ya vanhu leyi nga endliwa eku hetisiseni ka Langutisiso wa Pholisi ya Rixaka ta Mati. Swiyimo leswintshwa swa Pholisi ya Mati ya Rixaka swi tekile xiyimo  xa mfambiso wa nhluvukiso wa mati, leswi lulamisaka ku hlangana exikarhi mfambiso wa mati na nhluvukiso no cinca makungu ya mfumo. Leswi swi kombisa nkoka hinkwawo wa mati na ndlela leyi mati ya nga hoxaka kona xandla eku kumeni ka nhluvukiso wo tiya, ku vuyerisa no tiya etikweni hinkwaro.2.7 Khabinete yi amukerile maendlele yo lulamisa nakambe Tibodo ta Mati ku ya eka nkaye wa Mimphakelo ya Mati eka Swifundzha. Leswi swi landzela xiviko xo hetelela xa gangiso wo vumba Tibodo ta Mati hi vuntshwa.Xikongomelo xa bindzu ra Mimphakelo ya Mati eka Swifundzha xi ta tumbuluxiwa no fambisa switirhisiwa swa xifundzha hi ntalo (mphakelo wa mati na switirhisiwa swa mati) ku katsa swa timali, nhluvukiso wa tiphurojeke na mitirho leyi humelelaka na milunghiso. Leswi swi ta kotisa leswaku ku va na ku nyika ko antswa ka nseketelo eka mfumo wa miganga, leswi ku nga xilaveko xa nkoka eka xiyenge hinkwaxo xo aka hi vuntshwa.2.8 Khabinete yi amukerile ku simekiwa ka nsivelo wa Xitsongwatsongwana xa Paliloma lexi hlaselaka Vanhu, lexi lawuriwaka tinhweti ta ntlhanu hi ku hambana, hi 2014, eka vana va vanhwanyana lava nga na malembe ya nkaye ku fika eka 10 hi Phurogireme ya Nkatsakanyo ya Rihanyo eka Swikolo. Leswi swi fambisana na xibumabumelo xa Nhlangano wa Rihanyo wa Misava.Xikongomelo i ku hunguta khombo eka vanhwanyana ro kuma mfukuzana ya nomo wa xivelekelo loko nkarhi wu ya wu famba evuton’wini, naswona swi ta hoxa xandla eku antswiseni ka nkoka wa vutomi bya vavasati no engetela nkarhi wa vona wa vutomi no hunguta vuvabyi lebyi nga tshungulekiki no ka ku nga vulavuriweku hi byona.3 Milawumbisi3.1 Khabinete yi amukerile ku tsariwa ka mpfampfarhuto wa mpfumelelano wa Nawumbisi wa Afrika-Dzonga, 2013 na Memorandamu eka Swilo swa Nawumbisi leswaku vanhu va ta tihlamulela.Mpfampfarhuto wa Nawumbisi wu ta endla leswaku Mpfumelelano wa Afrika-Dzonga wu tekeriwa enhlokweni, tanihi ejensi ya vaaki. Bodo ya Mpfumelelano ya Afrika-Dzonga yi nyikiwile matimba, exikarhi ka tin’wana, ku hlahluva ku lulamela eka ntirho wa switirhisiwa kumbe maendlelele yo aka lawa ya nga ringanela eka bindzu ro aka, naswona laha ringanelo wa rixaka wu nga ri ki kona. Leswi swi ta hoxa xandla eku tumbuluxeni ka bindzu ro aka leri kulaka no cincacinca leri nga ta tumbuluxa mitirho loko hala tlhelo ri ri karhi ri hoxa xandla eka tipulani ta switirhisiwa swa Mfumo.3.2 Khabinete yi amukerile ku tivisiwa ka Nawumbisi Ndzhundzhuluko wa Bangi ya Nhluvukiso ya le Dzongeni wa Afrika, 2013 ePalamende. Nawumbisi wu hundzuluxa Nawu wa Bangi ya Nhluvukiso ya le Dzongeni wa Afrika, 1997.Xirhangani xa Nawumbisi Ndzhundzhuluko i ku pfumelela ku kurisiwa ka mitirho ya Bangi ya Nhluvukiso ya le Dzongeni wa Afrika eka ndhawu yin’wana na yin’wana ya rixaka eka khonthinete ya Afrika na swihlala swa yona swa lwandle. Leswi swi ta pfuna Bangi ku tinghenelerisa eka switirhisiwa leswikulu na le ka tiphurojeke ta makungu ehandle ka xifundzha xa SADC lexi nga na matimba yo kurisa nkulo wa mabindzu na ikhonomi ekhonthineteni no seketela tikhomixini ta rixaka timbirhi ta Afrika-Dzonga na ku tiyimisela eka nhlangano wa xifundzha.3.3 Khabinete yi amukerile mpfampfarhuto wa Nawumbisi wa Malawulele ya Xiyenge xa swa Timali leswaku wu humesiwa leswaku vanhu va ta tihlamulela, no sungurisa ku vutiyimiseri bya Afrika-Dzonga eka G-20.Xikongomelo xa Nawumbisi i ku endla leswaku xiyenge xa swa timali xi hlayiseka hi ku tirhisa maendlele ya ‘swilawuri swa mahahlwa’ leswi ku nga ku tumbuluxiwa xa swilawuri swimbirhi: xin’we xi langutane na vuhayiseki na ku twala ka minhlangano ya swa timali naswona lexin’wana xi langutana na maendlele lawa minhlangano ya swa timali yi fambisiwaka hi kona.4 Ku thoriwa4.1 Khabinete yi amukerile ku thoriwa ka Esther Sarah Makau eka ntirho wa Mulawurinkulu wa swa Timali eka Ndzawulo ya Vutshila na Ndzhavuko.4.2  Khabinete hi amukerile ku thoriwa loku landzelaka eka Ndzawulo ya Vuhlanganisi:a) Reneva Fourie eka ntirho wa Xandla xa Mulawuri-Angarhelo: Mahungu ya Nhluvukiso wa Vaaki na Ndzavisiso;b) Tinyiko Moses Ngobeni eka ntirho wa Xandla xa Mulawuri-Angarhelo: Nhluvukiso wa Switirhisiwa swa ICT;c) Sibongile Vulikhaya Makopi eka ntirho wa Xandla xa Mulawuri-Angarhelo: Langutisiso wa Tikhamphani ta Mfumo na Nhluvukiso wa swa Mabindzu ya ICT.4.3 Khabinete yi amukerile ku thoriwa ka Siyakhula Paradise Simelane eka ntirho wa Mulawurinkulu wa swa Timali eka Ndzawulo ya Nhluvukiso wa Matikoxikaya no Vumba hi Vuntshwa Misava.4.3.1 Khabinete yi amukerile ku thoriwa nakambe ka Siyabulela Thomas Tsengiwe teka ntirho wa Khomixinarankulu wa Khomixini ya Vulawuri bya Mabindzu ya Misava.4.4 Khabinete yi amukerile ku thoriwa ka Manana Thezi Rosemary Mabuza tanihi Xandla xa Khomixinara eka Khomixini ya Vaxavi va Rixaka.4.5 Khabinete yi amukerile ku thoriwa ka Tatana Themba Thomas Cyril Dlamini tanihi CEO ya Bodo ya swa Mibejo.4.6 Khabinete yi amukerile ku thoriwa ka Qgweta Solomon Makhosini Msibi tanihi Mulawurinkulu wa Nhlangano wa Vurhangeri bya Mafambele/Ntlimbano eMagondzweni.4.7  Khabinete yi amukerile ku thoriwa loku landzelaka eka Bodo ya Nhlangano wa Vurhangeri bya Mafambele/Ntlimbano eMagondzweni.a) Manana Thembeka Mdlulwa (Xirhontsongo)b) Tatana Ike Nxedlana (Xirhontsongo)c) Manana Nalini Maharaj (Xirhontsongo)d) Tatana Rowan Graham Nicholls (Xirhontsongo)e) Manana Morwenyane Maria Mathabathe (Xirhontsongo)f) Tatana Zola Malvern Percival Majavu (Xirhontsongo)g) Tatana Sam Ledwaba (Xirhontsongo).4.8  Khabinete yi amukerile ku thoriwa loku landzelaka ka Valawurintsongo eka Bodo ya Hofisi ya  Poso eAfrika-Dzonga:a) Tatana Templeton Magezab) Tatana Sihle Joel Ngubanec) Manana Selebaleng Primrose (Boitumelo) Mothelesid) Tatana Sathiaseelan Gounden.4.9  Khabinete yi amukerile ku thoriwa loku landzelaka eka Bodo ya Nsimeko ya Rixaka ya Nhlangano wo lawula ku Cukumetiwa ka Tinsimbhi na Thyaka:a) Phurofesa Gordan Sibiya (Mutshamaxitulu)b) Clive Douglas Knealec) Eric Peter McDonaldd) Queen Nothando Gopoe) Mathews Mateo Mathebef) Dokodela  Margaret Msongi Mkhosig) Nolwazi Zandile Cobbinahh) Justin Daniel.4.10 Khabinete yi amukerile ku thoriwa loku landzelaka ka Swirho swa Vatirhi swa Vahlawuriwa eka Nkwama wa Phenxeni ya Vatirhi va Mfumo:a) Tatana Stadi Mngomezulu (Timali ta Rixaka)b) Tatana Bhekithemba Thabo Gamedze (Holobyenkulu wa swa Timali)c) Dokodela Renosi Mokate (Holobyenkulu wa swa Timali)d) Dokodela Malcolm Barry Kistnasamy (Ndzawulo ya Rihanyu)e) Manana Gladys Modise (Ndzawulo ya Dyondzo ya Masungulo)f) Manana Esther Euphane Aletta (Barbara) Watson (Ndzawulo ya Vukorhokeri bya Vanhu na Vulawuri)g) Tatana Nkhangweleni Seth Makhani (Ndzawulo ya Vusirheleri)h) Manana Moira-Anne Moses (Nhlangano wa Vuvekisi bya Vanhu).Khabinete yi amukerile ku thoriwa loku landzelaka ka Swirho swa Vatirhi swa Vahlawuriwa lavo Siva:i) Manana Lindy Ann Bodewig (Timali ta Rixaka)j) Qgweta Lindiwe Grace Nkosi-Thomas (Holobyenkulu wa swa Timali)k) Tatana Abel Sithole (Holobyenkulu wa swa Timali)l) Dokodela Thamizhanban Pillay (Ndzawulo ya Rihanyu)m) Dokodela Mogenthiran Shunmugam (Morgan) Pillay (Ndzawulo ya Dyondzo ya Masungulo)n) Dokodela Lesiba Alex Mahapa (Ndzawulo ya Vukorhokeri bya Vanhu na Vulawuri)o) Brigadiya Johan David Griesel (Vukorhokeri bya Maphorisa ya Afrika-Dzonga)p) Manana Rejane Woodroffe (Nhlangano wa Vuvekisi bya Vanhu).4.11 Khabinete yi amukerile ku thoriwa nakambe ka Tatana Andrew Zaloumis tanihi      Mufambisinkulu wa Vulawuri bya iSimangaliso Wetland Park.4.12 Khabinete yi tsundzukile ku thoriwa nakambe loku landzelaka eka Vulawuri bya Rixaka eka Swihlawulekisi leswi Bohakaa) Jeff Molobela (Mutshamaxitulu)b) Tatana Nico Vermeulen (Xirhontsongo)c) Manana Funzani Asnath Melato (Xirhontsongo)d) Manana Susanna Elizabeth Moolman (Xirhontsongo)e) Phurofesa Sadhasivan Perumal (Xirhontsongo)f) Manana Dora Ndaba (Xirhontsongo)g) Tatana Paul Serote (Xirhontsongo)h) Tatana Sipho Reginald Zikode (Xirhontsongo).Swi humesiwile hi Vuhlanganisi bya Mfumo (GCIS)Swivutiso: Phumla Williams (Mukhomela Muvulavuleri wa Khabinete)Vutihlanganisi: 083 501 0139Issued by: Government Communications"
Xitatimende xa nhlengeletano ya Khabinete ya ti 19 Nyenyenyani 2014,21 Feb 2014,https://www.gov.za/statement-cabinet-meeting-19-february-2014,https://www.gov.za/ts/xitatimende-xa-nhlengeletano-ya-khabinete-ya-ti-19-nyenyenyani-2014,"1. Xiyimo xa Khabinete eka timhaka ta nkoka eka mbango wa sweswi1.1. Mbulavulo hi Xiyimo xa Rixaka (SoNA) wa vu 24 endzhaku ka loko ku amukeriwile xidemokirasi lexi nga nyika xikambelwana xa matimba xa le ku heteleleni ka kotara eku tirhisiweni ka swikongomisi swa mfumu swa 2009-2014. Ku tivisiwa ka maendlele ya mimbuyelo ya 2009 ku kotisile vumbhoni lebyi tshamisekeke na mimbuyelo leyi fambisanaka na nandzeleriso lowu tirhisiwaka ku tiyisisa leswaku mfumu wu phakela hi ndlela leyi faneleke no lulama.1.2. Ku landzela Mbulavulo hi Xiyimo xa Rixaka na Njhekanjhekisano eka Mbulavulo hi Xiyimo xa Rixaka, nongonoko wa sweswi wa Mimbhurisano ya Vaholobyenkulu na Vuhangalasi bya mahungu yi nyika nkarhi wo tihlanganisa na Vaholobyenkulu vo hambana lava nga ta hlamusela hi Mbulavulo wa Phuresidente. Xiviko xa le ku heteleleni ka kotara hi nkarhi wa 2009 ku fikela hi 2014 xi ta siviwa hi vumbhoni lebyi tshamisekeke bya Xiviko xo Xiyaxiya xa 20 wa Malembe lexi vumbaka xiphemu xa pfhumba ro tlangela 20 wa Malembe ya Ntshuxeko wa hina.Vaaki va Afrika Dzonga hinkwavo va vitaniwa eka Tirha Xiphemu xa Wena xo tlherisela endzhaku mfuwo wa xihlawuhlawu hi ku tlangela 20 wa Malembe ya Ntshuxeko, lawa ya kombisaka leswaku hi ku pfumala ku kanakana leswaku Afrika Dzonga i tiko ro antswa ku tlula leswi a ri ri xiswona hi 1994.1.3. Khabinete yi tiyisisa mahungu ya Phuresidente Jacob Zuma ya ku kombisa ku vilela. Ku kombisa ku vilela ku xungeta vutomi na nhundzu no onha switirhisiwa swa nkoka leswi nga fanela ku va swi tirhela vaaki, ku tekela ehansi xidemokirasi xexo xi nga khoma mfanelo yo kombisa ku vilela. Tani hi Vaaki va Afrika Dzonga hi na vutihlamuleri byo katsakanya ku aka vaaki lava hloniphaka mfumu wa nawu, lava hloniphanaka, no hlonipha vutomi na nhundzu.Khabinete yi tshembhisa vanhu leswaku ku lahlekeriwa hi vutomi hikwalaho ka vusopfa bya maphorisa eka maendlele yo tirhana na vakombisa ku vilela swi nga tekeriwi ehansi kumbe ku pfumeleriwa. Hi ku fana na swona, vakombisa ku vilela lava nga na switlhavani kumbe lava kumekaka va hisa nhundzu ya vanhu kumbe ku veka vutomi bya van’wana enghozini va ta langutana na matimba hinkwawo ya nawu.Mfumo wu ta tirha na vaaki ku antswisa swiyimo swo hanya eka swona eka swivandla hinkwaswo swa tiko. Vaaki va hlohloteriwa ku hlangana na vakhanselara hi xikombelo xo hlangana hi rirhandzu ku lulamisa swiphiqo swa mphakelo wa vukorhokeri.1.4. Minjhekanjhekisano ya miholo exikarhi ka migodi ya pulatinamu na Nhlangano wa Vatirhi va le Migodini wa swo Aka (AMCU) yi fambisiwa hi CCMA. CCMA yi thorile vakhomixinarankulu ku fambisa njhekanjhekisano.Khabinete yi tshembha leswaku mavandla ya ta humesa ntwanano wo vuyerisa lowu nga ta sirhelela timfanelo ta vatirhi no sirhelela ikhonomi ya tiko.1.5. Khabinete yi amukela ku tsarisiwa ko tlula 80% wa vavhoti lava nga ringanela tani hi mbuyelo wa pfhumba ra ntsariso lowu nga humelela hi Khomixini ya Nhlawulo leyi Tiyimelaka yoxe (IEC). Hi moya wo tlangela no tsundzuka 20 wa Malembe ya Ntshuxeko, Khabinete yi khensa IEC, mavandla ya tipolitiki na swirho swa vaaki lava mintirho ya vona hi hlanganelo yi nga tiyisisa leswaku vavhoti lava nga ringanela va titsarisela.Khabinete yi ya emahlweni yi khensa ku nghenelela ka vaaki lava nga tiyisisa leswaku mavito ya vona ya kona eka rholo ya vavhoti.Vavhoti lava nga ringanela lava ha lavaka ku tiyisisa vuxokoxoko bya ntsariso na lava va ha lavaka ku tsarisa va nga endzela hofisi ya IEC ya le mugangeni wa ka vona rholo ya vavhoti yi nga si pfala. Rholo ya vavhoti yi ta pfala loko Phuresidente a tivisa (a humesa eka Gazete ya Mfumu) hi ti 7 Mudyaxihi tani hi siku ra nhlawulo. Vaaki va Afrika Dzonga lava ringaneleke va vitaniwile ku tirhisa timfanelo ta vona to vhota hi nkarhi wa Minhlawulo ya Rixaka ya vuntlhanu. Khabinete yi vitana varhangeri va tipolitiki ku hlohlotela ku tiyiselana ka swa tipolitiki eka mavandla ya vona na vaseketeri. Leswi swi na nkoka wo kuma nhlawulo wo ntshuxeka no ka wu nga voyamelangi etlhelo rin’we no khoma nkoka wa Vumbiwa.1.6. Khabinete yi amukela goza ro sungula ra mfambiso wa Nsawutiso wa Xitsongwatsongwani xa Papiloma eka Vanhu (HPV), lowu nga ta sungula hi ti 7 Nyenyankulu 2014. Nsawutiso wo lwa na mfukuzana ya nomo wa xivelekelo wu ta nyikiwa vanhwanyana lava nga exikarhi eka malembe ya nkaye na khume.. Vatswari na vahlayisi va vana va vanhwanyana lava nghenaka xikolo va nga eka Gireyidi 4 lava nga na 9 na 10 wa malembe va hlohloteriwa ku seketela mfambiso lowu hi ku va nyika mpfumelelo no burisana na vana va vona hi nkoka wa nsawutiso lowu.Goza leri ra rihanyu ra vanhu, leri fambisanaku na ntiyisiso wa Nhlangano wa Rihanyu wa Misava, ri langutele ku va ri hoxa xandla eka ku hunguta mfukuzana ya nomo wa xivelekelo exikarhi ka vavasati no hunguta mafu lawa ya fambisanaka na yona.1.7. Khabinete yi amukerile nakambe ku simekiwa ka Pholisi ya Swisivela mbeleko na Pulani yo Nonisa na Swiletelo swa Mphakelo wa Vukorhokeri leswi nga pfuxetiwa hi ti 27 Nyenyenyani 2014 hi Holobyenkulu wa Rihanyu. (Leswi swi ta pfumelela vantshwa va xisati ku heta xikolo no hetisisa milorho ya vona ehandle ko kanganyisiwa hi vutswari byo ka va nga byi pulanelangi. Holobyenkulu wa Rihanyu u ta simeka xinghenisiwa (xa le ndzeni ka hlonghe) lexi ku nga xitirhisiwa xo sivela mbeleko xintshwa, lexi tirhaka nkarhi wo leha eka vavasati.1.8. Phuresidente Jacob Zuma, tani hi Khomandarankulu wa Vusirheleri bya Matimba bya Rixaka ra Afrika Dzonga (SANDF), u ta va kona eka Siku ro Hloma ka Matimba eBloemfontein hi ti 21 Nyenyenyani 2014.Ntirho lowu wa lembe na lembe wu xixima vukorhokeri bya vavanuna na vavasati lava ambalaka yunifomo no hlonipha lava nga wa hi ku fambisana na ntirho lowu. Swi tlhela swi nyika nkarhi eka swirho swa vaaki ku dyondza ro sungula hi ntirho na vutihlamuleri bya SANDF.Khabinete yi tsakisa hi nhlayo ya mintirho leyi SANDF yi nga yi endla ekhonthineteni, ku fana na le Burundi laha sweswi ku nga na mfumo wo tshamiseka; DRC vuxa, laha SANDF yi nga, tani hi Birigadi ya Matimba yo Nghenelela (FIB), leyi nga tirhana na mintlawa leyi nga hloma swinene, naswona no hoxa xandla eku poniseni ka madzana ya magidi ya vutomi emugangeni wa Darfur eSudan.Ku ya emahlweni nakambe, Khabinete yi tsundzukile ku siveriwa ka phayiresi loku humeleleke loku a ku hlasela ndzhawu ya le Dzongeni wa Afrika hi SANDF tani hi leswi a yi rhumeriwile ku ya valanga Chanele ya Mozambique.1.9. Phuresidente Jacob Zuma u ta teka rendzo ra ntirho a ya eUnited Kingdom ku sukela hi ti 2 ku fikela hi ti 4 Nyenyankulu 2014, laha a nga ta va kona eka Vukorhokeri bya Rixaka eka ku Khensa ko tlangela vutomi na ntirho wa khale ka Phuresidente Nelson Mandela eWestminster Abbey, eLondon hi ti 3 Nyenyankulu 2014.1.10. Xandla xa Phuresidente Kgalema Motlanthe u ta ya eka Anivhesari ya vu 100 yo Hlanganisiwa ka N’walungu na Dzonga wa Nigeria eAbuja hi ti 27 Nyenyenyani 2014. Khabinete yi khensise vanhu va Rhiphabuliki ra Federali ya Nigeria eka ntirho lowu humelelaka eka lembe rin’we loko Afrika Dzonga ri tlangela 20 wa Malembe ya Ntshuxeko.1.11. Nhweti ya Timfanelo ta Vanhu yi ta tlangeriwa ehansi ka nhlokomhaka: “Ku tlangela 20 wa malembe yo cinca vutomi hi timfanelo ta vanhu”.Phuresidente Jacob Zuma u ta nyika mbulavulo eka vanhu hi Siku ra Timfanelo ta Vanhu (21 Nyenyankulu 2014) eka ntirho lowukulu eSharpeville.Phurogireme ya mfumu yi ta seketela pfhumba ra 20 wa Malembe ya Ntshuxeko hi ku kombisa timhaka leti hlayisaka no kurisa nhlangano wa vanhu, ku aka rixaka na ntwanano eka vaakatiko va Afrika Dzonga.1.12. Ndzawulo ya Nhluvukiso wa Ikhonomi, Ejensi ya Nhluvukiso wa Vatshwa va Rixaka (NYDA) na Hofisi ya Phuresidente va ta khoma Nhlengeletano ya Phuresidente eka Vantshwa eka swa Mintirho na Vuswikoti eSenthareni ya Nhlengeletano ya Birchwood, eBoksburg, ku sukela hi ti 28 Nyenyenyani ku fikela hi ti 3 Nyenyankulu 2014 ehansi ka nhlokomhaka:  “Ku tirha swin’we ku tlakusa no nyika ku tshembha eka vantshwa va Afrika Dzonga.”Eka malembe ya 20 lawa ya nga hundza mfumu wu tirhisile kungu ra marhavi yo hlaya ku lwa na mpfumaleko wa mintirho eka vantshwa. Vuswikoti bya Rixaka, Dyondzo ya Masungulo na Mintwanano eka Mintirho ya Vantshwa swi khome vutinyiketeri bya matimba bya vanakulorhi va vanhu, lebyi hetisisiwaka hi Tiphurogireme ta Mintirho ya Vanhu na milawu yo fana na Nawu wa Timali ta Xibalo ta Mintirho wa vu 26 wa 2013.1.13. Khabinete yi amukela ku hlangana ka vanakulorhi va mabindzu hinkwawo yo ka ya nga ri ya mfumu eka Nhlengeletano yo Engeteleriwa ya Mintirho ya Vanhu (EPWP) eka Mabindzu yo ka ya nga ri ya Mfumu ku kambela ku humelela ka EPWP na leswaku yi nga kurisiwa njhani ku ya emahlweni.Nhlengeletano yi ta khomiwa ehansi ka nhlokomhaka: “Ku hlangana hi xiendlo xo hatlisisa ku tumbuluxiwa ka mintirho hi mabindzu yo ka ya nga ri ya mfumu.”EPWP yi simekiwile hi 2004 naswona ya ha ri kungu ro tiya ra mfumu leri tumbuluxaka mintirho eka mamiliyoni ya Vaaki va Afrika Dzonga eka kotara yo koma ku fika eka ya le xikarhi.1.14. Khabinete yi navelela mikateko eka xipano xa Bafana Bafana eka ntlangu wa bolo wa xinghana wa Misava lowu taka na varhurheri va Khapu ya Misava Brazil eXitediyamu xa FNB hi ti 5 Nyenyenkulu 2014.Khabinete yi kombela Vaaki hinkwavo va Afrika Dzonga ku komba vaendzi va hina ku amukeleka ka Ximunhu, no seketela xipano xa hina xa rixaka.2. Mimbhurisano ya nkoka na swiboho2.1. Khabinete yi amukerile ku simekiwa ka pholisi ya Nhluvukiso wa Vukorhokeri eka Mintirho ya Rixaka, kungu ra matirhele, na maendlele yo endzela eka swipemu hinkwaswo swa mfumu.Nhluvukiso wa vukorhokeri eka mintirho lowu fambisekaka wa laveka hi xihatla ku tiyisisa leswaku vantshwa, swichudeni, vatirhi lava holaku mali ya le hansi na vaaki lava pfumalaka mintirho va va na mfikelelo eka vuxokoxoko bya nkoka bya mintirho na vukorhokeri bya mintirho.Leswi swi ta va kotisa leswaku va endla swiboho swa mintirho swo antswa no twala leswi nga ta phakela swiyimo swa le henhla swa mintirho no pfuna ku kurisa nkulo wa ikhonomi lowu hlayisekaka laha tikweni.2.2. Khabinete yi seketela ku simekiwa ka maendlele yo Humesela ehandle swihundla ya xitironiki eka Vukorhokeri bya Vanhu ku sukela hi Dzivamisoko 2014, lawa ya sivaka maendlele ya ntolovelo ya tisa, ku langutisisa no tiyisisa swihundla. Xihumesela ehandle swihundla xa xitironiki i rhijisitara ra xitironiki leri tekaka no lawula ku humeseriwa ka swa timali ehandle eka vatirhi vo karhi (swirho swa SMS) leswi ku lavekaka leswaku va humesela ehandle tinhundzu leti tsarisekaka eka Vulawuri bya le Henhla hi ti 30 Dzivamisoko lembe rin’wana na rin’wana.Maendlele yo humesela ehandle swihundla ya xitironiki ya tsariwile eka pheji xikaya ra webusayiti ya Ndzawulo ya Vukorhokeri bya Vanhu na Lawulo – www.dpsa.gov.za – naswona yi katsiwa eka minhlayisa switiviwa leyi nga kona ku fana na Tikhamphani na Khomixini ya Milawu ya Nhundzu, tihofisi ta ntsariso wa vun’winyi bya misava na eNatis ku endla ntiyisiso na langutisiso.Maendlele ya kongomane no tiyisa ku tshembheka loku fambisanaka na ku tiyisela ka noto hi fumu eku hunguteni ka vukungundwana.2.3. Khabinete yi tsundzukile ku khomiwa ka Samiti ya Valavisisi va Afrika na mintirho leyi yi fanaka na yona eGauteng ku sukela hi ti 24 ku fikela hi ti 27 Nyenyenyani 2014. Senthara ya Ndzavisiso ya Valavisisi va Afrika yi ta rhurhela Samiti ehansi ka nhlokomhaka: “Ku tiyisisa Mafumele ya Kahle eAfrika hi Ntirho wa Valavisisi”.Xikongomelo xa Samiti i ku xiyaxiya ku hoxa xandla ka minhlangano ya vulavisisi no endla nhlangano wa xidemokirasi na mfumu wa kahle, hikwalaho ko hoxa xandla eka ku rhula na ntshamiseko ekhonthineteni. Yi ta nyika na pulatifomo yo nghenelela eku tiyiseni ka mhaka ya Vulavisisi eAfrika.Samiti yi ta hi nkarhi laha ntshikelelo wu nga vekiwa eka mfumu lowu baseke, ku tshembheka na mphakelo wa vukorhokeri lowu baseke eka vanhu va ntolovelo va mimfumo ya Afrika.3. Milawumbisi3.1. Khabinete yi amukerile leswaku Nawumbisi Ndzhundzhuluko wa Swifambo swa Swikepe, 2014 wu andlariwa ePalamende.Nawumbisi wu kongomanile no hundzuluxa Nawumbisi ku hundzuluxa Nawu wa Swifambo swa Swikepe, wa vu 57 wa 1951 lowu nga kona eka Vumbiwa, ra 1996 lowu endlaka leswaku swi va swa nkoka ku va wu fambisana na minkoka na mimpfumelelo ya Vumbiwa no fambisana na Mintwanano ya sweswi ya Misava hinkwayo.Nawumbisi Ndzhundzhuluko wu ta endla leswaku Ntwanano wa swa Mintirho ya le Lwandle, 2006 na Ntwanano wa swa Mintirho ya Tinhlampfi, 2007, yi sungula. Mintwanano hinkwayo yi tekiwile hi Nhlangano wa Mintirho ya Misava ya Nhlangano wa Tinxaka.Mfambisano wa milawu ya laha kaya na Mintwanano wu nyika Afrika Dzonga xitirhisiwa xa misava ku tiyisisa nsirhelelo eka misava hinkwayo eka timfanelo ta vatluti na ntirho wo khomeka na swiyimo swo hanya eka swona. Leswi swi ta kotisa Afrika Dzonga leswaku ri nghenelela eka timhaka ka swikepe swa matiko mambe leswi nghenaka eka minhlaluko ya hina leswi onhaka timfanelo ta vatluti.Ku tirhisiwa ka Nawumbisi swi ta antswisa mintirho na xifaniso xa bindzu ra swa le lwandle, leri nga ra nkoka eka mabindzu ya misava hinkwayo na ikhonomi ya misava hinkwayo.4. Ku thoriwaKhabinete yi amukerile ku thoriwa loku landzelaka:4.1. Manana Carlize Catherina Elizabeth Strydom – Mutsarisinkulu wa Vun’winyi bya Misava (xiyimo xa DDG) eka Ndzawulo ya Nhluvukiso wa Makaya na Vumbo wa Misava hi Vuntshwa.4.2. Tatana Eugene Malcholm Southgate – Xandla xa Mufambisinkulu Jenerala: Vukorhokeri bya swa mabindzu eka Ndzawulo ya Nhluvukiso wa Makaya na Vumbo wa Misava hi Vuntshwa.4.3. Khabinete yi amukerile ku thoriwa nakambe ka Tatana Mohammed Riaz Jawoodeen tani hi Xirhontsongo xa Bodo ya Nkwama wa Eneji Xikarhi (SOC) Ltd.4.4.  Khabinete yi amukerile ku thoriwa ka vanhu lava landzelaka tani hi swirho swa vulawuri swa Vulawuri bya Rixaka bya Eneji ya Afrika Dzonga:Nkarhi nyanaa) Tatana Jacob Rasetlhake Daniel Modise (Mutshamaxitulu)b) Manana Maleho Margaret Nkomo (Xandla xa Mutshamaxitulu)c) Tatana Fungai Khumbulani Sibandad) Manana Khomotso Ramasela MthimunyeNkarhi hinkwawoe) Manana Nomfundo MasetiSwivutiso: Phumla Williams (Muyimeri wa muvulavuleri wa Khabinete)Tihlanganisi na: 0835010139"
Xitatimende xa Nhlengeletano ya Khabinete ya ti 5 Nyenyankulu 2014,6 Mar 2014,https://www.gov.za/statement-cabinet-meeting-5-march-2014,https://www.gov.za/ts/xitatimende-xa-nhlengeletano-ya-khabinete-ya-ti-5-nyenyankulu-2014,"1.  Swiboho swa Khabinete eka timhaka ta sweswi na mintirho leyi ta ka1.1 Khabinete yi tiyisisa xikombelo xa Phuresidente Jacob Zuma eka mfumu, mabindzu na vatirhi ku tirha swin’we ku kurisa ikhonomi ya hina hi mpimo lowu kotaka ku tumbuluxa mintirho yo hlaya.Mbulavulo hi Xiyimo xa Rixaka na Mbulavulo wa Mpimanyeto swi andlarile masungulo ya ku tirhisiwa hi matimba ka Pulani ya Nhluvukiso wa Rixaka eka kotara leyi ta ka eka vufambisi lebyintshwa.Mpimanyeto wa Rixaka wa vu 21 eka maendlele lawa ya xidemokirasi ya vula xitori xa kahle hi ntiyiso xa leswi hi cincisaka xiswona tiko no hlula swiphiqo leswikulu swa vusweti, mpfumaleko wa ndzingano na mpfumaleko wa mintirho – na, hi nkoka, hi endla tano hi switirhisiwa swa hina swo kayivela.1.2 Khabinete yi kombisile ku karhateka ka yona hi ku dlawa loku ka ha ku humelelaka ka swinhwanyetana swimbirhi eka ku hetisisa ka ntirho wa vupfumeri bya ntlawa wo karhi va vusathani.  Mandlele lawa a ya na ndzhawu laha tikweni ra hina. Hi ku ya hi leswi Vumbiwa ri kombisaka mfanelo ya vutomi, munhu wun’wana na wun’wana loyi a kumekaka a endlile nandzu ku ta tirhaniwa na yena hi matimba hinkwawo ya nawu.1.3 Khabinete yi khensa Vaaki hinkwavo va Afrika Dzonga na minhlangano eka matshalatshala yo hlayisa eneji, ngopfu ngopfu loko giridi ya rixaka yi vi le ehansi ka ntshikelelo. Loko tiko ri ri na ntirho wo fikelela laveko wa rona eka nkarhi wa sweswi, vatirhisi hinkwavo va gezi va komberiwa ku teka ndlela yo hlayisa eneji tani hi ndlela ya vutomi.1.4 Khabinete yi khensisa swikolo hinkwaswo na vadyondzi lava nga langhiwa eka Tinyiko ta Rixaka to Dyondzisa 2013: Via Afrika People’s Choice Awards leti nga ta khomiwa hi ti 6 Nyenyankulu 2014 eSenthareni ya Tinhlengeletano ya Birchwood eGauteng. Tinyiko leti i yin’we ya tindlela leti Ndzawulo ya Dyondzo ya Masungulo yi tekelaka enhlokweni no hlohlotela vadyondzisi lava nga tinyiketela no khumbheka eka mintirho ya vona yo kurisa vadyondzi tani hi vaaki lava nga na vutihlamuleri va Afrika Dzonga leri nga na xidemokirasi, ro pfumala xihlawula-mbala na xihlawula-rimbewu. Khabinete yi tiyisisa nakambe timfanelo ta vana to dyondzela eka ndzhawu yo hlayiseka no amukeleka.1.5 Khabinete yi amukela nseketelo lowu ya ka emahlweni wa Ndzawulo ya Sayense na Thekinoloji eka Fesithivhali ya Sayense ya Rixaka, leyi tiviwaka tani hi Scifest Afrika, leyi nga ta khomiwa ku sukela hi ti 12 ku fika hi ti 18 Nyenyankulu 2014 eGrahamstown eKapa Vuxa ehansi ka nhlokomhaka “Into the Space”. Ntirho lowu wa lembe na lembe wu kurisa sayense, thekinoloji, vunjhiniyere na tinhlayo tani hi mintirho eka vantshwa va hina no vumba ku twisiseka ko antswa ka mintirho leyi exikarhi ka Vaaki va Afrika Dzonga. Mfumu wu ya emahlweni ku kongomisa no kurisa ku dyondziwaka Tinhlayo na Sayense ya Fizikali tani hi ku tumbuluxa vuswikoti bya matimba lebyi lavekaka eka ikhonomi ya hina leyi ya ha kulaka.1.6 Khabinete yi amukela xitiviso lexi nga endliwa hi Hlangano wa CAPRISA xa ku kumiwa ka swidlaya-switsongwatsongwana swintshwa swa matimba swa HIV. Vulavisisi byi kombisa hi laha miri wa wansati wa le KwaZulu-Natal wu nga hlamula ha kona eka nhlaselo wa HIV hi ku endla swidlaya-switsongwatsongwana swa matimba. Vulavisisi, byi humesiwile eka jenali ya sayense yo hlonipheka, Ntumbuluko, yi hlamusela hi laha xipano xa vulavisisi xi nga kuma swidlaya-switsongwatsongwana engatini ya wansati no tlilona swidlaya-switsongwatsongwana elaboretari. Swidlaya-switsongwatsongwana leswi nga tliloniwa swi tirhisiwile eka swiperimente swo hambana elaboretari ku endla ndlela leyi nga landzeriwa hi masocha ya wansati ku endla swidlaya-switsongwatsongwana leswi swa matimba. Mintwisiso yintshwa leyi nga kumeka eka wansati loyi wa le KwaZulu-Natal hi tinhlamulo ta masocha to lwa na HIV ku tisa ku tshembha eka nsivelo wa HIV na makungu yo tshungula. Ku kumiwa loku a hi maendlele yo tshungula HIV/AIDS naswona mfumu wu kombela Vaaki va Afrika Dzonga ku ya emahlweni va kamberiwa HIV kumbe ku ya emahlweni va teka ntshungulo wa antirhetirovhayirali lowu nyikiwaka eka vanhu lava kumekaka va ri na xitsongwatsongwani.1.7 Phuresidente Jacob Zuma u ta vulavula loko ku tlangeriwa ka Siku ra Timfanelo ta Vanhu eka lembe leri hi ti 21 Nyenyenyani 2014 ehansi ka nhlokomhaka “Ku tlangela 20 wa malembe yo cinca vutomi hi timfanelo ta vanhu!” eRivaleni ra Khirikhete ra Sharpeville eGauteng. Khabinete yi kombela Vaaki hinkwavo va Afrika Dzonga ku tlangela ku hanya etikweni leri tiyisisaka leswaku na siku na rin’we vumunhu bya hina byi nge pfuki byi tekeriwile Muaki wun’wana na wun’wana wa Afrika Dzonga, ku karhi ku nga langutiwi rixaka, rimbewu, vupfumeri na xiyimo xa vuxaka. Hinkwerhu hi na vutihlamuleri byo tiyisisa leswaku rhekhodo ya timfanelo ta vanhu na matimu swa hlayisiwa no tiyisiwa eka vanhu lava ha ta ka.1.8 Vhiki ra Mati ya Rixaka ri ta simekiwa eBushbuckridge hi ti 14 Nyenyankulu naswona ri ta ya emahlweni hi mintirho yo hlaya ku fika hi ti 23 Nyenyankulu 2014. Ntirho wo simeka wu ta va kona loko yisiwa tiphayiphi ehansi ka Muhocho wa Lulama wa Dzonga eka mugodi wa khale ERPM, ku lwa na mhaka ya ku Tswongeriwa ehandle ka Asidi eMugodini eka Nkova Xikarhi wa Witwatersrand. Masalela ya vhiki ya ta vona ku nyiketiwa ka mintirho ya mbhasiso wa mati na tiphurojeke ta mphakelo wa mati hi ntalo eka swifundzhankulu swo hlaya. Nhlokomhaka ya lembe leri “Mati i Vutomi – Malembe ya 20 ya Mphakelo wa Mati eka Nhluvukiso wa Ikhonomi na Vanhu”.  Khabinete yi kombela vaaki va Afrika Dzonga ku hlayisa mati no tiyisisa xilaveko xa vufambisi lebyi tiyisisiweke bya xikumiwa lexi xo kala, ku endlela ku kurisa mfikelelo eka Vaaki va Afrika Dzonga vo hlaya.1.9 Khabinete yi khensiwile hikwalaho ka ku humelela ko simekiwa ka Nhlengeletano ya Phuresidente eka Vantshwa lowu nga khomiwa eEkurhuleni ku sukela hi ti 28 Nyenyenyani ku fika hi ti 03 Nyenyankulu 2014.  Nhlengeletano a yi khomiwile hi Hofisi ya Phuresidente, Ndzawulo ya Nhluvukiso wa Ikhonomi (EDD) na Ejensi ya Rixaka ya Nhluvukiso wa Vantshwa (NYDA). Nhlengeletano yi nyikile ku sungula ka Ntwanano eka Mintirho ya Vantshwa lowu nga sayiniwa hi Dzivamisoko 2013 hi mfumu, mabindzu na mintirho. Phuresidente Jacob Zuma u nyikile mbulavulo eka Nhlengeletano, lowu a ku tile vantshwa va kwalomuya ka 500 ku suka eka swifundzhankulu hinkwaswo. Vaholobye vo hambana va nghenelerile eka mimbhurisano ku byela vantshwa hi tiphurogireme ta mintirho ya vantshwa. Ku engetelela, makungu yo tiya ya tekiwile lawa ya nga ta vona leswaku Phuresidente na Vaholobye vo hambana va tirhisana na vantshwa ku endla leswaku ku tumbuluxiwa ka mintirho ku humelela.1.10 Khabinete yi tsundzukile Nhlengeletano ya Rixaka ya Endzelo leyi a yi ri na vanhu vo tala no humelela ya Pholisi yo Hlanganisiwa ya Mpfampfarhuto wo Sungula wa ICT, leyi a yi khomiwile hi ti 3 Nyenyankulu 2014.   Khabinete yi hlohlotela vanhu ku nghenelela eka ku yingiseriwa ka Mpfampfarhuto wo Sungula lowu nga ta sungula eRustenburg hi ti 7 Nyenyankulu. Mpfampfarhuto wo Sungula wu ta fikelela eka Mpfampfarhuto wa Tirhele exikarhi ka lembe, lowu nga ta nyika vuako ku cinca milawu hi tindlela leti nga ta tekela enhlokweni ku tisiwa ka ku cinca eka swa ICT eka malembe ya sweswi. 1.11 Khabinete yi tsakisiwile ku tsundzuka leswaku endzhaku ka loko ku ku tekiwile “ SA Connect”, Pholisi ya Mpimo-hungu na Pulani, hi ti 4 N’wendzamhala 2013, 782 wa swikolo swi hlanganisiwile hi tikhomphyutara na tilaboretari ta inthanete; Ikamva e- Skills Institute yi simekiwile, na Huvo yo Tsundzuxa ya Mpimo-hungu ya Rixaka yi tumbuluxiwile.1.12 Ndzawulo ya Timhaka ta Mbango yi ta khoma Nhlengeletano ya Mavandla ya vu 11 (COP11) ku sukela hi ti 17 ku fika hi ti 21 Nyenyankulu 2014, eSenthareni ya Tinhlengeletano ta Misava ya le Kapa, ehansi ka nhlokomhaka: “Ku kurisa Nkulo wa Wasi eAfrika: Ku ya eka Mafambisele yo Hlayiseka ya Swikumiwa swa le Lwandle”. COP11 leyi humelelaka eka malembe mambirhi yan’wani na yan’wani yi hlanganisa vaholobye va mbango ku suka eka 22 wa tinxaka leti nga phutseriwa hi Ntwanano wa Ntirhisano eka Vusirheleri, Vufambisi na Nhluvukiso wa Lwandle na  Ndzhawu ya Lwandle ra Antlatic ra Vupeladyambu, Xikarhi na Ndzhawu ya le Dzongeni wa Afrika Dzonga. Nhlengeletano ya 2014 yi ta langutisisa migingiriko na swiboho leswi nga bohiwa hi nkarhi wa 2012/13; mpimanyeto wa 2014/15, na xiendlo lexi lavekaka ku simeka Ntwanano na Pulani ya Xiendlo xa Pulani. Swi ta hlela na leswi mavandla ya amukelisaka xiswona rito ra “Nkulo wa Wasi” tani hi ndlela yo fambisa swikumiwa swa lwandle na tindzhawu ta le kusuhi na lwandle.1.13 Khabinete yi khensisile xipano xa khirikhete xa Rixaka xa Afrika Dzonga xa va le Hansi ka 19 wa malembe eka ku humelela ka vona ka le henhla endzhaku ka loko va winile Khapu ya vona ya Misava yo sungula ya va le Hansi ka 19 wa malembe ya Huvo ya Khirikhete ya Misava (ICC) eDubai. Matirhele yo hlamarisa ya xikwadi ya hlohlotela van’wamintlangu hinkwavo va vantshwa ku navela ku fika ehenhla swinene.1.14 Khabinete yi tsundzukile Siku ra Vavasati va Misava hinkwayo – 8 Nyenyankulu 2014. Siku ri nyika nkarhi eka Vaaki va Afrika Dzonga ku luva eka ku humelela na ku tinyiketela ka vavasati va Afrika Dzonga. Vaaki va Afrika Dzonga va fanele ku langutisa ku humelela loku nga endliwa hi vaaki, vaakatiko na tiko hinkwaro eku humeleriseni ka timfanelo ta vavasati.Loko Vumbiwa ra hina ri nyika andlalo wa minkoka na milawu, i vutihlamuleri bya hinkwerhu ku hlayisa no sirhelela vavasati no tiyisisa leswaku va nyikiwa matimba yo nghenelela tani hi vaakatiko lava ringanaka eka nhluvukiso wa ikhonomi ya hina na tiko.2.  Swintshuxo na mimpfumelo swa Khabinete2.1  Khabinete yi amukerile ku sunguriwa ka maendlele yo anama yo endzela hi xikongomelo xo humesa vadyondzi vo hlaya lava va ha ku thwasaka. Leswi swi ta tisa vuako byo hlanganisa, vufambisi na ntirhisano swa le henhla exikarhi ka minhlangano, tihuvo ta nkoka, vumaki na swikolo swa dyondzo ya le henhla na mfumu.Leswi swi ta hoxa xandla eku tumbuluxiweni ka vatirhi va vuswikoti no kota ku seketela ndlela ya nkulo yo nkatsakanya.2.2 Khabinete yi amukerile Nawumbisi Ndzhundzhuluko wa Ndzindzakhombo eka Mpfumaleko wa Mintirho 2014 leswaku wu yisiwa ePalamende. Loku i ku hundzuluxiwa ka Vumbirhi ka Nawu wa Ndzindzakhombo eka Pfumaleko wa Mintirho, wa vu 63 wa 2001.Mindzhundzhuluko yi ya emahlweni yi hunguta swiendlo swo biha swa ikhonomi na swa vanhu swa mpfumaleko wa mintirho, hi ku cincela eka swiyimo swa Misava hinkwayo, swo katsa na vadyondzi lava nga eka vuleteri bya mintirho na vatirhela mfumu lava nga funengetiwangiki hi ku ya hi Nawu.Ku tirhisiwa ka Nawumbisi Ndzhundzhuluko, 2014, exikarhi ka swin’wana swilo ku ta engetela nkarhi wo hakela mimbuyelo eka mubindzuri, ku sukela eka tinhweti ta nhungu ku fika eka tinhweti ta 12, leswi nga ta va kotisa ku langutisa ndlela yin’wana yo kuma ntirho no kuma mibindzulo eka nkarhi wo leha.Mubindzuri u ta va na nkarhi wo engeteleka wo tisa xikoxo, ku sukela eka tinhweti ta ntsevu ku fika eka tinhweti ta 12. Swi ta pfuna ku langhiwa ka vabindzurisiwa loko ku ri na vubindzuri loko ku loviwile.3. Ku thoriwaKhabinete yi amukerile ku thoriwa loku landzelaka:3.1 Tatana Daan du Toit tani hi Xandla xa Mulawuri-Angarhelo: Ntirhisano wa Matiko ya Misava na Swikumiwa eka Ndzawulo ya Sayense na Thekinoloji.3.2  Tatana Garth Strachan tani hi Xandla xa Mulawuri-Angarhelo: Nhluvukiso wa Vumaki  na NhIuvukiso wa Pholisi eka Ndzawulo ya Mabindzu na Vumaki.3.3  Manana Malebo Mabitje-Thompson tani hi Xandla xa Mulawuri-Angarhelo: Nhluvukiso wa Vumaki na Vufambisi bya Timali eka Ndzawulo ya Mabindzu na Vumaki.3.4   Bodo Nhlangano wa Nxungeto wo Hlawuleka eka Ndzindzakhombo ya Afrika Dzonga (SASRIA) Nhlangano lowu nga wa Mfumu (SOC)a) Ku thoriwa nakambe ka Tatana Cedrick Mnwabisi Masondo tani hi Mulawurinkulu na Mufambisinkulu wa Bodo.b) Ku thoriwa nakambe ka Manana Karen Pepler tani hi Mufambisinkulu wa Bodo.c) Ku thoriwa ka Manana Tando Mbatsha tani hi Mufambisintsongo.d) Ku thoriwa ka Manana Tshwarelo Moutlane tani hi Mufambisintsongo.Swivutiso: Phumla Williams (Mukhomeri wa Muvulavuleri wa Khabinete)Tihlanganisi na: 083 501 0139"
Xitatimende xa nhlengeletano ya Khabinete ya ti 19 Nyenyankulu 2014,20 Mar 2014,https://www.gov.za/statement-cabinet-meeting-19-march-2014,https://www.gov.za/ts/xitatimende-xa-nhlengeletano-ya-khabinete-ya-ti-19-nyenyankulu-2014,"1. Swiboho swa Khabinete eka timhaka ta sweswi na mintirho leyi ta ka1.1. Khabinete yi amukela ku humesiwa ka Xiviko xa Nkambelo eka Malembe ya Makumembirhi eAfrika Dzonga 1994–2014, hi Phuresidente Jacob Zuma, leswi ku nga matimu eka ku humelela loku mfumo wu nga ku endla ku tiyisisa vutomi byo antswa eka hinkwavo.Eka moya wo Kambela lowu nga kongomisiwa eka khale ka Phuresidente Nelson Mandela, Vurhangeri byi kombela mabindzu hinkwawo ya vaaki ku tihlanganisa na xiviko, ku ti nghenisa eka mintlangelo ya 20 wa Malembe ya Ntshuxeko no pfuna ku vumba mbhurisano wa rixaka eka ku humelela ka hina na swiphiqo.Nkambelo wu tiyisisa ku humelela loku hi nga ku endla eku akeni ka xidemokirasi xa vumbiwa ra matimba ro kala xihlawula-mbala, xihlawula-rimbewu, no nyuka, ku endla leswaku Afrika Dzonga ri va tiko ro antswa ku hanya eka rona.1.2. Khabinete yi tsundzuxa mabindzu hinkwawo ya vaaki leswaku 2014 yi nyiketeriwa eka pfhumba ra 20 wa Malembe ya Ntshuxeko.Dzivamisoko yi fungha Nhweti ya Ntshuxeko. Vaaki va Afrika Dzonga hinkwavo na vanakulorhi va misava na swirho va rhambiwa ku nghenelela eka mintlangelo ya Nhweti ya Ntshuxeko hi ku fananisa switori swa vona hi, ku tirhisana, hi cincile vutomi bya Vaaki va Afrika Dzonga hi ndlela yo antswa.Loko hi ya eswiticinitini swo vhotela hi ti 7 Mudyaxihi 2014, a hi kombiseni nakambe leswaku hi hina nkhikhi, hinsekelo, na xidemokirasi xo rhula.Khabinete yi kombela Vaaki hinkwavo va Afrika Dzonga ku va vangheneleri va matimba eka nhlawulo kambe va fanele ku endla sweswo hi ku rhula no tiyiselana hi mfanelo ya vavhoti yo humesela miehleketo ya vona evanhwini no endla xiboho va ri voxe exindzhawanini xo vhotela.Tiejensi ta vahlayisi va nawu ti ta va ti ri ku tirheni ku hlayisa mfanelo leyi, ku tiyisisa leswaku tindzhawu hinkwato ta tiko ti nghenelela eka maendlele lawa ya xidemokirasi, leswi ku nga xikumiwa eka Nyimpi ya hina ya ntshuxeko.1.3. Tani hi xiphemu xo hetisisa pulani ya switirhisiwa swa rixaka ya Khomixini ya Mfambiso wa Switirhisiwa swa Phuresidente, Khabinete yi teka rinoko ra rixaka hi minhluvukiso ya kahle leyi landzelaka:1.3.1. Damu ra De Hoop Dam eLimpopo ri ta sungula ku tirha emaheleni ya Nyenyankulu 2014. Leri i damu ra vumune hi ku kula leri nga akiwa endzhaku ka ku kumiwa ka xidemokirasi.  Damu ri ta pfuna ku fambisa nghinghiriko wa ikhonomi, ku tumbuluxa mintirho no pfuneta mphakelo wa vukorhokeri exifundzheninkulu no tlurisa.Vanhu vo tlula 800 000 endzhawini ya ka Sekhukhune va ta vuyeriwa hi mphakelo wa mati wo hlayiseka no antswisiwa wa kwala kaya hala tlhelo migodi yintshwa na migingiriko ya vurimi swi ta vuyeriwa eka mphakelo wa mati.Timasipala ta le ndzhawini, leti seketeriwaka hi mfumu wa rixaka na xifundzhankulu, ti vekisile R3 biliyoni ya tirhandi eka switirhisiwa swo basisa no phakela mati eka vatirhisi va le matiko-xikaya na va le madorobeni.1.3.2. Khabinete yi kombisile ku tsakisiwa hi ku simekiwa ko pulaniwa ka Xiphemu xa Vumbirhi xa Phurojeke ya Swiganga swa Lesotho hi ti 27 Nyenyenyani 2014. Phurojeke i xikombisonkulu xa leswi swi nga kumiwaka loko matiko akelana ya tirhisana no tirha kun’we ku fikelela xikongomelo xin’we. Nhluvukiso wa switirhisiwa swa mati leswi fanaka wu hoxa xandla eka ku rhula no humelela exifundzheni xa le Dzongeni wa Afrika na nhlayiso wa vanhu va xona.1.3.3. Khabinete yi tsakisiwile hi endlelele ro pfuxeta swiporo swa Afrika Dzonga, hi ku nyikiwa ka kondiraka ya R50 biliyoni eka Transnet ku va yi aka swifambo swa thekinoloji ya le henhla swa ximanguva lawa swa 1 064.Ntirho wa Vunjhiniyere bya Transnet eka ntwanano i ku tiyisisa leswaku xiphemu xi cinciwa xi va vutumbuluxi bya switirhisiwa swa ntiyiso swa misava hinkwayo endzhaku ka nkarhi. Mfambiso lowu wu languteriwile ku va wu cinca bindzu ra swiporo swa Afrika Dzonga hi ku kurisa mabindzu lamantsongo lawa ya nga kona no tumbuluxa yan’wana.1.4. Khabinete yi amukela ku simekiwa ka eriyani yo sungula ya MeerKAT hi Ndzawulo ya Sayense na Thekinoloji endzhawini ya Areyi hi Xikwere Khilomitara (SKA) ekusuhi na Carnarvon, eKapa N’walungu hi ti 27 Nyenyankulu 2014.MeerKAT, i xitirhisiwa lexi nga tumbuluxiwa no akiwa laha kaya, nakambe xi kombisa Vaaki va Afrika Dzonga leswaku va nga phikizana na lavo antswa emisaveni loko swi ta eka ndzavisiso, vunjhiniyere, sayense na tekinoloji. Swi ta hoxa xandla eka 25% ta Xiphemu xo Sungula xa SKA.1.5  Khabinete yi humesa minchavelelo eka mindyangu na vanghana va lava nga lahlekeriwa hi vutomi bya vona hikwalaho ka timpfula ta matimba ta sweswinyana. Khabinete yi tiyisa Vaaki va Afrika Dzonga leswaku Senthara ya Malawulele ya Timhangu ta Rixaka – hi xivumbeko xa Nhlanganelo wa Matirhiselo na Vunhlori bya Rixaka (Natjoint) – yi ta ya emahlweni na mintirho yo secha no ponisa no wisiwa vanhu. Khabinete yi khensa nghenelelo wa vuhlayiseki bya matimba ku pfuneta mintirho yo ponisa.Vaaki hinkwavo va Afrika Dzonga, ngopfu ngopfu vaaki lava tshamaka etindzhawini leti nga enghozini ya minkhukhulo, va komberiwa ku teka maendlele ya tivonela yo engetelela hi nkarhi wa maxelo yo tika. Vatswari na vahlayisi va fanele ku teka maendlelele yo tivonela ku tiyisisa vuhlayiseki bya vana. Ku engetelela, van’wamimovha na vafambi hi milenge va fanele ku ti langutela loko va tirhisa patu leri nga eka swiyimo swo tsakama.1.6 Khabinete yi humesela ku khensa eka vanhu eka xiphemu lexi va nga xi tirha eku hunguteni ka ntshikelelo eka giridi ya gezi ra rixaka eka nhweti leyi nga hundza.Vatirhisi van’we na minhlangao va hlohloteriwa ku ya emahlweni no tirhisa gezi hi vutlharhi no hlayisa gezi loko swi fanerile, ngopfu ngopfu hi nkarhi wa maxelo lawa.1.7 Afrika Dzonga ri ta va kona eka Samiti ya Afrika ya Vumune ya Nhlangano wa Yuropa leyi nga ta va kona eBrussels, Belgium hi ti 2 na ti 3 Dzivamisoko 2014. Nhlokomhaka ya Samiti i “Ku Vekisa eVanhwini, ku Humelela na ku Rhula”.Samiti yi ta langutisa eka dyondzo na vuleteri, vavasati na vantshwa, ku katsa na vahlapfa va le nawini na lava nga ri ki enawini exikarhi ka tikhonthinete leti timbirhi.1.8 Hi ti 24 Nyenyankulu 2014, ku ta va ku ri ku tsundzukiwa ka lembe na lembe ka Siku ra TB ra Misava. Khabinete yi tsakela ku hlohlotela Vaaki va Afrika Dzonga ku tirhisana na Mfumu ku lwa na xirha lexi.Xirha lexi xa TB a xi nyanyangi eAfrika Dzonga ntsena kambe na le ka Xifundzha hinkwaxo xa Masavasi. Swiendlo swa Mfumo eka ku tirhisiwa ka ntshungulo lowukulu wa HIV na Aids na phurogireme ya nsivelo eMisaveni hinkwayo ku lwa na gandlati ra TB.Tiphurogireme ta Mfumo to lwa na TB ti tlhela ti katsa nkumisiso wa timhaka na ndzavisiso wa nkhumbhano, ku tirhisiwa ka thekinoloji ya GeneXpert ku hatlisisa nhlahluvo wa TB. Hi tinyungubyisa hi ku tiva leswaku Afrika Dzonga i Murhangeri wa misava eka mfikelelo wa switirhisiwa swa rihanyo hi thekinoloji ya GeneXpert.Khabinete yi amukela Nhlengeletano leyi ta ka ya Vaholobye ya Ntwanano wa Nhlamulo ya Xifundzha eka TB eka Bindzu ra swa Migodi eDzongeni wa Afrika Dzonga. Nhlengeletano leyi nga ta khomeriwa eSenthareni ya Tinhlengeletano ya le Sandton hi ti 25 Nyenyankulu 2014 yi ta hlanganisa vatirhi va nkoka eka mimfumo ya Xifundzha, Bindzu ra swa Migodi eDzongeni wa Afrika, Mintirho leyi nga lulamisiwa, Vanakulorhi va Nhluvukiso na Vaaki.1.9 Khabinete yi khensile lava nga fikelela eka rhengu ro hetelela na vawini eka Masagwadi ya Vumbirhi ya lembe eka Mabindzu ya nkoka ya Afrika Dzonga.Tinyiko ti tekela enhlokweni matirhele ya mabindzu eka swiyenge swo hambana naswona ti nyikiwile eka ntirho lowu a ku tile na Phuresidente Jacob Zuma.Exikarhi ka vakumi lava nga khensisiwa hi Khabinete i Tatana Sam Motsuenyane loyi a nga kuma Nyiko yo Humelela ya Vutomi Hinkwabyo.1.10 Khabinete yi tsundzukile xiviko xa vutivi byo ololoxa milandzu lexi nga endliwa hi swa Timali ta Rixaka eka Khomixini ya Nhlawulo yo Tiyimela (IEC).  Leswi swi landzela hi xibumabumelo lexi nga endliwa eka xiviko xa Musirheleri wa Vanhu.  Yi nyiketile ntirho eka Holobye wa Xikaya ku langutisisa mhaka no tsundzuxa.1.11 Khabinete yi alela mintlawa ntlawa leyi ya ka yi nyanya eKapa Vupeladyambu, leyi fambisanaka na madzolonga yo tsema nhlana eka vaaki ngopfu ngopfu eka vana. Leswi swi nge tiyiseriwi tani hi leswi swi xungetaka leswi hi nga swi kuma eka xidemokirasi xa hina. Khabinete yi tekela enhlokweni ntirho lowu endliwaka hi Vukorhokeri bya Maphorisa ya Afrika Dzonga eka ku lwa na mintlawa ntlawa no kombela vaaki lava khumbhekaka ku tirha na maphorisa ku sirhelela vaaki eka xirha lexi.1.12 Khabinete yi yisa ku twela vusiwana na ku chavelela eka ndyangu na vanghana va Manana Martha Mahlangu loyi a ri manana wa khale ka khomoredi ra MK Solomon Mahlangu. Manana Mahlangu u ta lahliwa hi Mugivela 22 Nyenyankulu 2014. Doroba ra Tshwane ri ta nyika Manana Mahlangu nkosi wa xiyimo ku ya hi doroba naswona mijeko yi ya chichiwa nyana ehansi ku n’wi xixima.2. Mimbhurisano ya nkoka na swiboho swa Khabinete2.1. Khabinete yi kumile xiviko xa Nomboro ya Rigingho ya Phuresidente eka malembe ya mune lawa yi nga tirha hi wona. Anhlulo wa milandzu, matirhele ya antswile lembe hi lembe hi ndlela leyi landzelaka; 64.03% hi lembe ro sungula; 77.79% hi lembe ra vumbirhi; 87.46% hi lembe ra vunharhu naswona sweswi ya le ka 94.%.  Eka malembe ya mune, nhlayo ya swivilelo leyi nga kumeka na swivutiso yi tlakukile ku suka eka 75 873 eka lembe ro sungula ku fikela eka 183 445 eka lembe ra vumune.Khabinete yi kombela tindzawulo na swifundzhankulu ku ya emahlweni ku antswisa nkoka na xihatla swa vulavisisi bya swivilelo tani hi leswi ntsakiso wa vaaki wu nga wa nkoka eka xiyimo xa Nomboro ya Riqingho.2.2. Khabinete yi amukerile Pulani ya Xiendlo xa Pholisi ya Vumaki ya Vuntsevu ya Lembe na Lembe (IPAP) 2014/15-2016/17 leswaku yi tirhisiwa.Xikongomelonkulu xa IPAP i ku sivela ku aleriwa ka swa vumaki no seketela nkulo na nkuriso wa bindzu ra vumaki ra Afrika Dzonga. Holobye wa Mabindzu na Vumaki u ta vulavula na vateki va mahungu loko IPAP yi simekiwa nhweti leyi ta ka.2.3. Khabinete yi amukerile maendlele eka ku heleriwa hi nkarhi ka mimpfumelelo leyi nga humesiwa ehansi ka phurojeke ya Humeso wo Hlawuleka wa vanhu va Zimbabwe (DZP). Vinyi va mimpfumelelo va ta languteriwa ku apulayela mimpfumelelo nakambe ematikweni ya vona yo velekiwa. Holobye wa Xikaya u ta humesa vuxokoxoko byo tala hi maendlele lawa ya faneleke ku landzeleriwa na siku ro sungula hi rona.2.4. Khabinete yi amukerile leswaku minghenelelo ya Xiyenge xa 100 (1) (b) eLimpopo ya fanele ku hlayisiwa, leswaku ku ta pfumeleriwa nkambisiso hi Khotavuxika 2014 endzhaku ka loko mafambisele yantshwa ya vile kona. Leswi swi ta tiyisisa ku ya emahlweni ka minghenelelo ku ololoxa swiphiqo leswi nga sala. Leswi swi ta tiyisisa leswaku miantswiso eka xiyimo xa swa timali xa swifundzhankulu na mphakelo wa vukorhokeri eka vukorhokeri bya vanhu na mabindzu yan’wana swi hlayisiwa.2.5. Khabinete yi amukerile Nkambelo wa Vusirheleri bya Afrika Dzonga 2014, no lerisa leswaku wu andlariwa ePalamende. Nkambelo wu nyika pholisi ya vusirheleri nkarhi wo leha na ndlela ya kungu ra Vusirheleri leri tiko ri faneleke ku va ri famba hi rona eka minkarhi ya mune ya Vuako bya Kungu ra Nkarhi wa le Xikarhi lowu ta ka. Papila ri ta averiwa vanhu, tani hi leswi va nga nghenelela eka vuendzeri bya vanhu lebyi nga endliwa etikweni hinkwaro eka lembe leri nga hundza.2.6 Khabinete yi amukerile Xiviko xa Komiti ya Vaholobye eka Pholisi ya Nhlangano leswaku yi humesiwa eka Gazete ya Mfumu leswaku vanhu va tihlamulela.Xiviko xi hlela dyondzo ya le henhla na maendlele ya vuleteri eka xiyimo xa yona xa ikhonomi ya vanhu. Xi nyika swibumabumelo eka Holobye wa Dyondzo ya le Henhla na Vuleteri leswaku ku nga susiwa njhani swiphiqo swo ka swi nga fanelangi na swirhalanganyi leswi sivelaka kumbe ku alela swichudeni ku ya emahlweni.Pholisi ya Nhlangano yi vula ku hlangana ka maendlele ya minhlangano ya dyondzo, tiphurogireme na mibumabumelo leswaku swichudeni swi kota ku dyondza tidyondzo leti va nga ti langha hi maendlele ya vurhonwana.2.7. Khabinete yi amukerile Xiviko xo suka eka Xipano xa Ntirho wa Vaholobye eka  Phurogireme ya Tinhlayo na Sayense, leswaku xi humesiwa eka Gazete ya Mfumo leswaku vanhu va tihlamulela.Xipano xa Ntirho wa Vaholobye xi nyikiwile matimba yo tumbuluxa Dyondzo ya Mintirho ya Xithekiniki na Vuleteri bya Tinhlayo na Sayense swa le kholeji na Phurogireme ya Nhlangano wa Sayense.Leswi swi ta pfuna ku engetela nhlayo ya vadyondzi va Sayense na Tinhlayo eyunivhesiti no kurisa tshaku ra swilo swintshwa tani hi leswi swi nga kombisiwa eka Pulani ya Nhluvukiso wa Rixaka.Phurogireme yi langutane na lava va tsakelaka ku nghena eka eka xiphemu xa xiyenge ntsongo xa Dyondzo ya Mintirho ya Xithekiniki na Vuleteri, lava va nga kona khale eka dyondzo ya mintirho na tikholeji ta vuleteri va tsakelaka ku ya emahlweni va ya dyondza etiyunivhesiti, ku katsa na vadyondzi va ka Gireyidi 12 lava tsakelaka ku dyondza etiyunivhesiti kambe va nga fikeleliki swilaveko swa Tinhlayo na Sayense ya Fizikali.2.8. Khabinete yi amukerile ku humesiwa ka swikumiwa eka ndzavisiso wa timali ta mfumu eka migingiriko ya swa sayense na thekinoloji swa 2012/13.Tindzawulo ta Dyondzo ti vekisile R29,5 biliyoni eka migingiriko ya  sayense na thekinoloji hi 2012/13, leyi kombisaka 3% ya ntsengo wa mpimanyeto wa mfumo wa rixaka wa vun’winyi. Leswi i antswiso ku suka eka nhlayo xikarhi ya 2.9% eka malembe ya mune exikarhi ka 2008/09 ku fika eka 2011/12.Ku na vumbhoni bya leswaku mfumu wu nyika mali eka ndzavisiso wa sayense lowu nga kona eAfrika Dzonga, na leswaku matirhelo yo hlaya ya le handle ka tindzawulo ta mfumu, i tihuvo ta sayense na swikolo swa dyondzo ya le henhla.2.9. Khabinete yi khensiwile eka nhlahluvo wa Ndzawulo ya Nandzeleriso wa Matirhele na Nhlahluvo wa ‘Nkoka wo Tivisiwa ka Mimbuyelo ya Dyondzo eka Gireyidi R’.Ku vekisa ka ha ri na nkarhi eka ku kula ka nhluvukiso wa vana lavantsongo swi tala ku hunguta mpfumaleko wa ndzingano no tlakusa matirhele, ngopfu ngopfu eka vana lava nga swela.Khabinete yi amukela ku humelela ka nkoka eka ku kurisiwa ka Gireyidi R leyi lavaka ku kurisa vuswikoti ku endlela leswaku ku va na nkoka wo seketeleka eka matirhele ya dyondzo.2.10. Khabinete yi byeriwile hi swikumiwa ku suka eka Phurogireme ya Nandzeleriso wa Mphakelo wa Vukorhokeri ya Frontline ya 2013.Khabinete yi khensa no hlohloteriwa hi ku antswisiwa loku sukaka eka tindzawulo ta rixaka ta vutihlamuleri, eka vufambisi byo kunguhatiwa no va na matimba eka matirhele ya xiyimo xa switirhisiwa.Swikumiwa eka switirhsiwa swa 186 (leswi nga landzelerisiwa ro sungula) eka swifundzha hinkwaswo hi 2013 swi kombisile leswaku minhlayo xikarhi ya mimpimo yo khomiwa ka xindzhuti, ndzhawu na mfikelelo na minkarhi yo pfula na yo pfala swi kariwile kahle hi vaaki na valandzelerisi.Tindzhawu ta matirhele leti lavaka nghenelelo i; mafambisele ya swivilelo, mbonako na swikoweto, mafambiselo ya tilayeni ta vanhu na minkarhi yo rindzela na vuhlayiseki.Swikumiwa eka switirhisiwa swa mimpimo 77 leswi nga landzelerisiwa nakambe ku kambela miantswiso naswona swi kombisile mimpimo ya minhlayo xikarhi leyi nga antswisiwa, swi kombisile swikoweto swa kahle eka ku fambisa matirhele ya xiyimo xa switirhisiwa tani hi xikongomiso xo kunguhatiwa.2.11. Khabinete yi amukerile ku khomiwa ka Nhlengeletano yo Hlawuleka ya Nhluvukiso wa Vaaki va le Dzongeni wa Afrika (SADC) ya Vaholobye lava nga langutana na ICT, Vuhlanganisi na Vukorhokeri bya Poso ku sukela hi ti 23 ku fikela hi ti 25 Nyenyankulu 2014, eJoni.3. Ku thoriwaKhabinete yi amukerile ku thoriwa loku landzelaka:3.1. Manana Elaine Alexander eka ntirho wa Xandla xa Mulawuri-Angarhelo: Nhluvukiso wa Ikhonomi, Mabindzu na swa Timakete eka Ndzawulo ya Vurimi, Swihlahla na swa Tinhlampfi.3.2. Manana Nkidi Dinah Mohoboko eka ntirho wa Xandla xa Mulawuri-Angarhelo: Akhademi ya Dyondzo eka Ndzawulo ya Xikaya.3.3. Tatana Sam Themba Mtshisa eka ntirho wa Xandla xa Mulawuri-Angarhelo: Vukorhokeri bya Nhlangano eka Ndzawulo ya Mintirho ya Mfumu.3.4. Manana Malijeng Theresa Ngqaleni eka ntirho wa Xandla xa Mulawuri-Angarhelo: Vuxaka-handle bya mfumo eka swa Timali ta Rixaka.3.5. Tatana Michael Sass eka ntirho wa N’watinkota-Angarheloto eka swa Timali ta Rixaka.3.6. Tatana Mlungisi Justice Mathonsi tani hi Mulawurinkulu wa Hofisi Poso ya Afrika Dzonga.3.7. Swirhontsongo swa Ejensi ya Swifambo swo Tlula Ndzelekano:a) Manana Pam Edith Pokane (Mutshamaxitulu);b) Tatana Reuben Abel Dlamini;c) Tatana Gordon Noah;d) Tatana Moses Cyril Tiel Scott;e) Tatana Wayne Smith;f) Manana Maleho Margaret Nkomo (ku thoriwa nakambe tani hi Xandla xa Mutshamaxitulu); nag) Manana Nala Mhlongo (ku thoriwa nakambe).3.8. Tatana Mahesh Fakir tani hi Mufambisinkulu wa Tindzhawu leti ku pakaka Swikepe.3.9. Swirhontsongo swa Bodo ya Vafambisi ya Nhlangano wa Switlhavani wa Afrika Dzonga (Armscor):a) Admirali Refiloe Johannes Mudimu (Mutshamaxitulu);b) Manana Thuthukile Skweyiya (Xandla xa Mutshamaxitulu);c) Dokodela Moses Khanyile;d) Manana Bethuel Motshwariseng Fantas Mobu;e) Qgweta Sesi Baloyi;f) Manana Mpumi Zikalala;g) Tatana Ndumiso M Tyibilika;h) Tatana Raymond Mlungwana Vokwana; nai) Qgweta Virginia Lee Anne De La Hunt.Swivutiso: Phumla Williams (Mukhomeri wa Muvulavuleri wa Khabinete)Tihlanganise na: 083 501 0139"
Xitatimende xa hlengeletano ya Khabinete ya ti 25 Khotavuxika 2014,26 Jun 2014,https://www.gov.za/statement-cabinet-meeting-25-june-2014,https://www.gov.za/ts/xitatimende-xa-hlengeletano-ya-khabinete-ya-ti-25-khotavuxika-2014,"1. Xiyimo xa Khabinete eka timhaka ta sweswi1.1. Khabinete yi khensile Mbulavulo hi Xiyimo xa Rixaka (SoNA) wa vukombo lowu nyikiweke hi Phuresidente Jacob Zuma hi Ravumbirhi wa ti 17 Khotavuxika, 2014. Tiphurogireme leti kombisiweke hi Phuresidente na kuva tileteriwile hi Kungu ra Tiko ra Hluvuko (NDP) ti ta ndlandlamuxiwa eka mavhiki lawa ya landzelaka hi Mintlawa yo hambana ya tindzawulo. Hi ku ya Hinkwerhu hi Yisa Afrika-Dzonga Emahlweni, Khabinete yi rhamba vaaki ku tirhisana swin'we na Mfumo eku simekeni Swikongomelo swa Tiphurogireme tintshwa, laha hi akaka eka leswi fikeleriweke eka Malembe ya 20 ya Ntshuxeko.1.2. Khabinete yi amukela ku hela ka xitereko xa ntlhanu wa tin'hweti Emigodini ya Platinamu. Xitereko lexa nkarhi wo leha xikhumbha hi ndlela yo vava vatirhi, vathori na ikhonomi hinkwayo. Loko timfanelo to tereka tiserheriwile hi Vumbiwa na milawu ya vatirhi, Khabinete yi kombela vathori na mihlangano ya vatirhi ha vumbirhi ku ololoxa minkanerisano hi ku hatlisa ku sivela switereko swa nkarhi wo leha. Ku humelela ka tiphurogireme ta hina ta hluvuko titshembele ka ikhonomi leyi nga ninginikiki na ku ikhonomi leyi nga eku humeleleni. Tanihi MaAfrika-Dzonga, hinkwerhu hina vutihlamuleri bya ku kurisi ikhonomi ya tiko ra hina.1.3. Khabinete yi lemuke ku yisiwa ehansi ka Afrika-Dzonga hi tiejensi ta mimpimanyiso, Standard and Poor's, na Fitch eka mavhiki lawa ya hundzeke. Khabinete yi tlhela yi vula nakambe leswaku mfumu wu le ku voneni ka mitlhotlho leyi andzaka leyi Afrika-Dzonga yi nga langutana na yona. Mfumo wu rhangisile ku simekiwa ka NDP, na ku cinca loku nga ta humesela erivaleni matimba lawa ya nga kona ya ku kula ka Afrika-Dzonga.Mfumo wu ti nyiketerile ku antswisa eka timhaka ta milawu, ku hunguta nkayivelo wa swikili na ku hatlisisa phurogireme ya vuvekisi ya miako tanihi ku susa mitlimbo leyi sivelaka ku kula.1.4. Khabinete yi amukela vulavisisi bya 2013 bya Nkambisiso bya Mindyangu hi ku Angarhela lebyi humesiweke sweswi hi Tinkota ta Afrika-Dzonga.  Vulavisisi lebyi byi tiyisisa hungu lerinene leswaku tipholisi na tiphurogireme to tiya ta mfumo tile ku cinceni ka vutomi bya maAfrika-Dzonga byi va byo antswa.Vulavisisi lebyi byi tiyisisa mfikelelo wa vukorhokerhi byo fana ni mati, ku rhwala malakatsa, tindlu na dyondzo ya mahala swikombise ku kula loku nga cinceki hi ku famba ka nkarhi.  MaAfrika-Dzonga lava nga ni mati ya tiphayiphi yi kule hi 89,9% loko mindyangu leyi nga mphakelo wa gezi yi yime eka 85% hi 2013.Phurogireme ya mfumo ya mudende yi ya emahlweni na ku phakela hlayiseko eka mindyangu na vaaki lava loko a va nga kumi midende leyi a va ta xaniseka swinene hi khombo ra vusweti na ku pfumaleka ka mitirho.Nhlayo ya vanhu lava kumaka mudende yi tlakukile ku suka eka 13,7% hi 2003 ku fika eka 45,5% hi 2013. Tiphesente ta mindyangu leyi nga ni ndlala yi yile ehansi ku suka eka 29,3 % hi 2002 ku fika eka 13,4% hi 2013.1.5. Khabinete yi lemuke vurhumiwa bya xiyimo xa le henhla xa maAfrika-Dzonga lexi rhangeriweke hi Phuresidente Jacob Zuma lexi nga ta nghenelela eka Samiti ya Nhlangano wa Matiko ya Afrika ya vu 23 ehansi ka nhlokomhaka leyi nge: ""Vurimi na Nhlayiseko wa Swakudya eAfrika"". Samiti yi ta khomiwa ku sukela hi ti 20 ku fika hi ti 27 Khotavuxika 2014 eMalabo eRhiphabuliki ya Equatorial Guinea.Tanihi hi xirho xa Afrika, Afrika-Dzonga yi ta hoxa xandla eka minkanelo ya ajenda ya ku  nhluvuko ka Afrika naswona yi ta tiyisisa xandla eka Samiti ku humelerisa tiphurogireme ta nhluvuko ta tiko. 1.6. Khabinete yi bela mandla eka Ndzawulo ya Vutshila ni Ndzhavuko na Ejensi ya Nhluvuko wa Vantshwa ya Tiko ku va varhangerile N'hweti ya Vantshwa hi migingiriko ehansi ka nhlokomhaka leyi nge ""Vantshwa va Yisa Afrika-Dzonga Emahlweni"".Loko hi ya emahlweni na ku tlangela N'hweti ya Vantshwa, Khabinete yi vula nakambe leswaku tiphurogireme ta mfumo ta ku tirhana ni vanhu lavantshwa ku cinca vutomi bya vona na ku cinca tiko. Eka malembe ya ntlhanu lama hundzeke, R2,7 wa mabiliyoni ya vekiwile etlhelo ku seketela vantshwa hi timali eka mabindzu, tibasari ta machudeni tindlandlamuxiwile hi ka mbirhi na tiphurogireme ta ticence ti antswise masungulelo ya vana eka tidyondzo. Ku nghenelela loku ku ta tshama ku ri xikongomelo xa mfumo, loko hi rhamba vantshwa eka xinakulobye xa ku yisa Afrika-Dzonga emahlweni.2. Swiboho swa nkoka swa Khabinete2.1  Khabinete yi chumbuteriwile hi ku humelela loku nga va kona eka ku tumbuluxa Pholisi ya Angulo ya ku Cinca ka Maxelo ya Tiko (NCCRP): Moya wa Green House (GHG) Nkambisiso wo Hunguta makhumbelo. Xiviko lexi xi kambisisa matirhelo ya Afrika-Dzonga eka mafambiselo lamanene ya ku khumbhiwa hi ku cinca ka maxelo, na ku endla swibumabumelo eka Afrika-Dzonga hi laha hi nga nghenelelaka ha kona ku hungutaka ntalo wa  Moya wa Greenhouse (GHG) exibakabakeni.2.2  Khabinete yi tlhele yi kuma mpfampfarhuto wa xiviko xa Nhlayo ya Moya wa Tiko wa Greenhouse wa Afrika-Dzonga, ku suka ka nkarhi wa 2000 - 2010. Leswi swi fambisana ni ntwanano wa Rimba ra nhlangano wa Matiko ya Misava eka ku Cinca ka Maxelo lowu Afrika-Dzonga yi nga wu sayina hi 1997. Hi ku ya hi Ntwanano lowu matiko ya fanele ya rhumela swiviko swa ku humelela ka vona endzhaku ka malembe ya mbirhi. Xiviko lexa mpfampfarhuto xa sweswi xi humesiwile ku ri vanhu va ta hoxa mavonelo. Xi ta hetisisiwa ku ri xi lulamela ku rhumeriwa eku heleni ka lembe.2.3  Khabinete yi amukela ku pasisiwa ka zoni ya ku sirhelela ya Ndzhawu ya Mfuwo ya Matiko ya Misava ya Mapungubwe hi Komiti ya Misava ya Mfuwo ya Unesco ya tshamo wa vu 38 leyi a yi khomeriwile eDoha, eQatar, ku sukela hi ti 15 ku fika hi ti 25 ta Khotavuxika 2014. Zoni leyintshwa ya vusirheleri yi humelele endzhaku ka minkanerisano na vinyi va misava, vayimeri va vaaki, mihlangano yo ka yi nga ri ya mfumo, tikhamphani ta migodi na mihlangano yin'wana ya mfumo leyi khumbhekaka. Ku pasisiwa ka zoni leyintshwa ya vusirheleri i hluvuko lowu amukelekaka eka vuswikoti bya Afrika-Dzonga ku antswisa vufambisi na sirhelelo wa tindzhawu ta mfuwo ta misava loko hi ri karhi hi pfumelela vutihlamuleri na hluvuko lowu tiyeke.3. Migingiriko leyi ya ha taka3.1  Afrika-Dzonga yi ta rhurhela swin'we Nhlengeleto ya Foramu ya Xinakulobye na Xinakulobye xa Vutswedyani, N'wana loyi a nga ha ku tswariwa na Rihanyo ra N'wana eSandton Convention Centre, eGauteng, ku sukela hi 30 Khotavuxika ku fika hi ti 1 ta Mawuwani 2014. Xinakulobye lexi i xa xahlangano wa matiko ya misava lexi rhurheriweke hi Nhlangano wa Matiko ya misava eka Rihanyo.Ku rhurhela Foramu leyi swi fikelerisa xivandla xa ku langutisana ni nkoka wa ku tiyisisa rihanyo ra vatswedyani, ticence na vana eAfrika-Dzonga na ku rhamba tisekhitara ta vaaki ku hoxa xandla eka mhaka leyi.Ku humesiwa ka ku Hlayela ehansi ka Misava hi laha matiko ya misava ya tirhaka ha kona ku fikelela Minkongomelo ya Nhluvukiso wa Mileniyamu ya mune na nthlanu yi ta tlhela yi pfuna lava nghenelelaka ku suka ka sekithara ya rihanyo na leti ti nga riki ta rihanyo ku vona laha va humeleleke ha kona na leswi va swi dyondzeke.Swi ta tlhela swi susumeta vutihlamuleri na ku teka xiboho eka vamanana, ticence, vana na vantshwa, ku va pfuna ku lemuka mfanelo ya vona ya ku fikelela mpimo wa le hehla wa rihanyo hi malembe ya 2015 na ku tlula.3.2 Afrika-Dzonga yi ta rhurhela  Mphikisano wa Matiko ya misava wa Matematiki (IMO). IMO mphikizano wa lembe na lembe wa ku ololoxa swiphiqo wa machudeni ya swikolo swa le henhla, lowu khomeriwaka eka matiko yo hambana hambana lembe rin'wana ni rin'wana. Lowu i nkarhi wa ku kombisa vuswikoti bya tiko ra hina ku rhurhela migingiriko ya matiko ya misava na ku veka Afrika-Dzonga ehenhla hi matematiki. Ku fika kwalomu ka 109 wa matiko ya titsariserile eka IMO leyi. 4. Ku thoriwaKhabinete yi pasise ku thoriwa ka lava landzelaka:4.1  Tatana GO Hollamby tanihi Xandla xa Mufambisinkulu: Timali na Mafambiselo ya ku Xava Tinhundzu eka Ndzawulo ya Timhaka ta Xikaya.4.2   Bodo ya Mabindzu ya Vuvekisi ya Vaakia) Tatana Mcebisi Hubert Jonas, tanihi mufambisi loyi a nga riki xirho eka vufambisi na ku va Mutshamaxitulu (hi nkarhi theme ya yena tanihi Xandla xa Holobye wa Timali); nab) Tatana Roshan Morar tanihi hi Xandla xa Mutshamaxitulu (ku ringana nkarhi wa malembe manharhu).4.3  Komiti yo Hlawuleka eka Milawu ya Tikhamphani (nkarhi lowu nga hundzeki malembe ya ntlhanu)a) Xirho lexi pfalaka xivandla, Dok Johannes Erasmus; nab) Un'we wo yimela, Manana Juanita Steenkamp.Swivutiso:Phumla WilliamsMuyimeri wa Muvulavuleri wa KhabineteKu ti hlanganisa: 083 501 0139"
Xitatimende xa hlengeletano ya Khabinete ya ti 9 Mawuwana 2014,10 Jul 2014,https://www.gov.za/sitatimende-semhlangano-wekhabhinethi-wamhla-yi-9-kholwane-2014,https://www.gov.za/ts/xitatimende-xa-hlengeletano-ya-khabinete-ya-ti-9-mawuwana-2014,"1. Xiyimo xa khabinete eka timhaka ta sweswi1.1. Khabinete yi tsundzuxa MaAfrika-Dzonga hinkwavo ku xixima na ku tsundzuka murhandziwa wa hina khale ka Phuresidente Nelson Mandela eka N'hweti leya Mandela hi ku nghenelela eka pfhumba ra ""Basisa Afrika-Dzonga"". Hi Siku ra Nelson Mandela hi ti 18 ta Mawuwana na le ka n'hweti leyi hi ku angarhela MaAfrika-Dzonga va fanele va nyikela 67 wa timinetse ku basisa Afrika-Dzonga tanihi laha Phuresidente a kombiseke ha kona eka Mbulavulo hi Xiyimo xa Rixaka. Khale ka Phuresidente Nelson Mandela u hi dyondzisile leswaku un'wana ni un'wana a nga khumba vaakitiko hi ndlela leyinene. Hi na vutihlamuleri bya ku xixima vutomi byakwe hi ku basisa, ku antswisa na ku sasekisa miganga ya hina.1.2. Khabinete yi amukela phurogireme ya Ejensi ya Vakhandziyi va Switimela ya Afrika-Dzonga (PRASA) leyikulu ya ku vuyelerisa. Tanihi hi xiphemu xa phurogireme, Holobye wa Vutleketli u humesile nkhaviso wo hetisela wa xitimela xa vakhandziyi xa PRASA, lexa manguva lawa lexi nga hlayiseka lexi tinyungubyisaka hi thekinoloji ya sweswi leyi nga eka switimela leyi nga kona emisaveni hinkwayo. Leri hi rin'wana goza ro hlawuleka hi ku tinyiketela ka mfumo ku aka miako leyi nga ta hlohlotela ikhonomi na ku seketela ku thola vaakitiko. Xitimela xa PRASA xo sungula xi languteriwa ku sungula ku famba hi 2015. Ku antswisisa ka sisiteme ya switimela ku ta cinca vukorhokerhi bya metro bya switimela. PRASA yi ta tirhisa R51 wa mabiliyoni eka khume ra malembe ya lawa ya taka ku kuma 600 wa switimela swa xiyimo xa le henhla swa vaaki va Afrika-Dzonga. Ku fika ka 580 wa switimela leswi swi ta makiwa kwala Afrika-Dzonga eka feme leyintshwa leyi nga ta tumbuluxiwa eDunnotar ehandle ka Nigel Ekurhuleni leyi nga ta dya R1 biliyoni. Feme leyi ya vumaki ya 600 000 m2 yi endliwe ku kota ku rhurhela feme, ndzhawu ya vuletelo na phaka ya feme. Phurojeke leyi yi ta endla mitirho ya 8 088, na ku tlula 33 000 ya mitirho ya le femeni na yin'wana ya le tlhelo eka malembe ya khume, na ku fikelela switirhisiwa swa kwala tikweni swo tlula 65%. Prasa yi ta letela hlayo wo ringana 19 527 (tiinjiniyara, vatirhihimavoko, thekinijiyene, vachayeri va switimela, ku katsa van'wana, tithekinolojisiti) hi nkarhi wa ku endliwa ka phurojeke. Phurogireme ya ku Vuyelerisa ya Rolling Stock Fleet a hi mhaka ya ku kuma switimela ntsena, i mhaka ya tiphuphu tinharhu leyi nga ta vuyelerisa xikhale ka leswi a yi ri xiswona, ku vuyelerisa feme ya sekithara ya switimela na ku hoxa xandla eka hluvuko wa ikhonomi na ku tirhisa swa kwala tikweni. 1.3. Khabinete yi amukela ku simekiwa namutlha ka First Automotive Works (FAW) feme ya hlengeleto ya Afrika-Dzonga na vufambisi eka Zoni ya Hluvuko wa Tifeme (IDZ) eCOEGA eNelson Mandela Bay Metro ePort Elizabeth, eKapa Vuxa. Feme leyi ya hlengeleto ya tilori ya R600 wa mamiliyoni, leyi nga eka Zoni ya vumbiri eCOEGA IDZ yi kuma nseketelo ku suka ka nkwama wa China Faw Ntlawa Corporation na China-Afrika Nkwama wa Hluvukiso. Feme leyi yi ta hoxa xandla swinene eka swikongomelo swa tiko eka hluvukiso wa ikhonimi na vaaki tanihi laha swikombisiweke ha kona eka Kungu ra Tiko ra Hluvuko(NDP), Ndlela Leyintshwa ya ku Kula na Kungu ra Mitirho ya Pholisi ya Tifeme. Ku vuyeriwa ka Nelson Mandela Bay na muganga wa le Kapa Vuxa hi ku angarhela ku katsa vuvekisi byale matikomambe lebyi hi tlhelo byi nga endla mitirho leyi tiyeke na ku fikelerisa nkateko wa hluvukiso wa swikili na vuleteri1.4. Khabinete yi engeta yi tshinya ku yiviwa ka tintambu ta switimela, ta gezi na miako ya masipala ya vaaki. Vukhamba lebyi byi yimisa ku famba nkhwatsi ka ikhonomi ya tiko na ku nkarhi wun'wana swi onhela vutomi bya vanhu. Tiejensi ta ku tiyisisa nawu va ta tiyisisa leswaku ku ri lava khomiweke vahlangana ni vukarhi hinkwabyo bya nawu. Khabinete yi tlhela yi vula nakambe ku tinyiketa ka yona ku lwisana ni tikhamphani ta tinsimbhi leti nga ha laviwiki ku va va hlohlotela vukhamba. Vaaki va hlohloteriwa ku tirhisana ni mfumo hi ku vika eka Vukorhokerhi bya Maphorisa bya Afrika-Dzonga.   1.5. Khabinete yi hlohlotela vahakeri va xibalo ku fikisa ku tlherisa xibalo xa vona xa 2014, lexi pfuriweke hi 1 Mawuwana 2014. Swibalo swikotisa mfumo ku hakela hluvukiso wa makungu ya tiko. Muhakeri un'wana ni un'wana loyi a fikisaka ku tlherisa loku nga ka ntiyiso hi nkarhi u tirha ndzima yakwe ya ku yisa Afrika-Dzonga emahlweni. 1.6. Khabinete yi amukela ku sayiniwa hi Phuresidente Jacob Zuma ku Cinciwa ka Nawu wa ku Vuyelerisiwa ka Misava, loku kombisaka ku pfuriwa nakambe swikoxo swa misava eka lava va nga tsandzeka eka nkarhi lowu nga hundza na ku fikelerisa eka vakoxi malembe yan'wana ya ntlhanu ya ku endla swikoxo. Hambi leswi ku ringana kwalomu ka 80 000 wa swikoxo swa ku vuyelerisa misava a swi endliwile hi 1998 loko swi ta pfariwa, ku mpinyetiwa leswaku ku na ku tlula ntlhanu wa tikheyisi ta ntiyiso leti nga tisiwaka hi vanhu lava nga susiwa hi nkani hi xihlawuhlawu. Khabinete yi rhamba MaAfrika-Dzonga hinkwawo ku hangalasa mahungu ya nawu lowu ku tiyisisa leswaku lava nga tekeriwa misava, lava tsandzekeke hi 1998 loko ku pfariwa, a va ti va ta endla swikoxo swa vona ku sukela hi ti 1 ta Mawuwana 2014 ku fika ti 30 Khotavuxika 2019.1.7. Khabinete yi hoyozela Square Kilometre Array (SAK) leyi valavisisi va nga sekeriwa hi Afrika-Dzonga hi timali lava kumeke sisiteme ya supermassive black hole. Leswi swi tiyisisa kahle hi ku cincacinca na nkoka wa rhadiyo ya asitironomi leyi nga hluvuka hi xihatla eAfrika-Dzonga. Ku kuma leswi swi tlhela swikombiso leswaku Afrika-Dzonga yi na vuswikoti bya xisayense na xithekiniki ku va murhangeri emisaveni eka asitironomi ya rhadiyo. Vulavisisi lebyi lemukiwaka emisaveni hinkwayo byi hi tsundzuxa hi nkateko lowu nga faniki lowu nyikiweke Afrika-Dzonga hi bidi leyi nga humelelela, ku aka swikili leswi nga endliwa hi ku tsakela ka vantshwa va hina va sayense na injiniyara. Yi tlhela yi nyika tiko masungulo ya ku tumbuluxa vativivasayense lava nga ta pfuna ku fikelela Xivono xa 2030 xa NDP. Ku kuma loku i masungulo loku nga ta kotisiwa hi SKA. Ku humelela ka hina ka bidi ku pfule minkateko yo tala eka tiko, ngopfu ngopfu eka vumaki, vufambisi na vuhlayisi eKapa N’walungu  laha ku nga kona xihondzo xa SKA xi nga akiwa kona.1.8. Khabinete yi rhamba lavantshwa ku endla swikombelo sweswi eka swikolo swa tidyondzo ta le henhla hi ku ya hi Ndzawulo ya Tidyondzo ta le Henhla na Vuleteri ya Mpfhumba! Endla xikombelo sweswi. Hi pfhumba leri vadyondzi va nyikiwa vuxokoxoko bya nkoka ku langa tikhariya leti va ti tivaka na ku endla xikombelo hi nkarhi. Swi ta tlhela swi hoxa xandla eka ku sivela tshikelelo lowu machudeni ya hlanganaka na wona emasungulweni ya lembe ya dyondzo. Vadyondzi va lemukisiwa ku tirhisa Xikimi xa Mpfuno hi Timali wa Machudeni ya Tiko, lowu fikelerisaka mpfuno hi timali eka vadyondzi lava fikelelaka hi tidyondzo na ku pfumala timali.1.9. Khabinete yi amukela mbuyelo wa Hlengeletani ya vu 23 ya Tolovelo ya Hlangano wa Matiko ya Afrika ehansi ka nhlokomhaka leyi nge ""2014 Lembe ra swa Vurimi na Hlayiseko wa Swakudya eAfrika"" laha Phuresidente Jacob Zuma a nga rhangela varhumiwa va xiyimo xa le henhla. Lexi nga xa nkoka i swiboho eka timhaka ta nkoka mayelana ni hluvuko, ku rhula na hlayiseko, ku cinca ka maxelo na ku khuvanganisa switirhisiwa na ku katsa ku hetisisa ka Ajenda 2063 ya Rimba ra Khothinete, tanihi xiyenge xa xivono xa Afrika eka malembe ya 50 lawa ya taka na Xiyimo lexi Fanaka xa Afrika endzhaku ka Ajenda ya Hluvuko ya 2015.1.10. Khabinete yi rhumela marito yo chavelela eka ndyangu ni vanghana va Xandla xa Phuresidente ya Ligi ya Vamanana ya African National Congress na khale ka xandla xa Ximokonkulu eka Huvo ya Rixaka ya Swifundzhankulu, Man Nosipho Dorothy Ntwanambi. U siyile vangwa rikulu eka nyimpi ya ku lwisana ni ku lulama na ndzingano eka vaaki laha vaakitiko hinkwavo va tiphinaka ku ringana hi mitshunxeko, timfanelo na mikateko.2. Swiboho swa Khabinete swa Nkoka2.1 Khabinete yi hlamuseriwile hi Mbuyelo wa Ntshamo wa vu 11 wa Khonferense ya lava Khumbhekeka (COP 11) eka Hlangano wa Mtiko ya Misava eka Ku Lwisana ni ku endla Mananga (UNCCD). lowu a wu khomiwe ku sukela hi ti 16 ku fika hi ti 27 Ndzhati 2013 eWindhoek, eNamibia. Nhlengeletano a yi langutisisana hi ku kongoma timhaka ta matiko ya misava eka tindzhawu leti omeke, na leti nga exikarhi na leti omeke leti hisaka. Eka swiboho swankoka leswi Khonferense yi nga twanana i ku antswisa matimba ya vutivi, ku tirha kahle ni ku hetiseka eka tindlela ta vufambisi eka Muganga na le ka Tiyuniti ta vufambisi bya Miganga eka mitirho ya vona hi ku hetiseka. Khonferense yi tlhele yi twanana hi ku rhurhisiwa ka Makungu ya Misava ku suka eka Nkwama wa Matiko ya Misava eka Hluvukiso wa Vurimi ku suka eRome ku ya eBonn ku va yi tshama swin'we ni Vumatsalani wa UNCCD. Swiboho leswi swi ta seketela ku tiyisisa matimba ya ku tirhana ni mitlhotlho ya mananga eka khothinete.2.2 Khabinete yi pasise leswaku Afrika-Dzonga yi pfumela ximfumo ku Yirisa ni ku Cinciwa ehansi ka Ntwanano wa Basel eka Vulawuri bya Avelano wa Mindzilikano wa Mafambiselo ya Malakatsa ya Khombo na ku Lahliwa la wona. Ntwanano wa Basel i ntwanano wa matiko ya misava lowu lawulaka mafambelo ya malakatsa lawa ya nga ni khombo lawa ya tlulaka mindzilikano. Loko ku Yirisiwa ku Cinciwa ku amukeriwa ku sirhelela matiko lawa ya ha hluvukaka eka ku rhumeriwa ka malakatsa lawa ya nga ni khombo ku suka ka matiko lawa ya hluvukeke. Ku pfumela ximfumo eka ku Yirisa loku ku ta tiyisisa leswaku rihanyo ra vanhu na ku hlayiseka ka mbango eka rixaka leri ra ha taka, na hluvuko wa ikhonomi na vanhu ka seketeriwa nkarhi wo leha. Leswi swi ta endla ku hambana lokukulu eka ku hunguta swiphiqo eAfrika laha ku nga lahliwaka malakatsa lawa ya nga ni khombo.3. Migingiriko leyi ya ha taka3.1. Phuresidente Jacob Zuma, u ta rhangela vurhumiwa bya Afrika-Dzonga eka Samiti ya BRICS ya vu 6 ya Brazil, Russia, India, China, Afrika-Dzonga, leyi nga rhurheriwa hi Federetivhi Rhiphabuliki ya Brazil ku sukela hi ti 15-16 ta Mawuwani 2014 ehansi ka hlokomhaka: ""BRICS: Ku Kula hi ku Katsakanya, Switshunxo leswi Tiyeke"". Hi nkarhi lowu Afrika-Dzonga a ku ri Mutshamaxitulu wa BRICS, ku humelela loku vonakaka ku endliwile eka yimisa makungu lawa a ya simekiwile Samiti ya BRICS ya Vuntlhanu, swin’wana ku nga Khansele ya Mabindzu ya BRICS na Khansele ya Vaehleketi ya BRICS, swiviko swi ta fikisiwa eka varhangeri va BRICS eka ntirho lowu endliweke hi marhavi lawa.Mfumo wa Afrika-Dzonga wu simekile hi ku hetiseka Kungu ra Migingiriko ra le eThekwini, leri amukeriweke eka Samiti leyi nga hundza ya BRICS leyi a yi khomeriwe eDurban, Afrika-Dzonga, naswona ku ta nyikiwa xiviko eka tirhisano eka tisekithara hi nkarhi wa Mutshamaxitulu wa BRICS, ku kombisa ku hemelela loku nga endliwa hi Afrika-Dzonga hi nkarhi lowu a ri ri Mutshamaxitulu wa BRICS mayelana ni swiboho leswi nga kona eka Kungu ra Migingiriko na Swiboho swa le eThekwini.3.2. Hi Sonta wa ti 13 Mawuwani 2014 Ndzawulo ya Vutleketli yi ta fikisa leswi humeleke eka vaaki va mimasipala ya le Nkangala na Dr JS Moroka eka Patu ra Moloto na Hluvukiso wa Xitimela. Khorido ya Hluvukiso wa Xitimela eMoloto ku ta va sisiteme ya vutleketli bya vaaki lebyi hlanganeleke lebyi nga ta va ni xitimela ku ri xona xa nkoka na tinxaka tin'wana ta vutleketli, mabazi na mathekisi hi ku kongoma, lawa ya nga phakela vukorhokerhi. Vurhangeri bya Mpumalanga, Gauteng na Limpopo na miganga na vameyara va masipala va ta hlangana na Holobye hi nkarhi wa riendzo. PRASA, xirho xa vaaki ehansi ka Ndzawulo ya Vutleketli, yi ta rhangela phurojeke ku suka laha ku ya emahlweni.3.3. Vhiki leri landzaka tindzawulo ti ta nyika Xiviko xa Mimpimanyeto ePalamende. Vaholobye va ta va va ri karhi va avelana makungu ya matirhiselo ya mali hi ku landza matirhelo ya Palamende na ku tlhela va kanerisana ni vaaki eka makungu ya vona.3.4. Khabinete yi rhumela ku navelela lokunene eka vatsutsumi lava nga va va ri karhi va nghenelela eka tiCommonwealth Games, leti nga ta khomiwa ku suka hi ti 23 Mawuwani ku fika hi ti 3 Mhawuri eGlasgow, Scotland, na ku kombela MaAfrika-Dzonga Hinkwavo ku va seketela.4. Ku thoriwa4.1. Khabinete yi lemuke ku thoriwa ka swirho swa Khansele eka Khansele ya Vutsundzuxi ya Tiko eka Vandlandlamuxi ya theme ya malembe ya mune:a) Gqweta Louisa Zondob) Tatana Garth Strachan (muyimeri wa Ndzawulo ya Mabindzu na Vumaki)c) Phurofesa Jennifer Thomsond) Manana Clare Busettie) Manana Zanele Monnakgotlaf) Dokodela Azar Jammineg) Phurofesa Cheryl de la Rey (Mutshamaxitulu)h) Dokodela Andile Ngcabai) Manana Nonkululeko Nyembezi-Heitaj) Dokodela Sibusiso Sibisik) Phurofesa Olive Shisanal) Tatana Dhesigen Naidoom) Dokodela Albert Van Jaarsveldn) Phurofesa Glenda Grayo) Phurofesa Roseanne Diabp) Dokodela Shadrack Moephuliq) Tatana Kevin Nassiepr) Tatana Sim Tshabalalas) Dokodela Khotso Mokhelet) Phurofesa Anton EberhardVuxokoxoko: Phumla Williams (Muvulavuleri wo Yimela wa Khabinete)Ku ti hlanganisa: 083 501 0139"
Xitatimende xa nhlengelatano ya Khabinete ya ti 23 Mawuwani 2014,24 Jul 2014,https://www.gov.za/statement-cabinet-meeting-23-july-2014,https://www.gov.za/ts/xitatimende-xa-nhlengelatano-ya-khabinete-ya-ti-23-mawuwani-2014,"1.       Xiyimo xa Khabinete eka timhaka ta sweswi1.1. Khabinete yi amukela ku simekiwa ka Operation Phakisa hi Phuresidente Jacob Zuma leyi landzelelaka vukorhokeri hi ku tirhisa tipulana leti enteke, ku ololoxa swiphiqo na matirhele yo amukeleka ku fambisa nkuriso. Ndzawulo ya Timhaka ta Mbango yi ta va ndzawulo yo sungula ku rhangela ntirhisano na vumaki, mintirho, vaakatiko na swidyondzeki ku tirha swin’we ku chunxa vuswikoti bya ikhonomi ya malwandle ya hina.Hi lembe ra 2010, ikhonomi ya lwandle , kumbe ikhonomi ya wasi, tani hilaha yi tivekaka hakona – yi hoxile R54 wa tibiliyoni eka Swimakwa Hinkwaswo swa Tiko (GDP) ya Afrika-Dzonga na ku va na vutihlamuleri bya kwalomu ka 316 000 ya mintirho. Vumbhoni byi komba leswaku malwandle ya Afrika-Dzonga ya ta hoxa ku fikela eka R177 wa tibiliyoni eka GDP hi lembe ra 2033. Lwandle ri ni vuswikoti byo endla 800 000 wa mintirho na miliyoni yin’we ya mintirho yo kongomisa. Ntalakuko lowu wu kombisa kwalomu ka tiphesente ta mune hi lembe eka minyikele ya GDP na ku tumbuluxa mintirho.1.2. Khabinete yi khensa maAfrika-Dzonga hinkwawo na misava loko va nghenelerile eka lembe leri ra Siku ra Nelson Mandela ra Misava Hinkwayo. MaAfrika-Dzonga yo huma eka tindzawu hinkwato ta tiko, va hlamurile xirhambo xa ku nyikela nkarhi ni matimba ya vona ku endla ku hambana.Pfhumba ro basisa ri sasekisile lomu hi tshamaka kona na ku hlayisa mbangu wa hina. Tani hi pfhumba ra xiphemu lexi, Ndzawulo ya Mfumo-ntirhisano ni Timhaka ta Xintu (Cogta) yi rhumerile 150 wa vaofisiri va Thekinikala va ka Masipala eka timasipala hinkwato ku ri xiyenge xa pfhumba ro basisa ni ku seketela timasipala lembe hinkwaro.Mapfhumba yo fana na “War on Leaks”, ya ta yisiwa emahlweni ni ku tiyisisiwa lomu vantshwa va nga thoriwa kona na swirho swin’wana swa vaakatiko va ta khutaziwa ku lulamisa tiphayiphi leti pfutaka. Khabinete yi rhamba vaakatiko ku basisa milambu na swinkobyana leswaku swi tshama swi basile tani hi leswi swi endlaka leswaku tindzawu leti ti hanyeka, ti va na vuhlayiseki byo xonga.1.3. Khabinete yi amukela ntwanano wa ku simekiwa ka Bangi Leyintshwa ya Nhluvukiso (NDB) eka Samiti ya Vutsevu ya BRICS eBrazili na ku tumbuluxa hofisi ya xifundza ya bangi eJoni. NDB yi ta tiyisisa ntirhisano eka swirho swa matiko ya BRICS na ku tlhela yi seketela matshalatshala ya mavandla ya swa timali eka matiko ya le handle na ya le ndzeni ka tiko hikokwalaho ku ta va na ku tiboha ka nhlanganelo wa swirho swa matiko ya BRICS ku fikelela xikongomelo xa nkuriso wo tiya wa nkarhi wo leha na ndzinganelo.Hofisi ya xifundza yi ta va na ntirho lowukulu eka ku hakelela switirhisiwa na tiphurojeke ta nkarhi wo leha ta nhluvuko eAfrika-Dzonga. Endzeni ka matirhele ya NDB ku na xitirhisiwa xo lulamisela phurojeke lexi nga ta endla leswaku ku fikeleriwa tiphurojeke ta switirhisiwa leswi nga ni vuswikoti eka tikonkulu. Leswi a swi kotangi ku tirhisiwa hikokwalaho ka ku pfumaleka ka timali ku lulamisela phurojeke, goza lerikulu ku humelerisa miehleketo ya phurojeke ku va yi hakeleriwa no tirhisiwa. 1.4. Khabinete yi kombisile ku khumbeka hi madzolonga lama yaka emahlweni e-Israele na matiko ya Palestina. Khabinete yi tshikelela xirhambo xa Phuresidente Zuma eka mfumo wa Israele ku yima nyimpi ya le hansi ni ya le moyeni leyi yi yaka emahlweni yi vanga ku lahlekeriwa hi vutomi na nkayakayo wo vava wa vanhu. Nakambe yi lava ku yimisa ku copa tirhokete hi Hamas eka vaakatiko va Israele. Khabinete yi kanetana na matshalatshala ya xitumbelelani ya mfumo wa Israele ku hlasela Gaza ku tsan’wa Ntwanano wa Mfumo wa Palestina. Ku nge vi na xinchunxo xa nyimpi eka dzolonga ra Israele na Palestina. Xinchunxo xa kona xi le ka ku kanerisana ka ntiyiso loku katsaka mintlawa hinkwayo. Afrika-Dzonga ri tihlanganisa na Matsalanankulu wa Nhlangano wa Misava, Tatana Ban Ki-moon, u kombela ku yimisa nyimpi hi matlhelo hinkwawo ni ku pfumelela mfuno wa ximunhu ku ya eka vanhu va Gaza lava xanisekaka. Xiyimo xa ximunhu i mhaka leyi khumbaka Khabinete swinene. Mfumo wu kombela varhangeri va Egipta ku pfula timbati ta vona eka vanhu lava vavisekeke ni ku khumbeka eGaza.1.5. Hi ku yimela vanhu va Riphabuliki ra Afrika-Dzonga, Khabinete yi hundzisela ku chavelela ka yona eka mindyangu ni vanghana vo xanisiwa va xihahampfhuka xa Malexiya lexi fayekeke eYukireyini hi siku ra 17 Mawuwani 2014.1.6. Khabinete yi hundzisela ku chavelela ka yona eka ndyangu na vanghana va Mutsari wa Risiva ra Ndzhangelo Nadime Gordimer loyi a ha ku hundzaka emisaveni ku nga ri khale. Afrika Dzonga ri ta tshama ri ri karhi ri tsundzuka Manana Gordimer tani hi nhenha ya migingiriko eka swa tipolitiki loyi a a tirhisa pene ya yena na rito ra yena ra vurhena ku vulavula mayelana na ku pfumaleka ku vululami ka mfumo wa xihlawuhlawu. Manana Gordimer a a ri xirho lexi tumbuluxeke Khongirese ya Vatsari va Afrika-Dzonga (COSAW) naswona tani hi xirho xa African National Congress, hi 1989, u ve fakazi yo yimelela 11 wa varhangeri va United Democratic Front (UDF) na vagingiriki va swa tipolitiki va Vaal Civil Association. Matsalwa ya yena, lama tirheke ntirho lowukulu eka ku lwela nchunxeko eka mfumo wa xihlawuhlawu, ya paluxile mbuyelo lowu nawu wa xihlawula-mbala wu veke na wona eka vutomi bya vanhu ntsena va .maAfrika-Dzonga.1.7. Khabinete yi rhumela marito yo chavelela eka mutswari wa n’wana wa mune wa malembe hi vukhale Taegrin Morris loyi a nga dlayiwa eka nghozi ya ntlhakiso eReiger Park eDzongeni ra Joni. Khabinete yi ya emahlweni yi sola tihanyi to tano, ngopfu-ngopfu eka swihlangi. Khabinete yi ya emahlweni yi khensa maphorisa na vaakatiko lava pfuneteke eka ku vuya a hlayisekile ka Mongezi Phike loyi a a ha ku tlhakisiwa endzhaku ka ntlhakiso wa tata wakwe.1.8. Khabinete yi tsundzuxa maAfrika-Dzonga mayelana na “Chancery Orders” yi rhamba vaakatiko, mintlawa leyi nga riki ya mfumo, vanhu ntsena, mintlawa ya vupfumeri ku hlawula vanhu lava faneleke ku xiximiwa ka National Orders.“National Orders” i xiyimo xa le henhla lexi tlhandlekiwaka eka vaakatiko lava faneleke. Phuresidente tani hi Patironi leyikulu ya “National Orders” hi yena a havaxerisaka mfungho lowu.Vaakatiko va komberiwa ku yisa mavito ya vanhu lava tihlawulekiseke etikweni hi ku tirhisa fomo leyi kumekaka eka www.thepresidency.gov.za Fomo leyi fanele ku va na mbhumambumelo eka tindzawu leti:pharagirafu ya manghenelo na nkomiso wa leswi endliweke hi muhlawuriwa;nxaxameto wa timhakankulu leti fikeleriweke hi muhlawuriwa eka ntirho wakwe na/kumbe eka arena ya misava;nhlamuselo ya vukorhokeri byo hlawuleka byo tlangandla erivaleni bya vutiyimiseri.Ku hlawula ku ta pfala hi siku ra 31 Mawuwani 2014.2. Swiboho swa nkoka swa Khabinete2.1. Khabinete yi vikeriwile ta ku tirhisiwa ka xiyenga xa 100 (1) (b) xo lamulela xifundzankulu xa Limpopo na ku pfumelela ku nghenelela ka nkarhinyana ku suka eka xiyenga xa 100 (1) (b) ku ya eka xiyenge xa 100 (1) (a) ku ni swilaveko swa le rivaleni leswi nyikiwaka Komitinkulu ya Xifundzankulu ku swi fikelela tani hi swirhangana swa ku huma ko hetiseka.Hi ku landzelela Vumbiwa Khansele ya Rixaka ra Swifundzankulu yi fanele ku tivisiwa ni ku nyika miehleketo ya yona. Nhlengelketano yinw’ana ya xiviko lexi andlalaka leswi fikeleriweke na magoza yo ya emahlweni yi ta khomiwa vhiki leri landzelaka.2.2. Khabinete yi pfumelerile Nkarhi wa le Xikarhi wa Rimba ra Maqhingha (MTSF) wa 2014 – 2019 leri nga ta tirha tani hi ntlhanu wa malembe yo sungula ku kongoma eka xivono xa 2030 xa Pulana ya Rixaka ya Nhluvuko (NDP). MTSF yi na vuxokoxoko bya ntlhanu wa malembe byo tirhisa tipulana ta NDP, ku ri na swikongomiwa, swikoweto, mintirho, vutihlamuleri na minkarhi yo tirha migingiriko leyikulu – ku pfumelela vulandzelerisi bya vumbhoni byo khomeka bya ku tirha ka NDP.MTSF yi aka ehenhla ka ntokoto wa mfumo na ku dyondza ka vufambisi bya 2009 – 2014, loko ku pulana ka mimbuyelo, ku landzelerisa na ku kambisisa loko ku tivisiwile ro sungula. Enkarhini wolowo mintwanano ya vukorhokeri a yi hluvukisiwile, landzelerisiwile ni ku kamberiwa eka swirhangana swa 12 swa mimbuyelo ya mfumo leyi a yi katsa nkoka wa dyondzo ya masungulo, vutomi byo leha bya maAfrika Dzonga, vuhlayiseki na nsirhelelo ku katsa ku kula na mintriho leyinene na nhluvukiso wa matikoxikaya na antswiso wa misava. Enkarhini wa vufambisi bya 2014 – 2019 nhlayo ya mimbuyelo yi engeteriwile yi fika eka 14, ku engeteriwile mimbuyelo yimbirhi yintshwa ku hlayiseka ka vanhu na ku hanyisana kun’we ka vanhu na ku aka rixaka. Hinkwayo mimbuyelo leyi ya 14 yi katsakanya tindzima hinkwato ta NDP. Ofisi ya Holobye wo Pulana, ku Kambisisa Matirhele no Hlela u ta va na bulu na vahaxi va mahungu mayelana na MTSF ku nga ri khale.2.3. Khabinete yi pfumelerile leswaku Afrika-Dzonga ri amukela vuyeni Nkanerisano wa Vutirhisano lebyinene Bya Misava hi nhweti ya Nhlangula 2014 ehenhla ka nhlokomhaka leyi nge: “Ku Tlakusa Sayense, Thekinoloji na Masungulo Mantshwa (STI) leswaku ku va na ku Hundzuluka ka Ikhonomi ya Vanhu hi Matirhelo ya Vutirhisano Lebyinene.”Nkanerisano wu nyika ndzawu eka Varhangeri va Matiko, varhangeri va mabindzu, van’watisayense, swidyondzeki na varhangeri va machudeni ku cincisana miehleketo na mintokoto leyi fambelanaka na STI na vutumbuluxi byintshwa. Nakambe nkanerisano wu lava ku tlakusa ku hundzuluka ka ikhonomi ya nhluvuko wa vanhu na ku kula ka Afrika.Ku amukela vuyeni ku ta fikelela makungu na swikongomelo swa NDP hi ku antswisa sayense na thekinoloji ku hundzuluxa ikhonomi ya vanhu eAfrika-Dzonga ni ku antswisa masungulo lamantshwa exifundzeni, tikonkulu ni misava hinkwayo.3. Migingiriko leya ha taka3.1. Phuresidente Zuma u ta simeka Nhweti ya Vamanana eUnion Buildings hi siku ra 31 Mawuwani 2014 ehenhla ka nhlokomhaka leyi nge: “Malembe ya 60 ya Chata ya Vamanana tani hi xiphemu xa 20 wa malembe ya Nchunxeko ku yisa emahlweni Ajenda ya Vamanana.” Ku simekiwa loku ku ta joyiniwa hi Palamende ya Afrika hinkwayo leyi nga ta tsundzuka Nhlangano wa Vamanana va Pan African hinkwavo na ntriho lowu va wu tirheke ku chunxa Vamanana va Afrika Dzonga.Ku lulamusiwile migingiriko yo tala ya nhweti ya Mhawuri ku tlangela ku vuyeriwa loku endliweke hi Afrika-Dzonga ku cinca vutomi bya Vamanana va Afrika-Dzonga. Mugingiriko lowukulu wu ta va hi siku ra 09 Mhawuri eThekwini. Ndzawulo ya Vutshila na Mfuwo, tani hi ndzawulo ya vurhangeri eka Nhweti ya Vamanana, na yona yi ta simeka 20 wa Migingiriko Leyikulu ya Vamanana hi nhweti ya Mhawuri. Migingiriko xidzi yi fungha vuswikoti byo hlawuleka bya Vamanana va ndzawu na ku vuyeriwa loku endliweke hi Vamanana hinkwavo va Afrika-Dzonga. Vuxokoxoko bya migingiriko leyi byi ta tivisiwa hi ku famba ka nkarhi.3.2. Phuresidente Jacob Zuma u ta rhangela vurhumiwa lebyi nga ta va na xiave eka Samiti ya Varhangeri va United States Africa ehanhla ka nhlokomhaka leyi nge: “Ku Vekisela eka Rixaka Lera Ha Taka” ku suka hi siku ra 5 ku fika 6 Mhawuri 2014, Samiti yi ehleketela ku hlanganisa Valawuri va mabindzu ya Amerika na ya Afrika ku kanela vuvekisi na ku sungula mabindzu eAfrika.Nakambe ku ta va na tinhlengeletano ta tiofisiri letikulu ta Vufambisi bya Amerika na Afrika(CEO) na nhlengeletano ya Vaholobye ku languta ku kula  ka Afrika (AGOA). Tinhlengeletano leti ti kongoma ku tiyisisa vuxaka exikarhi ka Amerika na Afrika ngopfu-ngopfu eka mabindzu na vuvekisi.Mimbuyelo leyi languteriweke hi leyi: ku khutaza ku hlangana ka swifundza eka tikonkulu; ku seketela tiphurogireme to hambana ta nhluvukiso wa ikhonomi wa Nhangano wa Afrika; ku rhula na vuhlayiseki ku katsa na ku engetela AGOA; ku cinca ka maxele na timhaka to hlayisa mbangu; na ku pfuna Afrika ku fikelela xikongomelo xa xivono xa 2063.3.3. Ndzawulo ya Sayense na Thekinoloji yi ta simeka Vhiki ra Rixaka ra Sayense (NSW) hi siku ra 2 Mhawuri ehenhla ka nhlokomhaka leyi nge: “Sayense ya Namuntlha, Misava ya Mundzuku”. NSW 2014 yi ta ya emahlweni ku fika 9 Mhawuri 2014 eka tiko hinkwaro. Eka vhiki leri ku ta va na migingiriko yo tala etikweni hinkwaro. Leyi yi ta katsa minkombiso, minkombiso ya sayense, ndzetelo-vutivi na tidyondzo. Vuxokoxoko bya migingiriko leyi byi ta tivisiwa hi ku famba ka nkarhi. Khabinete yi rhamba vatswari, mathicara, vadyondzi na maAfrika Dzonga hi ku angarhela ku va xiphemu eka NSW ya 2014.4 Mintholo4.1 Khabinete yi lemukile ku engeteriwa ka nkarhi ehofisini eka swirho leswi landzelaka swa Bodo ya Rixaka ya Lotari loko mhaka yo thola mulayisense wa vunharhu yi ri karhi yi hetisisiwaa) Phurofesa Ntshengedzeni Afred Nevhutanda (Mutshamaxitulu),b) Manana Mathukana Mokoka,c) Phurofesa Govin Reddy,d) Manana Zondza Paulina Ntuli (muyimeri wa Ndzawulo ya   Mabindzu na Vumaki) nae) Manana Ndilaka Eumera Portia Loyilane.4.2 Khabinete yi pfumelerile ku thoriwa ka Valawuri lava nga ri ki ka Vufambisi  lava landzelaka eka Bodo ya Matimba ya Vuhlayiseki bya swa le Matini ya Afrika- Dzonga (SAMSA)a) Vhayisi Admirala Johannes Madimu (Mutshamaxitulu),b) Dokodela Michael Harry Hendriks,c) Gqweta Motsehoa Brenda Madumise (Musivi wa Mutshamaxitulu),d) Tatana Frederick Andrew Jacobs,e) Manana Nomsa Margaret Cele , naf) Tatana Brett Naidoo.4.3 Khabinete yi pfumelerile ku thoriwa ka Valawuri lava nga ri ki ka Vufambisi lava landzelaka eka Bodo ya Ejensi ya Switimela swa Vanhu ya Afrika- Dzonga (PRASA)a) Manana Zodwa Penelope Manase,b) Dokodela Popo Molefe (Mutshamaxitulu),c) Manana Carol (Roskruge) Cele,d) Tatana William Solomon Steenkamp,e) Manana Nonduduzo Samukeliswe Kheswa,f) Manana Mashila Jemina Matlala,g) Tatana Sfiso Buthelezi (u thoriwa nakambe),h) Tatana Xolile George (u thoriwa nakambe a huma eka SALGA),i) Tatana Landon McMillan (Muyimeri wa swa Timali)j) Tatana Clement Manyungwana (Muyimeri wa Ndzawulo ya Vutleketli).4.4 Khabinete yi seketerile ku thoriwa ka swirho leswintshwa swa Khansele yo Aka MbanguMuyimeri wa Ndzawulo ya Mintirhoa) Tatana Sam Themba (Clive) MtshisaVayimeri va Tindzawulo ta Switirhisiwab) Tatana Zukile C Mvalo,c) Manana Martina Mapula Tshangela,d) Manana Itumeleng Sizwe Kgomo,Vayimeri va Tikhansele to aka Mbangu ta Vutshilae) Manana Christina Aida Breed,f) Manana Ancunel Anna-Lucia Steyn,g) Phurofesa Kathleen Anne Mitchell,h) Tatana Thembinkosi Matunda,i) Manana Ezodidi Gugu Makongwana,j) Tatana Jerry Leigh Margolius,k) Manana Anna-Marie Sassenberg,l) Dokodela Zwanani Titus Mathe,m) Tatana Nicolaas Daniel Lombard,n) Tatana Sithiwe Thubane,o) Tatana Douglas Michell,p) Tatana Isaac Mzumara Nkosi (Mutshamaxitulu),Vayimeri va vaakatikoq) Manana Niniza Fortune Sithole (Musivi wa Mutshamaxitulu),r) Gqweta (Dokodela) Nalini Maharaj,s) Gqweta Derick Jeffrey Block, nat) Tatana Reginald Gaolatlhe Sefotlho4.5 Khabinete yi seketerile ku thoriwa ka swirho leswi landzelaka eka Bodo ya Nhluvukiso wa Vumakia) Manana Lindelwa Teresa Myataza (Mutshamaxitulu),b) Tatana Christopher Siphiwe Jiyana (Musivi wa Mutshamaxitulu)c) Manana Nazreen Sekao Pandor,d) Tatana Gonasagran Maduray,e) Manana Nomsa Jacobs - Skweyiya,f) Tatana Sipho Abednego Mosai,g) Tatana Lefadi Lucas Makibinyane,h) Manana Natalie Carol Skeepers,i) Tatana Selaelo Michael Makhura,j) Manana Vuyiswa Victoria Sidzumo,k) Manana Mandisa Fatyela-Lindie,l) Tatana Hareesh Lakha Patel, nam) Tatana Nico Maas.4.6 Khabinete yi amukerile ku thoriwa ka Valawuri lava nga ri ki ka Vufambisi lava landzelaka eka Bodo ya Bangi ya Nhluvukiso ya Afrika wa Dzonga (DBSA)a) Manana Busisiwe Abigail Mabuza (u thoriwa nakambe)b) Dokodela Lungile Ntombifuthi Nokuthula Bhengu-Baloyi (u thoriwa nakambec) Manana Mary Vilakazi (u thoriwa nakambe),d) Manana Dawn Marole (u thoriwa nakambe),e) Manana Gugu Mtetwa,f) Tatana Mabotha Arthur Moloto,g) Manana Anuradha Sing,h) Phurofesa Mark Swilling.Xi humesiwile hi:  Ndzawulo ya VuhlanganisiSwivutiso: Phumla Williams (Muvulavuleri wo Yimela wa Khabinete)Ku ti hlanganisa: 083 501 0139"
Xitatimende xa nhlengeletano ya Khabinete ya ti 6 Mhawuri 2014,7 Aug 2014,https://www.gov.za/statement-cabinet-meeting-6-august-2014,https://www.gov.za/ts/xitatimende-xa-nhlengeletano-ya-khabinete-ya-ti-6-mhawuri-2014,"1. N’hweti ya Vamanana/Ku Tlangela ka Rixaka ka Siku ra Vamanana 1.1 Khabinete yi amukela tipulana ta ku tlangela ka rixaka ka Siku ra Vamanana na migingiriko hinkwayo leyi pulaniweke eka n’hweti hinkwayo ya Mhawuri. Phuresidente Jacob Zuma u ta rhangela mugingiriko wa rixaka lowu nga ta khomeriwa eka Xitediyamu xa King Zwelithini, e-Umlazi, eKwazulu Natal, hi siku ra 9 Mhawuri 2014 ehenhla ka nhlokomhaka leyi: “Ku Tlangela 60 wa Malembe ya Chata ya Vamanana na 20 wa Malembe ya Nchunxeko: swin’we hi yisa emahlweni Afrika-Dzonga ro pfumala xihlawuhlawu xa mbala na rimbewu.”Tani hi xiphemu xo tlangela n’hweti ya vamanana, mfumo wu ta va na migingiriko yo tala ku ndzhundzuzela vamanana eka swiyenge swo hambana hambana na ku kombisa leswi hi swi endleke tani hi tiko. Yin’wana ya migingiriko leyi kunguhatiweke yi katsa Masagwati ya Vamanana eka Vuaki (14 Mhawuri), Masagwati ya Vamanana eka Sayense (15 Mhawuri), Masagwati ya Lembe ya Murimi wa Xisati (22 Mhawuri) Masagwati ya Vamanana eka swa Mati (29 Mhawuri).Tani hi xiphemu xo tlangela, Holobye wa Ndzawulo ya Vutshamo bya Vanhu swin’we na Xirho xa Huvonkulu xa Xifundzankulu eka nhlengeletano ya xipecele ya MINIMEKE leyi a yi khomiwile hi siku ra 04 Mawuwani, yi amukerile phurogireme yo phakela 1 956 wa tindlu eka xin’wana ni xin’wana xa swifundzankulu leswa kaye. Phurogireme leyi yi hoyozela vamanana lava nga macha va ya e-Union Buildings ku kanetana na milawu ya tipasi hi 1956.Ku simekiwa ko sungula ka phurogireme leyi ku ve kona eka doroba ra Ratanda, eka Masipala ya Muganga ya Lesedi eGauteng hi siku ra 04 Mhawuri 2014. Ntsengo wo ringana 17 604 wa tindlu wu ta akiwa hi vamanana nakona lava nga ta vuyeriwa i vamanana, lavakulu na miti leyi fambisiwaka hi vana tani hi leswi swi lerisisiweke xiswona hi Holobye wa Vutshamo bya Vanhu Lindiwe Sisulu eka xipichi xa yena xa mpimanyeto wa timali.Khabinete yi rhamba maAfrika-Dzonga hinkwawo ku seketela no va eka tiphurogireme na migingiriko eka N’hweti ya Vamanana n’hweti hinkwayo ku endla leswaku vuswikoti bya vamanana byi tlangeriwa. Phurogireme ya Rixaka ya Nhweti ya Vamanana yi namarhetiwile ehansi.2. Mafambisele Xidzi  ya Phurogireme Khabinete yi amukela ni ku hoyozela nhluvuko wo tirha tiphurogireme leta nkoka ta mfumo leswi swi kombaka ku tiyimisela ka hina ku yisa Afrika-Dzonga emahlweni.2.1 ku pfuriwa ka R30 wa mamiliyoni yo lulamisa Matorokisi ya Rhaliweyi eDe Aar, eKapa N’walungu ku tlakusa ikhonomi ya ndhawu ni ku antswisa mahanyele ya vaakatiko. Ku fika sweswi ku se ku tumbuluxiwile mintirho ya 100 na mintirho ya 300 ya ha ehleketeleriwa. Xitirhisiwa xo Lulamisa Matorokisi i xiphemu xa Rhaliweyi xa R300 wa mabiliyoni ya pulana ya switirhisiwa ku tlhiva no endla rhaliweyi yi va ya ximanguva lawa, netiweke ya tiphayiphi na tiphoto leswi nga ta tumbuluxa mintirho yintshwa ya 588 000. Lavantshwa endhawini yoleyo va ta vuyeriwa hi ku hluvukisa hi Ndhawu ya Swikongomelonyingi swa Lavantshwa. Phurojeke leyi i xiphemu xa tiphurojeke ta mfumu ta swimakiwa leti hlanganisiwaka hi Khomixini yo Kondleta Mafambiselo ya Switirhisiwa ya le hofisini ya Phuresidente.2.2 Tani hi nsusumeto wa mfumo ku ndlandlamukisa vuswikoti bya vumaki bya Afrika-Dzonga, ku andzisa vumaki bya tiko ni ku tumbuluxa mintirho leyi lavekaka ngopfu , xitirhisiwa xa R80 wa mamiliyoni xi simekiwile e-Epping eka Dorobankulu ra Kapa. Xitirhisiwa xa 120 Megawatts xa dyambu xa PV xi simekiwile ximfumo hi siku ra 06 Mhawuri 2014 hi Jinko Solar, khampani ya tinxakanyingi ya Machayina. Leri i pfhumba ro tumbuluxa Phurogireme ya Vaendli vo tiyimela voxe va Gezi ra Eneji yo Pfuxetiwa-pfuxetiwa ya Afrika-Dzonga. Xitirhisiwa lexi xi ehleketeleriwa ku humesa 1 300 wa tiphanele ta dyambu hi siku ku ri karhi ku ehleketeleriwa mbuyelo wa R600 wa mamiliyoni hi lembe. Hi mpfhuka ku tumbuluxiwa phurogireme leyi, Jinko Solar yi rhumerile ku tlula 300 Megawatts ya tiphanele ya PV ta dyambu, ku fikelela kwalomu ka 30% ya xiave xa makete.Xitichi lexi nga xintshwa no va xa masiku lawa eka tikonkulu, xi ehleketeleriwa ku humesa 120 Megawatts hi ku hela ka lembe leri. Lexi i xiphemu xa mfumo xo andzisa vuswikoti bya vumaki bya Afrika Dzonga, ku kurisa vumaki bya tiko na ku tumbuluxa mintirho leyi lavekaka ngopfu e-Epping. Ikhonomi ya Rihlaza yi lemukiwile tani hi ndhawu ya nkoka eka Pulana ya Pholisi ya Matirhele ya Vumaki.2.3 Khabinete yi tsakile hi ku simekiwa ka Sentara ya Manyunyu ya Eneji yo Pfuxetiwa-pfuxetiwa e-Upington, eKapa N’walungu leyi yimelaka mugingiriko wun’wana ku yisa Afrika-Dzonga emahlweni. Sentara leyi i mbuyelo lowukulu wa ntirhisano exikarhi ka swidyondzeki, mabindzu ya phurayivhete,na mfumo eka ndhawu ya eneji yo pfuxetiwa-pfuxetiwa. Sentara leyi yi ta seketela ndzavisiso, ku hluvukisa ni ku tumbuluxa eka xiyenge xa eneji, ku tivisa ni ku kucetela swiboho swa pholisi na ku seketela nhluvukiso wa vatirhi. Leyi yi ta va na xiave lexikulu eka ku ndlandlamukisa ka Ikhonomi ya Rihlaza, na ku hundzuluxa vutshila bya xifundzankulu na ndhawu. Eneji yo pfuxetiwa-pfuxetiwa yi na swivekisi swo tala swo tsakisa, ku katsa na ku tumbuluxiwa ka mintirho yinyingi.2.4 Khabinete yi amukela ku simekiwa ka Phorojeke ya Thekinoloji ya Gezi ya Tisele ta Fuwele ya Hayidirogene (HFC) hi siku ra 05 Mhawuri 2014 leyi ku nga ku fikelela mbuyelo wa mbhurisano exikarhi ka mfumo na ntirhisano wa Anglo-Ballard. Phurojeke leyi yi kuma matimba eka thekinoloji ya sele ya fuwele leyi nga yo sungula emisaveni ku ringeta sele ya fuwele yo sungula ku lumeka gezi. Lexi tsakisaka ngopfu i ntirho wa nhluvukiso na ku tirhisiwa ka thekinoloji etindzawini ngopfu-ngopfu ku tirhisa thekinoloji ya sele ya fuwele tani hi ndlela yin’wana yo jenereta gezi. Phurojeke leyi yi ta entisa vumaki bya ikhonomi bya Afrika-Dzonga na ku hunguta khaboni na ku tumbuluxa mintirho hi ndlela yo hlamarisa.3. Swiboho swa Nkoka  swa Khabinete3.1 Khabinete yi amukerile Mbulavurisano hi Vukorhokeri bya Vutleketli lowu susumetiweke hi xiyenge xa vutleketli xa Afrika-Dzonga ehansi ka Vaakatiko va Nhluvukiso wa Afrika wa Dzonga (SADC). Xiyenge lexi i xa nkoka eka nhluvuko na ku tumbuluxa ka mintirho eAfrika-Dzonga, eka swa nkarhinyana wa swixavaxani na vukorhokeri bya mabindzu hi byoxe. Ku hlanganisa ka vutleketli bya swifundza ku nga va na nkoka lowukulu wa ku tumbuluxa makete ya swixavisiwa ni vuhlayiselo eka xiyenge xa vutleketli eka xifundza lexi. Leswi mali yi nghenisiwaka hi ku rhumela swixavisiwa, tikhampani ta Afrika-Dzonga ti nga vuyeriwa nakambe ti hluvukisa xiyenge xa vutleketli bya xifundza.3.2 Khabinete yi tivisiwile hi mbuyelo wa 2013 wo hlaya timhelembe eKruger National Park na ku amukela maqhingha yo nghenelela yo ponisa ntlhambi wa timhelembe. Ku nga ri khale, Holobye wa Timhaka ta Mbangu u ta tivisa va mahungu hi mhaka leyi.3.3 Khabinete yi amukerile Matirhele lamantshwa ya Zimbabwe. Holobye wa Timhaka ta Xikaya u ta va na  va mahungu ku tivisa vuxokoxoko bya kona.3.4 Khabinete yi amukerile leswaku ku va na vukambisisi lebyi heleleke bya Swiyenge swa Timali ta Nhluvukiso wa Swifundzankulu (PDFIs) lebyi humeseriweke erivaleni hi ndzavisiso na nsusumeto wa nkambisiso wa Vutameri bya Timali ta Tiko hi xikongomelo xo xiya xiyimo xa timali ku hluvukisa matirhele lamanene. Nkambisiso lowu heleleke wa PDFIs wu ta pfuna ku vona leswaku swiletelo swa yona swi hlanganisiwa na leswaku nseketelo wa Mfumo wa vanhu na swikongomelo swa pholisi ya ikhonomi swa landzeleriwa na maavelele lamanene na matirhisele ya switirhisiwa swa Mfumo.3.5 Khabinete yi amukerile hi mandla mambirhi nhluvuko wa Maqhingha yo aka hi vuntshwa Ndzawulo ya Mintirho ya Mfumo na Xiviko xo Pfala xa Xiyimo xa Ntshamiseko. Khabinete yi korwisiwile hi nhluvuko lowu endliweke ku hundzuluxa ndzawulo. Holobye wa Mintirho ya Mfumo u ta va na va mahungu ku hlamusela vuxokoxoko bya xiviko lexi.4. Xiyimo xa Khabinete eka Timhaka ta Sweswi 4.1 Khabinete yi amukela antswiso wa Nawu wa Ndzingano wa Vutholi lowu sunguleke ku tirha hi 1 Mhawuri 2014. Nawu lowu antswisiweke ku khutaza cinco, matirhele lamanene ya ringanelo, na ku sirhelela xihlawuhlawu xo ka xi nga fanelangi. Wu ya emahlweni wu tiyisisa ku tirhisiwa ni swikoxo, xikombiso ku engetelela tifayini to tlula milawu. Khabinete yi tsundzuxa vatholi ku landzelela swiletelo swa Nawu na ku tirha na Mfumo ku cinca ndhawu yo tirhela kona. Tlhandlakambirhi, Ndzawulo ya Mintirho yi le ka tixowu ta le magondzweni ku dyondzisa vanhu mayelana na ndzingano wa vutholi na mihandzu ya kona.4.2 Khabinete yi ndzhundzuzela Xipano xa Afrika-Dzonga eka matlangelo ya le henhla hi nkarhi wa Mintlangu ya Commonwealth eGlasgow, Scotland leri wineke 13 wa golidi, 10 wa silivhere na 17 wa koporo wa timendlele. Afrika- Dzonga yi kume xiyimo xa vunkombo hi ku landzelela timendlele na kona a ri ri leri tirheke swinene eka tiko ra Afrika. Khabinete yi rhamba maAfrika-Dzonga ku xixima na ku tlangela vunghwazi bya switsutsumi swa Afrika-Dzonga hi Ravuntlhanu ra siku ra ti 8 Mhawuri 2014, loko mabazi yo pfuleka ya ta va ya rhwarile switsutsumi leswi ku suka Olympic House eJoni hi nkarhi wa 11h00.4.3 Khabinete yi ndzhundzuzela xipano xa khirikhete ya rixaka (Proteas) ehansi ka vurhangeri bya Kapiteni wa Mitlangu yo Ringetela Hashim Amla ku va va winile tiserisi to ringetela eSri Lanka na ku va va kumile xiyimo xo sungula eka International Cricket Council World Test ranking.4.4 Khabinete yi ndzhundzuzela Zolani “Last Born” Tete ku va a winile eka International Boxing Federation (IBF) junior bantamweight title eJapani.4.5 Khabinete yi rhumela ku chavelela eka ndyangu na vanghana va wanuna loyi a lahlekeriweke hi vutomi bya yena hikokwalaho ka ku ninginika ka misava hi Ravumbirhi na ku navelela lava vavisekeke ku hatla va hola. Hi ku pfuniwa hi xiyenge xa Mafambisele ya Mhangu ya Rixaka, mfumo wu le ku langutaneni na vaakatiko lava khumbekeke.5. Migingiriko leyi ya ha taka5.1 Phuresidente Jacob Zuma u ta va eka Samiti ya Ntolovelo ya vu-34 ya Tinhloko ta Matiko ni Mimfumo ya Vaakatiko va Nhluvukiso wa Afrika wa Dzonga (SADC) hi ti 17 na ti 18 Mhawuri 2014 eVictoria Falls, eZimbabwe. SADC yi ya emahlweni yi va muhaxi wo sungula wa pholisi ya matiko ya le handle ya Afrika-Dzonga mayelana na nhluvukiso na nhlanganiso wa xifundza. Timhaka ta nkoka leti nga ta kaneriwa eka Samiti ti katsa Nkambisiso wa Xifundza lowu kombaka Maqhingha ya Pulana ya Nhluvukiso, Xivono xa 2050 xa SADC, Huvo ya SADC na Maqhingha ya Swakudya na Swinonisi na Pholisi ya Vurimi bya Xifundza.5.2 Huvo yo sungula ya Lekgotla ya swa Migodi yi ta va hi ti 13 na ti 14 Mhawuri 2014 eGallagher Estate, eJoni ehenhla ka nhlokomhaka leyi nge: “Ku aka ehenhla ka leswi endliweke emigodini hi mpfhuka ka dimokirasi: Swa khale ha swi amukela na vumundzuku ha byi aka.” Huvo yi pfumelela ku hlangana exikarhi ka vakhumbeki va Afrika-Dzonga eka swa migodi na van’wana. Khabinete yi rhamba vatirhisani hinkwavo ku tirhela ku fikelela Rimba ra Ntwanano ra Migodi ya Nkarhi wo Leha na ku tiyisisa leswaku Mfumo wu ta xiyisisa loko swilaveko swa Chata ya Migodi swi ri karhi swi fikeleriwa.5.3 Sentara ya Vukorhokeri bya Mfumo bya maendlelo lamantshwa yi ta va na Khonferense ya vunhungu ya Xiyenge xa Vukorhokeri bya Mfumo bya Maendlelo Lamantshwa hi ti 19 na ti 20 Mhawuri 2014 eka Dorobankulu ra Kapa ehenhla ka nhlokomhaka leyi nge: “Ku aka Muchini wa Mfumo wa Maendlelo Lamantshwa ku va na Vukorhokeri lebyi antswisaka vutomi bya Vanhu” . Khabinete yi navelela varhumiwa mbhurisano lowunene tani hi leswi matirhele lamantshwa ya nga ya nkoka eka xiyenge xa mfumo ku hi pfuna ku fikelela Xivono xa hina xa 2030 tani hileswi xi nga xiswona eka Pulana ya Nhluvukiso wa Rixaka. Nakambe Khabinete yi khutaza vahlawuriwa hinkwavo va Masagwati ya Xiyenge xa Mfumo xa Matirhele Lamantshwa lexi hlawulaka no khensa matirhele lamantshwa lama antswisaka vutomi bya maAfrika-Dzonga hinkwawo. 6. Ku thoriwa 6.1 Khabinete yi lemukile ku thoriwa ka Valawuri lava nga ri ki ka Vufambisi lava landzelaka  ku tirha eka Bodo ya Export Credit Insurance Corporation of South Africa SOC Limited .a) Manana Andiswa Mosai, nab) Tatana Lefentse Cuitzen Radikeledi (muyimeri wa Timali ta Tiko).6.2 Khabinete yi lemukile ku thoriwa ka Valawuri lava nga ri ki ka Vufambisi la va landzelaka ku tirha eka Bodo ya Byuro ya Mimpimo ya Afrika-Dzonga.a) Tatana Jeff Molobela (Mutshamaxitulu),b) Manana Doris Elekenyani Ndlovu,c) Manana Nivashnee Naraindath,d) Manana Ann-Marie Lotter (muyimeri wa Ndzawulo ya Mabindzu na Vumaki) ,e) Dokodela Michael John Ellman (u thoriwa nakambe),f) Manana Venete Jarlene Klein (u thoriwa nakambe),g) Tatana Webster Masvikwa (u thoriwa nakambe), nah) Tatana Guy Harris (u thoriwa nakambe).Swivutiso:Phumla Williams (Muvulavuleri wo Yimela wa Khabinete)Ku ti hlanganisa: 083 501 0139"
Xitatamennde xa Nhlengeletano ya Khabinete ya ti 20 Mhawuri 2014,21 Aug 2014,https://www.gov.za/statement-cabinet-meeting-20-august-2014,https://www.gov.za/ts/xitatamennde-xa-nhlengeletano-ya-khabinete-ya-ti-20-mhawuri-2014,"1. Ku Tirhisiwa ka Tiphurogiremenkulu ta MfumoKhabinete yi hoyozela ku simekiwa ka khotso yin’wana ya Vugevenga bya Timhaka ta Masangu eBethlehema eFree State hi Holobye Michael Masutha. Leswi i xiphemu xa phurogireme ya mfumo yo lwa ni vugevenga bya timhaka ta masangu eka vavasati, vana ni mintlawa yo nyenyela.Tikhotso leto tirhana ni mhaka yo karhi tilulamiseriwile ku tisa vukorhokerhi bya xiyimo ni nseketelo eka vatwisiwakuvava leswi hi hala tlhelo swi pfunaka ku tlakusa xiyimo xa khotsa vaendli va milandzu. Mfumo wu tiyimiserile ku tiyisa xiyenge xa timhaka ta vugevenga ni vululami leswaku ku ta tirhaniwa hi ku hetiseka ku kandziyeriwa ka timfanelo ta vavasati ni vana.Khabinete yi amukela ku simekiwa ka Akhademi ya Nhluvukiso wa Mabindzu hi Holobye Lindiwe Zulu eka Gordon Institute of Business Science.Akhademi yi kongomisiwile eka dyondzo ya swikolaxipi no tlhela yi seketela vinyi va mabindzu lamantsongo hi ku va pfuna ku kurisa mabindzu ya vona hi ndlela leyi nga heriki no tumbuluxa mintirho. Akhademi i xiphemu xa xintshuxo xo lwa ni ku kavivela ka mintirho eka vantshwa no aka rixaka ra vanhu lava rhandzaka ku tisungulela mabindzu ya vona. Xikongomelonkulu i ku nyika dyondzo leyi nga fanela ya vufambisi bya mabindzu hi ndlela leyi vanhu lava rhandzaka ku tisungulela mabindzu ya vona va nga ta tiendlela hi voxe, ni ku letela vurhangeri eka vanhu lava nga tinyiketa ku sungula mabindzu ya vona, swi landzela hi vukorhokerhi bya nseketelo lebyi twisisekaka. Leswi swi ta humelerisa dyondzo ya xiakhademi eka xiyenge xa mabindzu ni ku cinca eka maendlelo ya swilo.Afrika-Dzonga ri lava miehleketo leyintshwa yo tisungulela mabindzu leswaku ku ta va ni ku lumekiwa ka moya wo tumbuluxa mabindzu hambi ku ri lamantsongo na la ma lexikarhi (tiSME) lama nga ta yisa tiko emahlweni. Mfumo, mabindzu lamakulu na minhlangano ya xiakhademi swi fanele ku vumba nyandza yin’we ku seketela ku tumbuluxiwa ka mintirho hi ndlela yo hluvukisa mabindzu. Ku endlela leswaku mabindzu ya ndlandlamuka, ku laveka rivala leri baseke laha vanhu lava randzaka ku tumbuluxa mabindzu va nga ta kota ku fikelela timali to sungula hi tona, switirho swa xiyimo xa le henhla na nhluvukiso wa vuswikoti.2. Swiboho swa nkoka swa KhabineteKhabinete yi pasisile Ntwanano wo pasisa ku sayiniwa ka Grand Inga exikarhi ka Rhiphabuliki ra Afrika-Dzonga na Rhiphabuliki ra Xidemokirasi ra Khongo (DRC) leswaku wu ya tivisiwa epalamende.Ntwanano lowu wu tisa maendlelo yo kondlotela ku tumbuluxiwa ka matimba ku suka eka Projeke ya Grand Inga no tlhela ya rhumeriwa endzilikaneni wa DRC na Zambia. Ku pasisiwa ka Ntwanano lowu swi tisa ku hluvukisiwa ka Xiyenge xo sungula xa Projeke, leyi nga ta phamela 2 500 wa timegawatsi ta gezi eAfrika-Dzonga no tlhela wu tisa xiave eka vun’we bya rhigini, vuhlayiseki bya eneji, ku fikelela eneji ni ku ndlandlamuka ka ikhonomi hi ndlela leyi nga heriki. Projeke yi na vuswikoti byo phamela gezi ra le matini ro basa no xaveka ku fikelela swilaveko swa DRC, Afrika-Dzonga ni matiko lama vandzekaneke na wona. Leswi swi vula ku tumbuluxiwa ka kwalomo ka 40 000 wa timegawatsi ta gezi ra le matini ku suka Enambyeni wa Kongo, hi tindlela ta kombo. Projeke yi ni vuswikoti byo tisa nhluvuko wa SADC hi xihatla; ku olovisa vusiwana byo pfumala gezi, ku nyanyula ku ndlandlamuka ka ikhonomi ni ku kondlotela nhluvuko wa switirhisiwa.Projeke ya Grand Inga yi ta ringeta hi matimba ku humelerisa matimba lama nga Enambyeni wa Congo, ku nga matindlela lamakulu eka xiphemuntsongo xa Sahara wa Afrika. Leyi i yin’wana ya tiprojeke leyi tiyimeseleke ku humelela no simekiwa exifundzheninkulu xa Afrika, naswona leyi nga ta tshama yi ri xikombiso xa xiyimo xa le henhla xa ku tlakuka ka Afrika lokukulu ni vanhu va rona.Khabinete yi pimeriwile hi ta Khoferense ya Misava ya Rimbewu, Mati na Nhluvuko. Khoferense yi ta fambisiwa hi Ndzawulo ya Mati ni Nkululo, Nhlangano wa Vulavisisi bya Mati na vanghana va yona eka xiyenge lexi. Khoferense yi ta khomiwa ku suka hi ti 3 ku fika ti 7 ta Nhlangula eEast London ehansi ka mongo lowu nge “Vuhlanganisi Lebyi nga se Tumbuluxiwaka”.Khoferense yi landza n’wangulano lowu yaka emahlweni naswona lowu sunguleke endzhaku ka Khoferense ya Misava ya Mati lawo Tenga leyi veke kona hi Nhlangula 2012. Khoferense yi ta nyika nkarhi wo tumbuluxa vunghana lebyi nga ta vulavula hi mintlhontlho leyi khumbhaka xiyenge xa timhaka ta mati. Yi ta tlhela yi vulavula hi ku andlariwa ka Khansele ya Vaholobye va Afrika ya Pulani ya Rimbewu ya Mati.3. Xiyimo xa Khabinete eka timhaka ta sweswiKhabinete yi pimeriwile hi Holobye wa Rihanyo, Dokodela Aaron Motsoaledi, mayelana ni leswi nga ku humeleleni eka timhaka ta Ebola ni ku nghenelela ka Afrika-Dzonga eka timhaka ta vuvabyi lebyi. Khabinete yi rhandza ku engeta yi vula leswaku ku hava munhu loyi a nga kumeka a khomiwile hi vuvabyi lebyi. Xiyimo xa tiko mayelana ni ku lungheka ni nhlamulo ya rona ya Ebola swi lava leswaku rhigini hinkwayo ya SADC kun’we ni xifundzhankulu hinkwaxo swi tshama swi lunghekile hi ku nyikiwa matimba tani hihilaha Afrika-Dzonga ri nga swi kotaka hakona. Afrika-Dzonga ri ti yimiserile ku nyika nseketelo hi ku tirhisa michini yo kota ku vona munhu a ha ri ekule loko a ri ni vuvabyi lebyi, ku letela ni vukorhokerhi bya le tilaborotari eka rhigini hinkwayo ya SADC. Holobye Motsoaledi u ta nyika nhlamuselo hi xitalo ya mhaka leyi hi 14:30.Khabinete yi amukela makungu ya Bangi ya le Xikarhi ya Afrika-Dzonga ni ntlawa wa vuvekisi ku suka eka xiyenge xa timali yo langutisisa matirhelo ya African Bank Limited (ABL) hi vuntshwa. Leswi swi ta pfuna ku sirhelela hi ndlela leyi amukelakaka vavekisi va timali no tlhela swi hunguta ku lahleka ka timali eka ABL. Swi ta tlhela swi endla leswaku xiyenge xa swa timali xa tiko xi tshama xi tiyile handle ko tsekatseka. Khabinete yi tshikelerile nkoka wa xiyenge xa vukorhokerhi bya swa timali eku kuriseni ka ikhonomi, yi tlhela yi tshikelela leswaku mfumo, hi ku tirhisa Timali ta Tiko, wu ta ya emahlweni wu tiyisa xiyenge lexi, wu tlhoma tihlo, no tlhela wu antswisa vuhlanganisi bya vufambisi bya xiyenge.Khabinete ya khumbheka hi vuhangalasi bya mahungu bya mavun’wa mayelana ni ku cinca loku nga kona eka timhaka ta vulawuri bya timali ta tiphexeni (timali ta swa tiphexeni na tiphurovhidente). Ku ni vumbhoni bya mahungundlela ya leswaku van’wana va vatirhi va le ku tshikeni ka mintirho hi ku tshava leswaku ku suka haxawa mfumo wu ta va sivela ku teka timali ta vona ta phexeni leti va ti vekeke loko va cinca mintirho, na leswaku mfumo wu lava ku teka vulawuri bya swa timali ta tiphexeni. Hambileswi mfumo wu lavaka ku khutaza vatirhi ku hlayisa mali ya vona ku kondza va ya ephexenini, ku hava nawu lowu sivelaka vanhu ku koxa mali ya vona loko va cinca mintirho.Ntiyiso hileswaku swipimanyeto swa ku cincacinca loku nga kona eka timhaka ta vulawuri bya tiphexeni swi lava ku:a) Khutaza vanhu ku endla vuvekisi byo ringanela bya phexeni ya vona hi ku languta swilaveko swa vanhu lava tiseketeleke hi vona kun’we ni ku endla leswaku timali ta vona ta tiphexeni ti va xiphemu xa ntwanano wa vona wa miholo;b) Endla leswaku timali ta vona ta phexeni ti lulamisiwa hi ndlela yo xaveka, ti lawuriwa hi vukheta, hi ndlela leyi nga rivaleni no lulama; ni kuc) Antswisa xiyimo xa vulawuri bya timali, ku katsa ni vutivi bya mafambiselo, vuhlayisi ni ku navela ka swirho, vutihlamuleri ni ku tivisa swirho ni van’wana vanhu lava hoxaka xandla hi timhaka ta nkoka leti va khumbhaka.Khabinete yi lava ku khorisa vanhu leswaku vuvekisi bya vona bya tiphexeni byi hlayisekile. Ku hava xivangelo xa mutirhi wihi kumbe wihi (wa xiyenge xa xihundla kumbe xa mani na mani) ku tshika ntirho hi xikongomelo xo koxa timali ta vona ta tiphexeni leti va ti vekiseke. Swi fanele swi vekiwa erivaleni leswaku lava tirhisaka mali ya vona ya phexeni kumbe phurovhidente va nga se huma phexeni a va nga kuma mali yi ntsanana ntsena eka leyi a va ta yi kuma loko a va yi tshikile tano, kambe va nga tlhela va hakerisiwa xibalo xo va va hatlile va kutsula mali ya vona nkarhi wu nga si fika, naswona a va ha vuyeriwa hi vuyelo wa xibalo lowu a va ta vuyeriwa ha wona.4. Migingiriko leyi ha takaHolobye Nathi Mthethwa u ta simeka Nhweti ya Ndzhaka eGauteng hi ti 31 Mhawuri ehansi ka mongo lowu nge: “Ku tlangela 20 wa malembe ya Xidemokarisi: Vula Xitori xa Wena lexi Yisaka Afrika-Dzonga Emahlweni”. Exikarhi ka tiprojeke leti hlawuriweke ku yisa vumpfhumba bya “Vula Xitori xa Wena” emahlweni i ku lahliwa hi vuntshwa ka Nat Nakasa na Moses Kotane.  Ku vuyisiwa ka tinhenha leti nga tlhomiwangiki tinsiva swi nyika maAfrika-Dzonga nkarhi wo dyondza hi switori swa vona swa vulwelantshuxeko, swiyimo leswi endleke leswaku va ya tshama evuchavelahwahwa ni xiave lexi va veke ni xona eka ntshuxeko wa tiko ra hina. Mintlangu yin’wana yi katsa: Vhiki ra Buku ya Rixaka ku suka ti 1 ku fika ti 7 Ndzhati ehansi ka mongo: “Ku Famba Tindhawu” lowu kongomisiweke eka matimba ya tibuku na hileswi ti, hi ‘ririmi ro gega’ ni ‘ririmi ra ntolovelo’, yisaka maAfrika-Dzonga etindhawini. Mintlangu yi kunguhatiwile eswifundzheninkulu hinkwaswo naswona yi ta katsa ku hlaya hi tindzimi ta xintu, ku hlaya switori na mbulavulo wo khutaza, nkarhi wa vutlhokovetseri ni njekanjekisano wa tibuku.   Ku engetela, hi ti 3 Ndzhati Afrika-Dzonga ri ta tlangela Lembe ra vu 30 ra Nkombisavilela wa Vaal, ku nga siku leri muganga wa Vaal Triangle wu kombiseke ku vilela hi ku tlakuka ka tihakelo ta rhente, vukorhokerhi bya xiyimo xa le hansi na mfumo wa miganga lowu a wu nga ri enawini no tlhela wu nga pfuni nchumu. Nkombisavilela wa Vaal wu nghenisile rhengu rintshwa ra ku vilela loku nga heriki naswona lowu tluleleke eka swiyenge swo hlaya swa tiko, kutani swi kucetela vafambisi va mfumo wa xihlawuhlawu ku boha xiyimo xa khombo.Holobye Derek Hanekom u ta simeka Nhweti ya Vumpfhumba hi ti 26 Mhawuri ePrecinct ya Moboneng, eJoni, ehansi ka mongo: “Vumpfhumba byi Cinca Vutomi”, ku nga mongo lowu lombiweke eka Siku ra Vumpfhumba ra Misava (27 Ndzhati) naswona ri kongomisiwile eka nkoka wa vumpfhumba etikweni mayelana ni mahanyelo ya vanhu, ndhavuko, tipolitiki na ikhonomi.MaAfrika-Dzonga va khutaziwa ku teka marendzo ya vona kwala tikweni hi nkarhi wa Nhweti ya Vumpfhumba no tlhela va titoloveta ku tsundzuka nkoka wa vumpfhumba eka ikhonomi.Vhiki ra Rixaka ro Byala Minsinya ri ta tlangeriwa ku suka hi ti 1 ku fika ti 7 ta Ndzhati ehansi ka mongo: “Swihlahla na Vanhu: Ku vekisa eka vumundzuku lebyi nga heriki”. MaAfrika-Dzonga va khutaziwa ku byala minsinya leyi hlawuriweke eka lembe ra 2014, ku nga miVepris lanceolata (leyi tivikaka tanihi: Muhondwa) kumbe Heteropyxis Natalensis Harvey (leyi tivikaka tanihi: Minsinya ya Lavender).Ndzawulo ya Vurimi, Swihlahla na swa Tinhlampfi (DAFF), hi ku tirhisana na Nhlangano wa Mbango na Vufambisi bya Vuhangalasi na Total South Africa, va ta fambisa mphikazano wa Sagwadi ra Doroba ra Minsinya ya Rixaka. Xikongomelo i ku khutaza Mimfumo ya Miganga ku tisa rihlaza etindhawini ta vona.Vhiki ro Byala Minsinya ya Rixaka na Sagwadi ra Doroba ra Minsinya ya Rixaka ri fambisiwi hi ku landzelela pulani ya DAFF yo tisa rihlaza, leri hlamuselaka vuhlaza tanihi maendlelo lama katsakatsiweke yo byala, ku hlayisa no fambisa swimilani hinkwaswo emadorobeni ni le matikoxikaya.5. MintholoKhabinete yi pasisile ku thoriwa ka vanhu lava landzelaka:Tatana Themba Stanley Kojana tanihi Xandla xa Mufambisinkulu: Vadyondzisi, Vufambisi bya Vatirhi na Nhluvukiso wa Nhlangano, eka Ndzawulo ya Dyondzo ya le Masungulo.Tatana Clifford Abraham Appel tanihi Mufambisinkulu wa swa Timali eka Ndzawulo ya Nhluvukiso wa Vanhu.Khabinete yi pfumelelanini ni ku thoriwa ka lava landzelaka ku tirha tanihi swirho eka Muleteri wa Vutleketli bya Mani na Mani:a) Tatana Lesedi Dinte, nab) Manana Divhani Edzisani Tshivhase.c) Phurofesa Ntombizozuko Dyani-MhangoKhabinete yi pasisile ku thoriwa ka Semira Mohammed tanihi Xirho xa le Handle eka Bodo ya Ajensi ya Vutleketli bya Patu ra Ntsemakanyo-Ndzilikano.Khabinete yi tekerile enhlokweni ku thoriwa ka Tatana Tshediso Matona tanihi Mufambisinkulu wa Eskom SOC Ltd no tlhela a va xirho xo Engetela xa Bodo ya Vafambisi ya Eskom.Swivutiso: Phumla Williams (Muvulavuleri wo Yimela wa Khabinete)Ku ti hlanganisa: 083 501 0139"
Xitatamende xa Nhlengeletano ya Khabinete ya ti 3 Ndzhati 2014,4 Sep 2014,https://www.gov.za/statement-cabinet-meeting-3-september-2014,https://www.gov.za/ts/xitatamende-xa-nhlengeletano-ya-khabinete-ya-ti-3-ndzhati-2014,"1. Mafambisele Xidzi ya Tiphurogireme ta Mfumo1.1 Khabinete yi amukela ku pfuriwa ximfumo ka Xibedhlele xa Dokodela Harry Surtie eUpington, Kapa N’walungu hi 2 Ndzhati 2014. Leswi swi ta endzhaku ka masiku ya mune ku pfuriwile xibedhlele xin’wana hi Holobye wa Rihanyo Dokodela Aaron Motsoaledi eNatalspruit, Gauteng. Lawa hi yan’wana ya magoza ya nkoka eka tiphurogireme ta switirhisiwa ta rixaka ta mfumo lawa ya nga ta vona ku akiwa ka 43 wa swibedhlele na 213 wa titliliniki eka malembe ya ntlhanu lawa taka ku fikelela swilaveko swa matirhelo ya Ndzindzakhombo ya Rihanyo ya Rixaka.1.2 Khabinete yi ndunduzela ku khomiwa ni ku tekiwa ka nhundzu loku nga va kona ehansi ka Project Darling ka ntlawa lowu ehleketiriwaka ku vutlela vachayeri tilori to rhwala nhundzu. Project Darling yi tswale mihandzu hi ku vuyerisa dayimani leyo ka yi nga ri enawini ni hi nhundzu ya nxavo wa 50 wa mamiliyoni ya tirhandzi, 15 wa makaya na 43 wa timali ta matikomambe.Eku heleni ka nhweti leyi maphorisa ya ta humesa tinhlayohlayo ta vugevenga ta lembe rin’wana ni rin’wana. Tinhlayohlayo leti ti landzelela nhlayo ya ntiyiso ya tikheyisi leti vikiweke Emaphoriseni, no tlhela ti komba ku humelela loku endliweke ni mintlhontlho leyi nga kona.Ku kandziyisiwa ka tinhlayohlayo leti swi hi pfumelela ku nghenelela hi xiviri eka mbulavulo wa ku teka magoza yo tiyisisa vunghana ni vaakatiko eka pulani ya mfumo yo nghenelela hi matimba ku lwa ni vugevenga. Ku va tiko ri ta humelela ku lwa ni vugevenga, Khabinete yi khutaza miganga ku va ni xiave hi ndlela yo vika vugevenga ni ku seketela minhlangano ya miganga ya vuhlayiseki hikuva nyimpi yo lwa ni vugevenga yi lava leswaku miganga hinkwayo yi hlanganisa tinhloko.Mfumo wo sola ku hlaseriwa hi tihanyi ka swirho swa Vukorokerhi bya Maphorisa ya Afrika-Dzonga hi nkarhi wa ntirho. Hi Sonto 7 Ndzhati 2014 mfumo wu ta hlonipha ni ku hluvulela xihuku maphorisa lava lahlekeriweke hi vutomi bya vona hi nkarhi wa ntirho. Khabinete yi rhamba rixaka ku hluvulela xihuku maphorisa lava lahlekeriweke hi vutomi bya vona loko va ri karhi va tirha ntirho wa vona ku humelerisa nawu wa tiko.1.3 Khabinete yi amukela ku tivisiwa hi ta xitirhisiwa xa vurimi bya mati ya lwandle xa nxavo wa R2 biliyoni eNdzhawini ya Nhluvukiso wa Vuendli bya Tinhundzu ya Coega eKapa Vuxa leyi nga ta avela 80 wa tihekitara eka vurimi bya abalone hi 2020 no tlhela yi tumbuluxa 2 080 wa mintirho ya nkarhi hinkwavo. Phurojeke leyi i xiphemu xa Operation Phakisa leyi lavaka ku pfula tinyangwa ta vuswikoti bya ikhonomi ya malwandle ya Afrika-Dzonga.Phurojeke yi ni vuswikoti byo tisa xiave eka ikhonomi hi kwalomu ka R177  biliyoni no tumbuluxa mintirho ya maliyoni yin’we hi 2033. Khabinete yi khutaza vavekisi ku endla vunghana ni Mfumo eku kuriseni ka ndhawu ni nkarhi wa ikhonomi leyintshwa.1.4 Khabinete yi amukela vukona bya ntlawa wa van’waswikoti va timhaka ta rihanyo va Afrika-Dzonga Ematikweni ya Vupeladyambu bya Afrika ya Guinea, Sierra Leone na Liberia lava nga ku hoxeni ka xandla ku lwa ni ku hangalaka ka Xitsongwatsongwani xa Ebola. Ntlawa lowu wa van’waswikoti lava ntokoteke swinene va famba ni laboratara leyi hlomeke hi switirhisiwa naswona va vile ematikweni lawaya mavhiki mambirhi lama hundzeke va ri karhi va pfuneka ku kambela vuvabyi lebyiya eka Xifundzha hinkwayo.1.5 Khabinete yi amukela ku simekiwa ka Xiyenge 1A, phurojeke leyi thwiweke Mphakelo wa Mati ya Xitalo wa Phongolapoort. Phurojeke leyi pimanyetiweke nxavo wa R1,5 biliyoni yi ta tisa mphakelo wa mati yo tenga ni ku tis ku simekiwa ka matirhelo ya mati ya xitalo eka 134 864 wa vanhu eka 16 200 wa mindyangu. Phurojeke yi ta tisa mati eka miganga ya Mfumo wa Miganga wa Jozini eKwaZulu-Natal.2. Swiboho swa Nkoka swa Khabinete2.1 Khabinete yi pasisile ku humesiwa ka mpfampfarhuto wa Mavonele ya Nhluvukiso wa Madoroba lama Katsaneke leswaku wu ya kaneriwa hi swiyenge leswi khumbhekaka ku katsa ni swiyenge swa mfumo hinkwaswo. Leswi swi ta lava ntwanano wa nongonoko wa ndlela leyi madoroba ya Afrika-Dzonga ya nga ta ndlandlamuxiwa hakona. Mavonele lawa ya hlamula xirhambo xa Phuresidente Jacob Zuma xa mavonele ya nhluvukiso wa madoroba lawa katsaneke yo lwa ni switandzhaku swa mfumo wa xihlawuhlawu wa maakelo yo tsalanganya no pfuna timasipala ku ndlandlamuxa madoroba hi xihatla na hi ndlela leyi vuyerisaka.Xivono xa Mavonele i ku tlakusa swidorobani ni Madoroba lama hanyekaka, lama amukelaka mani na mani ni ku tshameka. Mavonele ya ta ololoxa swipiqo swa switandzhaku swa matshamelo ya nkarhi wa hambana hi ku ya hi nghohe na xiyimo xa ikhonomi no tlhela ya tumbuluxa swidorobani ni madoroba lama katsaneke ya tlhela ya va xilo xin’we.2.2 Khabinete yi pasisile Xiviko xa Rixaka xa Tindlu na Nhluvukiso wa Madoroba xa Afrika-Dzonga lexi nga ta boxiwa eka Khoferense ya Nhlangano wa Tinxaka (HABIT III) hi 2016. Khoferense ya vutiyimiseri yo sungula ya Nhlangano wa Tinxaka (UN) yi ta khomiwa hi ti-17 na ti-18 Ndzhati 2014.Xiviko lexi xi languteriwile ku tumbuluxa ‘Nongonoko Wuntshwa wa Madoroba’ wa dzana ra malembe ra 21 lowu nga ta lwa ni mintlhontlho leyi matiko lama hluvukeke ni lama ha hluvukaka ya hlanganaka na yona, no lemuka nkoka lowu yaka emahlweni lowu madoroba ya hlanganeke na wona ku lwa ni timhaka leti khumbhaka vanhu hinkwavo va misava to fana ni ku hundzueka ka maxelo, makhombo ya ntumbuluko, ku hluvuka ka ikhonomi ni timfanelo ta vanhu.Vutilulamiseri bya Habitat III byi fika hi nkarhi lowu Afrika-Dzonga ri tumbuluxaka Mavonele ya Pholisi ya Madoroba lama Katsaneke no tlhela ri sungula ku tilulamisela Mpfampfarhuto wo Sungula papila ra Rihlaza ra Vutshamo bya Vanhu.2.3 Khabinete yi pasisile ku simekiwa ka Ajensi ya Vufambisi bya Nhundzu ya Mfumo leyi nga ta langutela vufambisi bya nhundzu ya mfumo. Ajensi leyi yi ta va Xiphemu xa Mfumo ehansi ka vulawuri bya Holobye wa Ndzawulo ya Mintirho ya Mfumo. Holobye Nxesi u ta nyika vuxokoxoko bya mhaka leyi.2.4 Khabinete yi pasisile Pholisi leyi antswisiweke ya vuthori bya Vanhu lava tirhanaka na Vanhu lava Tsandzekaka ku Hakela Swikweleti leyi nga ta kandziyisiwa tanihi xiviko eka Gazete ya Mfumo. Xikongomelo xa Pholisi i ku khutaza leswaku swilo swi endliwa ku fana matlhelo hinkwawo, ku tisa ndzinganelo, ku tisa matirhelo ya le rivaleni ni ku tisa ku ringana eka vanhu lava khumbhiweke hi xihlawuhlawu eminkarhini leyi hundzeke.Ku cinca lokukulu loku nghenisiwaka hi pholisi leyi antswisiweke i ku susuwa ka matirhelo lama vuriwaka ‘Xikombelo’ hi xikongomelo xo hundzuluxa swilo swi ya emahlweni. Pholisi yi ta tirha ntsena eka vuthoriwa lebyi endliweke hi ku landzelela Nawu wa Vutsandzeki byo Hakela Swikweleti, Nawu wa Tikhamphani ni Nawu wa Mabindzu lama Pfalekeke.3. Milawumbisi3.1 Khabinete yi pasisile leswaku Nawumbisi wo Koxa Nhundzu, 2014 wu andlariwa ePalamende. Nawumbisi wo Koxa Nhundzu, 1975 wu vile kona Vumbiwa, 1996 ri nga si va kona; leswi swi tisa nsusumeto wo cinca milawu yo koxa nhundzu hinkwayo leswaku yi landzelela timhaka letinene tanihihilaha Vumbiwa ri hlamuselaka hakona. Holobye Nxesi u ta nyika vuxokoxoko bya mhaka leyi.4. Xiyimo xa Khabinete eka Timhaka ta Sweswi4.1 Khabinete ya khutazeka hi xiyimo xa ku kula ka ikhonomi leyo languteka tanihilaha swi vonakeke hakona eka kotara ya vumbirhi ya lembe, enkarhini wa swiyimo swo tika swa ikhonomi etikweni ni le ntsungeni. Magoza yo ndlandlamuxa ikhonomi ya ha debyisile tintambhu leswaku yi kota ku nghenelela eka mintlhontlho ya vusiwana, ku pfumaleka ka ndzinganelo ni ku pfumaleka ka mintirho.Mfumo wu le ku hatlisiseni ku humelerisa Pulani ya Nhluvukiso ya Rixaka leswaku yi vulavula hi mintlhontlho ya matirhelo, yi tlakusa nkarhi hinkwawo, vuswikoti bya ikhonomi ni ku tumbuluxa mintirho eka vanhu va hina. Eka mhaka leyi, vuvekisi bya hina bya switirhisiwa – gezi, mati, mapatu, swikolo ni swibedhlele – swi tisa ndlela yo hatlisa yo tlakusa xiyimo xa ikhonomi leyi tlhelaka yi vuyerisa mani na mani.Ntlimbano wa lembe rin’wana ni rin’wana wa vuvekisi bya switirhisiwa hi tikhamphani ta mfumo wu engetelekile ku tlula 260 wa tiphesente hi ku landzelela rifuwo ra tiko eka malembe ya 10 lama hundzeke. Ku tirhisiwa ka mali ku xava switirhisiwa swa mfumo wa miganga swa lembe rin’wana ni rin’wana swi yile ehenhla kambirhi hi ku landzelela rifuwo ra tiko ku suka eku heleni ka malembe ya va 1990.Xiyenge xa mani na mani xi vekisile ku tlula thiriliyoni ya tirhandi ta switirhisiwa ku suka hi 2009/10. Hi langutela leswaku ku tlakuka ka ikhonomi eka xiphemu xa vumbirhi xa lembe ku ta tiyelela tanihiloko swiyenge swa migodi na vutumbuluxi bya tinhundzu swi sungula ku vuyelela evutshan’wini bya swona. Naswona mfumo wu ta ya emahlweni wu tirhisana ni van’wamabindzu ni swiyenge swa vatirhi leswaku ku tumbuluxiwa xiyimo lexi navetisaka vuvekisi ni ku ndlandlamuka ka ikhonomi.4.2 Khabinete yi sola maendlelo ni swivulavula leswi ha ku humelelaka swo kucetela mpfilumpfilu, ku nga swilo leswi hambanaka ni timhaka ta nkoka tanihilaha vumbiwa ri vulaka hakona, naswona swi xungeta ku langutela ehansi swilo leswinene leswi hi swi fikeleleke tanihi tiko. Ku fayeteriwa ka mabazi ni nhundzu ya wona loka ha ku humelelaka eKapa Vupeladyambu na swona swa soriwa hi marito ya vukari swinene.Khabinete yi ndunduzela vatswari lava tekeka magoza yo endla leswaku vana va tlhelela exikolweni eKapa N’walungu. Khabinete yi khensa vatswari ku va va nghenelerile eka vumundzuku bya vana va vona naswona yi kombela leswaku ku tsakela ka vana ku nga tshuki ku kandziyeriwa kumbe ku tirhisiwa hi xikongomelo xo humelerisa timhaka ta miganga. Khabinete yi khutaza maAfrika-Dzonga ku hlayisa xindzhuti xa tiko xo kota ku ti nghenisa eka n’wangulano lowu akaka ni ku lulamisa swipiqo handle ko ya hi nghohe leswaku Afrika-Dzonga ri ya emahlweni.4.3 Khabinete yi amukela magoza yo vonaka lama vekiweke hi xiphemu xa SADC yo tisa ku Kurhula ni Nhlayiseko eka swipiqo swa tipolitiki leswi Lesotho yi hlanganeke na swona eka nkarhi lowu, naswona yi tlhela yi yisa nseketelo wa yona handle ka mpimo eka rhengu leri tekeke hi SADC leri alanaka ni ku ringeta ku vutla mfumo hi ku honisa vumbiwa. Hikokwalaho, khabinete yi rhamba mintlawa hinkwayo leyi khumbhekaka ku tirha swin’we ku vuyisela mafambiselo ya xidemokarisi eLesotho no humelerisa hi ku hetiseka Mintwanano leyi nga fekeleriwa hi xiphemu xa SADC.4.4 Khabinete yi xiyile ku tshika ntirho ka Mutshamaxitulu wa Khomixini ya Nhlawulo(IEC), Ghwetha Pansy Tlakula. Ku tshika ka yena ntirho swi ta endzhaku ka Nhlawulo wa Mani na Mani wa 2014 lowu a wu fambiseke no tlhela wu humelela swinene. U vile ni xiave xikulu swinene ku endla leswaku xidemokarisi xa hina xi yima hi milenge. Khabinete yi navela ku humesa ku khensa ka yona eka xiave lexi Ghwetha Tlakula a veke na xona naswona yi hundzisa swikhenso swa yona eka xiave lexi a veke na xona eka ku kondletela xidemokarisi xa hina handle ko languta yena n’wini naswona yi n’wi navelela minkateko.4.5 Khabinete yi amukela xiboho xa Huvo ya Vumbiwa lexi tiyisisaka leswaku pholisi ya endlelo ro lulamisa ra mfumo yi tshamiseka. Mfumo wu yima hi rito ra leswaku tiphurogireme ta wona ti lulamisa swihoxo swo pfumala ndzinganelo eka vanhu ngopfungopfu swiyimo swa le mitirhweni. Xiboho lexi xi tlhela xi tiyisisa leswaku i ntiyiso leswaku pholisi ya endlelo ro lulamisa ku katsa ni milawu ya ndzinganiso ya matholele yi tlakusa ku hundzuluxiwa ka swilo ni ku nyika vanhu lava a va tshikeleriwile matimba.5. Migingiriko leyi ya ha taka5.1 Ndzawulo ya Dyondzo ya Masungulo yi ta fambisa Swikambelo swa Rixaka swa Lembe (ANA) ku suka hi ti-16 ku fika ti-19 Ndzhati 2014 ku landzelerisa ku yisa emahlweni ka mbuyelo wa dyondzo exikarhi ka Tigiredi ta 1-6 na Giredi 9 tanihi xiphemu xa tindlela to antswisa xiyimo xa dyondzo. Lembe leri (2014) Ndzawulo ya Dyondzo ya Masungulo yi ta tlhela yi ringeta ku kambela ntlawa wa vadyondzi va ka Giredi 7 na 8 naswona xiboho xa xikambelo lexi xi ta tekiwa hi 2015.ANA yi tumbuluxa vumbhoni bya xiyimo xa le henhla lebyi nga tirhisiwaka ku hoxa tihlo eka ku humelela ka tindlela ta Mfumo to nghenelela hi xikongomelo xo antswisa ku hlaya ni ku hlayela exikarhi ka vadyondzi, naswona yi tlhela yi endla leswaku vadyondzisi va kota ku hlawula tindhawu leti lavaka nseketelo wo engetela eka vana. Khabinete yi khutaza vatswari na vahlayisi va vana ku seketela vana va vona ni ku endla leswaku mbuyelo wa ANA wu tirhisiwa ku lulamisa swipiqo swihi ni swihi mayelana ni nhluvuko wa vana. Nongonoko wa ANA na switirhisiwa swa 2014 swi kumeka eka: www.education.gov.za.5.2 Holobye wa Ndzawulo ya Nhluvukiso wa Matikoxikaya na Antswiso wa Misava Gugile Nkwinti u ta rhurhela Nhlengeletano ya Matirhiselo ya Misava eHodela ya Birchwood na le Sethareni ya Khoferense ya OR Tambo, Boksburg ku suka ti-4 ku fika ti-6 Ndzhati 2014.Nhlengeletano leyi yi ta vulavula hi tindlela to tlherisela endzhaku ku onheka loku veke kona loku vangiweke hi mfumo wa khale wa xikoloni ni xihlawuhlawu lowu endleke leswaku ku tlula 75 wa tiphesente ta vanhu va ntima va pfumala misava, nhundzu, vuswikoti hambi ku ri timfanelo ta matirhelo ya misava leti hlayisekeke. Khabinete yi khutaza swiyenge leswi khumbhekaka ku tirha ni Mfumo ni ku humelerisa vutiyimeseri byo lulamisa mhaka ya timfanelo ta matirhelo ya misava leti hlayisekeke.5.3 Phurogireme ya Nhweti ya Vukorhekeri bya Mani na Mani leyi sungulaka hi 1 ku fika 30 Ndzhati ehansi ka mongo “Ku Simekiwa ka Maendlelo Yantshwa ya Matirhelo ya Vatirhelamfumo: Batho Pele ‘Vanhu Emahlweni’, yi ta kongomisiwa eku tiyiseni ngopfungopfu vukorhokeri bya xihatla. Khabinete yi rhamba maAfrika-Dzonga ku hlonipha vatirhelamfumo lava tinyiketaka kumbe minhlangano ya Mfumo hi ku yi hlawula leswaku yi nghenelela Masagwadi ya Matirhelo ya Xiyimo xa le Henhla ya Batho Pele ya Rixaka ku nga si fika siku ro pfula ra 30 Ndzhati 2014.5.4 Nhweti ya ndzhaka yi tlangeriwa ku suka 1 – 30 Ndzhati 2014 ehansi ka mongo “Ku Tlangela 20 wa Malembe ya Xidemokirasi: Vulavula hi Xitori xa Wena lexi Yisaka Afrika-Dzonga Emahlweni”. Khabinete yi khutaza maAfrika-Dzonga ku tlangela ndzhaka ya hina leyi fuweke hi swa ntumbuluko ni ndhawuko, swikholwakholwani swo hambanahambana ni mahanyelo ya hina tanihi vanhu lava nga nyandza yin’we lava avelanaka xindzhuti xa vona. Lembe leri Nhweti ya Ndzhaka yi tlangeriwa hi hala tlhelo hi ri karhi hi tlangela 20 wa Malembe ya Ntshuxeko lowu tiyisisaka miehleketo ya hina tanihi hi nyandza yin’we ya vulwelantshuxeko hi kongomile eku tlakuseni ka xindzhuti xa rixaka.Khabinete yi khutaza maAfrika-Dzonga, ngopfungopfu lavantshwa ku vukarha ndzhaka ya Afrika-Dzonga ya hina hinkwerhu ni ku hambanahambana ka mahanyelo ya hina leswaku hi kondletela ku akiwa ka rixaka ra hina, vuakatiko tanihi nyandza yin’we ni vanhu lava khomaneke va va xilo xin’we.MaAfrika-Dzonga va tlhela va hlohloteriwa ku valanga va dyondza hi ndzhaka ya hina hi ku endzela tiphaka ta rixaka mahala ku suka 8 ku fika 12 Ndzhati 2014 tanihi xiphemu xa Vhiki ra vunkaye ra lembe na lembe ra Mintanga ya Rixaka ra Afrika-Dzonga(SANParks). Khabinete yi tlhela yi seketela xirhambo ra Palamende eka MaAfrika-Dzonga hinkwavo ku hlayisa ndzhaka ya hina ya rixaka.5.5 Khabinete yi navelela Bafana Bafana minkateko eka mintlangu yimbirhi ya xiyimo xa le henhla leyi va nga langutana na yona na Sudan hi 05 Ndzhati eKhartoum ku nga ntlangu wa ku thwasela ntlangunkulu wa xikombiso xa vuswikoti bya tikonkulu, na Nigeria hi ti 10 Ndzhati 2014 eDorobeni ra Kapa. Khabinete yi tlhela yi hoyozela Banyana Banyana na Amajita ni ku va navelela minkateko eka mintlangu ya xiyimo xa le henhla leyi va nga langutana ku tlanga na yona.Banyana Banyana va ta tlanga eka rhengu ra vunhungu ra Vunghwazi bya Vamanana va Afrika lebyi nga ta va kona eNamibia hi nhweti ya Nhlangula, naswona va le kusuhi ni ku thwasa ku nghenela Khapu ya Misava ya Vamanana ya FIFA 2015 eCanada. Kasi Amajita, xipano xa Rixaka xa malembe ya le hansi ka 20, va thwasile ku ya nghenela vunghwazi bya Afrika bya 2015 eSenegal. Khabinete yi hlohlotela maAfrika-Dzonga ku seketela swipano leswi eka torha ra swona ro humelela.Khabinete yi amukela vatlangi ku suka emisaveni hinkwayo lava nga ta nghenela Mphikizano wa vumune wa Khapu ya Misava ya Karati ya Kyokushin lowu nga ta va kona hi ti 6 Ndzhati 2014 eSethareni ya Khonivhexini ya Misava ya Luthuli, Durban. Mphikizano wu ta pfuriwa ximfumo hi Phurisedente Jacob Zuma naswona wu kongomisiwa ku tlakusa karati tanihi ntlangu eka vantshwa loko ku langutiwa mbuyelo bya yona byo hlohlotela ku tikhoma emahanyelweni, ku tisirhelela, ku dyondza ku langutisa mhaka yin’we hi nkarhi, naswona yi tlhela yi hlohlotela ku tisirhelela eka vugevenga bya mahanyelo ya vanhu.5.6 Khomixini ya Mphikizano yi ta rhamba Khoferense ya Lembe na Lembe ya Vunhungu yo Tlangela Khumentlhanu wa Malembe ku suka 4-5 Ndzhati 2014. Khoferense yi ta pfuriwa ximfumo hi Holobye Ebrahim Patel a karhi a amukela vayimeri va minhlangano, ku katsa ni lava humeka eka tiajensi ta mimphikizano eAfrika na ajensi yin’we ya xifundzha, Makete ya Mani na Mani ya Vuhumadyambu ni Vupeladyambu bya Khomixini ya Mphikizano wa Afrika.6. Ku thoriwa6.1 Khabinete yi pfumelelanini hi ta ku thoriwa ka Tatana Attwell Sibusiso Makhanya tanihi Mulawurinkulu wa Mhlathuze Water.Swivutiso:Phumla Williams (Muvulavuleri wo Yimela wa Khabinete)Ku ti hlanganisa: 083 501 0139"
Xitatimene xa Nhlengeletano ya Khabinete ya ti 17 Ndzhati 2014,18 Sep 2014,https://www.gov.za/statement-cabinet-meeting-17-september-2014-0,https://www.gov.za/ts/xitatimene-xa-nhlengeletano-ya-khabinete-ya-ti-17-ndzhati-2014,"1. Xiyimo xa Khabinete eka timhaka ta sweswi1.1 LesothoKhabinete yi amukerile matshalatshala ya Phuresidente Zuma swin’we na SADC yo tisa ku rhula eLesotho. Khabinete yi seketela swiboho swa Samiti swo pfumelela Xandla xa Phuresidente wa Rhiphabuliki ra Afrika- Dzonga, Muchaviseki Cyril Ramaphosa, hi ku seketeriwa hi Matsalaninkulu kun’we ni xipano xa vativi ku suka eka Swirho swa Matiko ya Troika, ku tirha tanihi Mukondleteri wa SADC eka Vuhosi bya Lesotho. Xandla xa Phuresidente, Xandla xa Phuresidente, Matsalaninkulu ni vativi va nyikiwile Nongonoko wa Mpimo na Swikongomelonkulu lowu nga erivaleni wo kondletela ku vuyisela ku tshamiseka ka tipolitiki ni nhlayiseko wa Mfumo wa Lesotho, eka nkarhi wo koma ni hi ku leha ka wona.1.2 Nkombiso wa tikhamphani ta Afrika-Dzonga eRussiaKhabinete yi hoyozela tikhamphani ta Afrika-Dzonga leti nyikiweke sagwadi ra ku va ti ri ni xiyimo xa kahle eka World Food Show eMoscow. Hi ku tirhisana ni Ndzawulo ya Mabindzu na Vumaki, Swakudya swa Afrika-Dzonga swi amukeriwa hi mandla mambirhi hi vaxavi va Swakudya va matiko ya le handle va Russia. Ku ndunduzeriwa loku ka misava hinkwayo ku ta hi nkarhi lowu Phuresidente Zuma a ha ku endzelaka Rhiphabuliki ra Russia. Lembe leri 3 000 van’wankombiso va kombisile swakudya swa vona swa mihandzu ni matsavu. Ehansi ka xikimi xa Vanavetisi vo Xavisela matiko ya le handle na Pfuneto wa Vuvekisi (EMIA), 21 wa tikhamphani ta Afrika-Dzonga ti kombisile xiyenge xo hundzuluxa swakudya swa ntumbuluko leswaku swi va leswi tirhisekaka.  1.3 Mphikizano wa Matsalwa hi Nat Nakasa na Vuhumelerisi bya Ntshuxeko ni XidemokirasiKhabinete yi hoyozela lava nga humelela eka mphikizano wa matsalwa yo sungula hi vutomi bya Nat Nakasa, n’wamahungu wo tiveka loyi masalela ya yena ya vuyeke eAfrika-Dzonga hi 19 Mhawuri 2014 endzhaku ka 50 wa malembe. Matshalatshala lawa endliweke hi Ndzawulo ya Vutshila na Ndhawuko ya tsundzuxa vantshwa va hina hi vulwela ntshuxeko bya hina no tlhela ya va lemukisa eka matimu ya vutsari ni vuteki- bya- mahungu eAfrika-Dzonga. Swichudeni swa vuteki-bya-mahungu Sbongakonke Mbatha, Giniso Mbili na Nkamogeleng Lebeloane ha un’we un’we va humelerile hi ku nyikiwa laptop ni nkarhi wo ya dyondza ntirho.Xin’wana xiyenge a ku ri njhekanjhekisano wa vana va xikolo lowu a wu vulavula hi ku humelela loku nga kona hi ku tirhisa Ntshuxeko ni Xidemokirasi. Swikongomelo swa mphikizano a swi katsa ku veka erivaleni xiave lexi van’wamahungu va veke ni xona hi nkarhi wa vulwelantshuxeko eAfrika-Dzonga. Un’wana ni un’wana wa va humeleri Mfundo Radebe, Dumisa Nzama, Danielle Dallas, Olivia Habonimana, Faith Marthinussen na Cebisa Ncube u nyikiwile laptop.2. Swiboho swa Nkoka swa Khabinete2.1 Ku hundzuseriwa ka tixere ta Ndzawulo ya Rihanyo eka Khamphani ya Biological and Vaccines Institute (Biovac)Khabinete yi pasisile ku hundzuseriwa ka tixere ta Ndzawulo ya Rihanyo eka Biovac ya le Dzongeni wa Afrika eka Ndzawulo ya Sayense na Thekinoloji.Biovac i vunghana bya xiyenge xa mfumo ni xiyenge xa phuraivete exikarhi ka Mfumo wa Afrika-Dzonga ni Khonsotiyami ya Biovac. Tixere ta Mfumo wa Afrika-Dzonga leti vun’wini bya tona ku nga Ndzawulo ya Sayense na Thekinoloji a ku ri 12,5% kasi leti vun’wini bya tona ku nga Ndzawulo ya Rihanyo a ku ri 35%.Ku hundzusela tixere swi hlamula swivilelo swa Nhlangano wa Rihanyo wa Misava (WHO) na Nkwama wa Vana wa Nhlangano wa Vun’we bya Matiko ya Misava (UNICEF) leswaku Ndzawulo ya Rihanyo yi nga ha va ni ntlimbo hi ku va yi va n’wini wa tixere no tlhela yi va muxavi. WHO yi lava leswaku nhlangano wa vulawuri (ku nga Khansele ya Vufambisi bya Mirhi naswona leyi nga xiphemu xa Ndzawulo ya Rihanyo) ni ntirho wa yona wo hoxa tihlo swi hambanyisiwa ni ntirho wa yona wa vumaki bya mirhi – ku nga, Biovac. Ku hundzuseriwa ka tixere ta Ndzawulo ya Rihanyo ku ya eka Ndzawulo ya Sayense na Thekinoloji swi ta endla leswaku Biovac yi kota ku xavisa swimakiwa swa yona eka matiko lama vuyeriwaka hi tiphoregireme ta nsivelamavabyi ta WHO na UNICEF.Biovac i khamphani leyi phamelaka nsivelamavabyi wa xiyimo xa le henhla, ku hlayiseka no hetiseka eka xiyenge xa mfumo, naswona yi rhangile emahlweni eka nsivelamavabyi wa mavabyi ya vana eka Phurogireme ya mfumo ya Nsivelamavabyi yo Engetela (EPI). Hi ku tirhisa Ndzawulo ya Sayense na Thekinoloji, sweswi mfumo wu ta va ni vun’wini bya 47, 5% wa tixere ta Biovac kasi Khosotiyami ya Biovac yi ta va ni 52, 5%.2.2 EskomTanihilaha swi tivisiweke hakona emahelweni ya vhiki leri hundzeke, khabinete yi pasisile magoza yo tiyisisa leswaku xiyenge xa timhaka ta gezi xi ti fambisa hi xoxe, ku tlakusa nkwama wa timali ta Eskom, ni ku tiyisisa vuhlayiseki bya eneji ya tiko.Hinkwaswo leswi swi ta endliwa hi ndlela leyi nga engeteleki ntshikelelo wun’wana eka timali ta rixaka. Xikan’wekan’we mfumo wu rhandza ku tiyisisa leswaku mindyangu leyi sweleke ya oloviseriwa tanihilaha swa timali swi nga kotekaka ha kona eka ntshikelelo lowu tisiwaka hi ku engeteleka ka tihakelo ta gezi.      Xiboho xa khabinete xi landzelela swibumabumelo swa Komiti ya Nhlengelo wa Vaholobye (IMC) leyi heleleke hi vuntshwa tindlela to hlaya leti nga kona naswona leti ku nga hlawuriwaka eka tona to tiyisisa vuhlayiseki bya eneji. IMC yi ta ya emahlweni yi hoxa tihlo eka xiyenge lexi.Vuxokoxoko bya mphamo lowu byi nga kumeka ewebisayitini ya Ndzawulo ya Timali ta Rixaka.Hi ku katsakanya, mphamo wu katsa tin’wana ta leti, mfumo wu ta nyika Eskom tixere to ngetelela ku pfuna khamphani leyi leswaku yi tiyisa timali ni tinhundzu ta yona leswaku yi ta kota ku lomba timali to engetela eka timakete ta timali. Ku endlela leswaku timali ta mfumo ti nga vi ni ntshikelelo, naswona timali leti Eskom yi nga ta engeteleriwa hi tona ti ta kumeka hi ku nghenelela eka vulawuri bya nhundzu ya mfumo leyi wu nga riki ni pulani ya yona.Vuxokoxoko byo engetela eka mhaka leyi byi ta kumeka loko Holobye wa Timali a nyika mpimanyeto wa Xitatimende xa Pholisi xa Mpimanyeto wa Theme ya le Xikarhi (MTBPS) hi 22 Nhlangula.Swin’wana swiyenge swa mphamo swi katsa: ku antswisiwa ka matimba ya Eskom eka ntirho wa yona wa siku rin’wana ni rin’wana lowu nga ta tisa ku hunguteka ka tihakelo; ku engeteleka hi 50 wa mabiliyoni ya tirhandi eka xikweleti xa Eskom leswi nga ta seketeriwa hi ku tiyisisa hi mfumo tanihilaha wu nga ta swi endla hakona; ku seketela ka mfumo eka xikombelo xa Eskom eka Vulawuri bya Rixaka ra Afurika Tshipembe bya Eneji (NERSA) ku engetela tihakelo ta gezi, leswi seketeriwaka hi vulawuri bya ntolovelo; magoza ya vufambisi byo koxa gezi; ku hundzuluxiwa ka pholisi ya eneji; ni ku ndlandlamuxiwa ka tiphurogireme ta vatumbuluxi va gezi vo tiyimela hi voxe.Eka mhaka yo olovisela mindyangu leyi sweleke, mfumo wu ta tiyisisa ku hoxa tihlo eka mphamelo wa gezi ra mahala. Leswi swi ta tiyisisa leswaku mphamelo wa gezi wu tirhisiwa hi ndlela leyi faneleke ni ku hlohlotela timasipala ku antswisa matirhelo ya tona yo endla leswaku switirhisiwa swa vona swi tirha hi mfanelo no phamela vatirhisi gezi. Magoza lawa ya ni nkoka leswaku Afrika-Dzonga ri tlakusa makulele ya ikhonomi ku ya eka xiyimo lexi eneleke ku tumbuluxa mintirho yo tala, ni ku hunguta vusweti na ku pfumaleka ka ndzingano.2.3 Ku hundzuseriwa ka mintirho ya matirhelo ku ya eHofisini ya Muavanyisinkulu Khabinete yi tivisiwile hi masungulo ya xiphemu xo sungula xo hundzusiwa ka mintirho ya matirhelo ni vatirhi va Tihuvonkulukulu ta Nawu ku suka eka Ndzawulo ya Vululami na Nhluvukiso wa Vumbiwa ku ya eHofisini ya Muavanyisinkulu. Leswi swi tiyisisa Nawu lowu Ndzhundzhuluxiweke wa Vu-17 wa Vumbiwa, wa 2012 ni Nawu wa Tihuvonkulukulu, Nawu wa Vu-10 wa 2013.Nawu wa Tihuvonkulukulu wu antswisa matirhelo ya vumajisitarata hi ku veka vamajisitarata eka Xiyenge xin’wana ni xin’wana xa Huvonkulu ehansi ka vufambisi bya Muavanyisi Phuresidente wa Xiyenge lexi khumbhekaka. Nawu wu nyika matimba ni mintirho eHofisini ya Muavanyisinkulu leyi a yi simekiwile tanihi nhlangano wa mfumo wa le tlhelo lowu hi xiyimo xa wona wu ringanaka ni ndzawulo ku ya hi Xitiviso xa Phuresidente hi 2010. Leswi swi tiyisisa vutinyiketi bya Mfumo leswaku Vululami byi tiyimela hi byoxe tanihilaha Vumbiwa byi vulaka hakona.2.4 Ku simekiwa ka hofisi ya vufambisi bya tiphurojeke yo endla Matshalatshala ya Vumpfhumba bya Switirhisiwa swa PhuresidenteKhabinete yi pasisile ku simekiwa ka Hofisi ya Vufambisi bya Phurojeke ya Matshalatshala ya Vumpfhumba bya Switirhisiwa swa Phuresidente wa Nhlangano wa Afrika leyi fambisiwaka hi Phuresidente Zuma. Leyi i phurogireme ya switirhisiwa leyi leteriwaka eAfrika leyi xikongomelo xa yona ku nga ku seketela tiphurojeke ta switirhisiwa leswi tsemakanyaka mindzilikano, naswona leyi nga ta khiyinula vuswikoti bya ikhonomi ya tikonkulu ni ku tisa tindhawu ni nkarhi wa nhluvukiso wa miganga, madoroba ni tirhigini.Khabinete yi pasisile ku simekiwa ka Hofisi ya Vufambisi bya Phurojeke ya Matshalatshala ya Vumpfhumba bya Switirhisiwa swa Phuresidente hi ku seketeriwa hi tindzawulo ta mfumo leti faneleke. Hofisi ya Vufambisi bya Phurojeke yi ta seketeriwa hi ku simekiwa ka Komiti ya Nhlengelo wa Tindzawulo ya Matshalatshala ya  Vumpfhumba bya Switirhisiwa swa Phuresidente wa AU eAfrika-Dzonga. Komiti leyi yi ta rhangeriwa hi Holobye wa Vupulani, Kambisisa Matirhelo no Hlela eHofisini ya Phuresidente.2.5 Ku simekiwa ka ntlawa wa vativi va nawu ni vuxaka bya le ntirhweni wa ntirho wa mfumoKhabinete yi pasisile ku simekiwa ka ntlawa wa vativi va nawu ni vuxaka bya le ntirhweni endzeni ka Ntirho wa Mfumo ku lwisana ni milandzu leyi nga salela endzhaku naswona leya ha yaka emahlweni mayelana ni ku yimisiwa ka vatirhi etirhweni wa mfumo tanihi xivelanandzu. Ku nghenelela loku ko hunguta nkarhi wo fikisa emakumu ku tshinyiwa ka vatirhi, ngopfungopfu laha vatirhi va yimisiweke entirhweni va ri karhi va hola muholo hinkwawo, ku kongomisiwile ku endla leswaku Vatirhelamfumo va tirha hi ku hiseka ni ku hetiseka.Ku engetela, matshalatshala yo simeka tinhweti leti nga tluleki tinharhu (90 wa masiku) ku fikisa milandzu emakumu, ya tiyisisa vufambisi lebyinene byo tshinya vatirhelamfumo. Ntlawa wa vativi va nawu ni vuxaka bya le ntirhweni wu ta katsa swirho swa Ntirho wa Mfumo leswi nga ni vutivi eka timhaka leti, ku katsa ni valavisisi, vachuchisi ni vafambisi ku tiyisisa leswaku nongonoko wa vuxaka bya le ntirhweni wa fikeleriwa hi ku hetiseka.3. Milawumbisi3.1 Khabinete yi pasisile ku andlariwa ka Nawumbisi wa Ndzhundzhuluko wa Vulawuri bya Makhombo, 2002 (Nawu wa Vu-57 wa 2002) ePalamende. Nawu wa Vulawuri bya Makhombo wa Vu-57 wa 2002 wu vulavula hi maendlelo ya vun’we ni ku hlanganisiwa ka vulawuri bya makhombo ni ku hunguta makhombo eka swiyenge hinkwaswo swa mfumo naswona wu nghenisa vakhumbheki.4. Ku thoriwa4.1 Khabinete yi pfumelelanini hi ta ku thoriwa ka 15 wa swirho na Mutshama-xitulu wa Bodo ya Agesi ya Misava ya Rixaka ra Afrika-Dzonga.a) Manana Joy-Marie Lawrence (Mutshama-xitulu)b) Phurofesa Ramashwar Bharuthramc) Tatana Johan Prinslood) Tatana Willie van Biljone) Manana Mbaliyethu Mfekaf) Tatana Eugene Janseng) Tatana Potlaki Maineh) Manana Gaborekwe Khambulei) Tatana Lindelwa Simpiwe Hamiltonj) Tatana Mmuso Ribak) Tatana Ashley Desmond Naidool) Dokodela Nozibele Mjolim) Manana Matsie Matooanen) Tatana Vincent Gore (u thoriwa ra vumbirhi)o) Tatana Marius Rezelman (u thoriwa ra vumbirhi)p) Tatana Omar LatiffSwivutiso: Phumla Williams (Muvulavuleri wo Yimela wa Khabinete)Ku ti hlanganisa: 083 501 0139Issued by: Government Communications"
Xitatimende xa Khabinete eka Nhlengeletano ya 22 Nhlangula 2014,23 Oct 2014,https://www.gov.za/statement-cabinet-meeting-22-october,https://www.gov.za/ts/statement-cabinet-meeting-22-october,"1. Swiboho swa Nkoka swa Khabinete1.1. Khabinete yi pasisile ku hangalasiwa ka mpfapfarhuto wa Pholisi ya Vutleketli ya Vadyondzi ya Tiko ku ri mani na mani a nyika mavonelo eka Gazete ya Mfumo eka masiku ya 21.Pholisi yi pasisa mfikelelo eka ku fikelela dyondzo ya xiyimo xa le henhla hi ku fikelerisa hlayiseko, xindzhuti, hetiseka, hlanganelo na tshamiseko eka vutleketli bya vadyondzi, ngopfu ngopfu eka matikoxikaya laha vutleketli byi va ku xirhalanganyi eka dyondzo.Pholisi yi tlhela yi lulamisa mintlhotlho ya matshamelo na ku lulamisa hi vuntshwa matirhelo lawa ya khumbhaka vutleketli bya mani na mani bya xiyimo xa le henhla. Swi ta kota na ku fikelerisa sisiteme ya nhlanganelo wa makunguhatelo na swipimelo swo fana swa vufambisi.Nsimeko wa pholisi leyi yi ta fikelerisa hlayiseko na vuhlayiseki eka vutleketli eka vadyondzi hi ku tirhisana na ku tirha swin’we na vahlayisi va nawu.1.2. Khabinete yi pasisile Xileriso xa Nhluvuko xo Boha, Masiku ya Vuleteri yo Boha na Swilaveko swa Nkoka swo Nghena eka swiyimo swa Vukorhokerhi swa Vufambisi bya le Henhla tanihi laha swi nga kombisiwa eka Xiyenge xa 3(2) eka Nawu wa Vukorhokerhi bya Vaaki, 1994.Leswi swi hlohlotela nhluvukiso wa swikili ku kota ku angula eka swikongomelo Kungu ra Nhluvukiso ra Tiko (NDP) eka ku aka tiko leri nga ni vuswikoti na ku hluvuka ku ri ku ta vuyeriwa eka ku antswisa vukorhokeri bya vaaki.Xileriso lexi i nkungu ra nkarhi wo leha wa ku hluvukisa swikili leswi nga ta antswisa nkoka wa vatirhi leswi nga swa nkoka eka vuswikoti bya mfumo ku fikelela swikongomelo swa rona.Tindzawulo hinkwato ta Vukorhokeri bya Vaaki ti ta fanela ku amukela matirhelo yo ka ya nga cinci ku hlohlotela hluvukiso wa swikili leswi nga swa nkoka na leswi nga fanela eka Vafambisi va Vukorhokeri Lavakulu.1.3. Khabinete yi pasise eka Ndzawulo yo Kambisisa Matirhelo no Hlela ku nyika Dokhumete ya Mpfapfarhuto eka Kambisiso wa Matirhelo na Milawu yo Hlela na Matirhelo ya Komiti ya Huvo ya Rixaka ya Palamende eka Vufambisi bya Vukorhokeri bya Vaaki na Kunguhato wa Matirhelo na ku Hlela.Dokhumete leyi yi ringanyeta milawu ya nkoka na maendlelo eka ku Kambisisa Matirhelo na ku Hlela (M&E) leswi nga fanela ku nyika mbuyelo wa ku antswisa ku ya emahlweni matirhelo ya mfumo na ku yisa ehenhla vutihlamuleri. Xikongomelonkulu i ku aka vuxaka eka swikongomelo swa M&E, na hi laha swifaneleke ku simekiwa ha kona.Leswi swi na xiave eka ku simekiwa ka NDP leswi fambisanaka na ku aka tiko leri nga ni vuswikoti na hluvuko na ku hlohlotela ku nghenelela ka vaakatiko na vurhangeri lebyi tiyeke. Ku humelela ka M&E hi swin’wana swa nkoka swa vufambisi lebyi humelelaka lebyi lavekaka eka tiko leri nga ni vuswikoti na hluvuko.1.4. Khabinete yi pasise swiyimo swa mikanelo swa Afrika-Dzonga eka Vuhlayisi bya Tinxaka ta Swiharhi swa le Nhoveni leswi tshamelaka ro Rhura (CMS COP11) leyi nga ta khomeriwa eQuinto, Ecuador, hi ti 4 ku fika hi ti 9 ta Hukuri 2014.Ku nghenelela ka Afrika-Dzonga hi ntamu eka ku tisa swintshuxo swa ku cinca ka maxelo na hlayiseko wa tumbuluko na swiharhi leswi va kona hi mhaka ya hluvuko lowu tiyeke na ku hlayiseka ka mbangu loku tiyeke, leswi swa fambisana na swilaveko swa Xiyenge xa 24 xa Timfanelo ta Nkoka.1.5. Khabinete yi pasise swikongomelo swa ku kanela leswi nga ta tirha tanihi ndlela ya ku nghenelela ka Afrika-Dzonga eka ntshamo wa vu 20 eka Khonferense ya Mihlangano eka UNFCCC (COP 20), na le ka Khonferense ya Mihlangano leyi tirhaka tanihi hlengeletano ya Mihlangano eka Phurothokholo ya Kyoto (CMP 10), ku sukela hi ti 1 ku fika hi ti 12 ta N’wendzamhala 2014, eLima Peru.Mavonelo ya Afrika-Dzonga ya xaxamelana na ku tsakela ka tiko, na kambe ku nghenelela ku khumba Afrika-Dzonga eka minkanelo ya matiko ya misava eka ku cinca ka maxelo tanihi laha swi kombisiweke xiswona eka NDP.1.6. Khabinete yi pasise swibumabumelo swa Mitwanano ya le Cape Town ya 2012 eka ku simeka swipimelo swa Phurotokholo ya Torremolinos ya 1993 leyi fambelenaka na Mitwanano ya Matiko ya Misava eka ku Hlayiseka ka Swikepe swa ku Rhiya Tinhlampfi, ya 1977 ku ri yi pasisiwa hi Palamende. Ntwanano wa le Torremolinos na Phurotokholo ya 1993 yi andlale swipimelo swa vuhlayiseko, swo fana ni switirhisiwa swo ponisa vutomi, swihlanganisi swa swiyanimoya, swisirhelelo swa ndzilo, michini na switirhisiwa swa gezi, na swin’wana swilaveko swo kongoma eka swikepe leswi ya ka lwandle swa timitara ta 24 kumbe ku hundza.Mitwanano leyi bohaka ya matiko ya misava yi ta hoxa xandla eka ku antswisa swipimelo swa vuhlayiseki ku kota ku hunguta nhlayo ya mafu elwandle, laha ya nga kwalomu ka 24 000 hi lembe emisaveni hinkwayo. Swikepe swo phasa swa Afrika-Dzonga swi ta fanela ku landzelela swipimelo swa phurotokholo loko swi ri ematini ya hlangano wa Tiko eka Phurotokholo ya Torremolinos ya 1993.Leswi swa fambelana ni swikongomelo swa ‘Operation Phakisa” swa ku tumbuluxa rimba ra matirhelo ra vufambisi bya tindzhawu ta malwandle ya Afrika-Dzonga, ku antswisa vuhlayiseki bya malwandle ya Afrika-Dzonga, ngopfu ngopfu eka swiharhi na swimilana leswi nga khombyeni ra ku nyamalalela makumu, na ku lulamisa vangwa leri nga kona ra swikili, eka swin’wana swa kona.1.7.  Khabinete yi pasise eka Afrika-Dzonga ku amukela Mitwanano ya Matiko ya misava eka Swipimelo swa Vuleteri, Switiketi na ku Angamelo eka Vatirhi eka Swikepe swo Phasa Tinhlampfi, 1995 (STCW-F).Loku i ku ringeta ro sungula ku tumbuluxa swipimelo swa vuleteri leswi bohaka swa matiko ya misava eka vatirhi lava ya ku eku phaseni ka tinhlampfi hi swikepe leswi leheke 24 wa timitara kumbe ku tlula. Leswi swi ta antswisa vuhlayiseki bya vutomi na tinhundzu elwandle, na ku kota ku sivela ku thyakisa mbango wa lwandle hi lava phasaka tinhlampfi.Enkarhini lowu nga hundza, vukorhokeri byo leha bya le lwandle byo engetela a swi vonaka ku ndlela yo kuma ntokoto na swikili leswi faneleke. Sisiteme leyi ya ku dyondzisa tirho hi ku endla a yi humesangi mbuyelo wa swikili swa xiyimo xa le henhla eka vatirhi.Sisiteme leyintshwa yi akiwe hi ndlela ya ku hunguta vuleteri bya ku endla ni ku engetela na ku vumbeka kahle ka dyondzo ya ku hlohlotela vutivi. Leswi swi ta endla ku ri swikoteka eka vaphasi va ti hlampfi ku humelela hi ku ya ka nkarhi ku ya eka swikepe leswi kulu na ku va xikan’we va ya eka swikepe swa mabindzu ya matiko ya misava.1.8. Khabinete yi pasise leswi landzelaka hi mali ya nsimbhi ya ku tsundzuka ya 2015 leyi nga ta endliwa hi khamphani ya Afrika-Dzonga ya ku endla Mali, leyi nga ta tivisiwa eka Gazete ya Mfumo.a) Nongonoko wa Xingwexe xa Phurothiya: “Vutomi bya Nhenha: NR Mandela”b) Nongonoko wa Xingwexe xa Ntumbuluko::“Vahloti va ni Vusiku – Mhungubye ya Angarheriwa hi ku Ntima”c) Nongonoko wa Xingwexe xa Rhandi: “Swikokovi swa Afrika-Dzonga –Ngwenya ya Nile”d) Nongonoko wa Xingwexe xa Mpondho: “Phurojeke ya UNESCO: Munhu na Xibakabaka”e) Nongonoko wa Xingwexe xa Silivhere xa Xidlodlo na Tiki: “Switimela swa Afrika-Dzonga”, naf) Nongonoko wa Xingwexe xa le Henhla xa Silivhere: “Tindzhawu ta le Lwandle leti Sirheleriweke ta Afrika-Dzonga”.1.9. Khabinete yi hlamuseriwile hi ku Avanyisiwa ka Timajistarata ta Miganga na Tindzhawu ta Mindzilikano ya Xinawu ta Maavanelo na Switulo swa le Migangeni swa Tihuvo ta le Henhla ta Afrika-Dzonga.Phurojeke ya ku ananyisiwa ka tihuvo yi tlherisela endzhaku ndzhaka ya ku pfumaleka ka ku ringana na vululami. Yi tumbuluxa masungulo lama nga ta letela tindzawulo leti khumbhekaka, tiejensi ta ku hlayisa nawu na mihlangano ya vululami ku ti xaxameta hi ndlela leyi nga fanela. Vaaki lava khale a va nga koti ku fikelela lava a va tshama emigangeni ya khale, laha a va tifuma na matikoxikaya sweswi va ta vuyeriwa eka ku humelela ka phurosese leyi ya ku avanyisiwa. Va ta kota ku fikelela vuavanyisi hi ntsengo wa le hansi.Eka ku fikelerisa vululami, i swa nkoka ku avanyisa mindzilikano ya kahle ya xihlawuhlawu ya tihuvo hinkwato, ku katsa xivumbeko xa kona ni maakakelo. Phurosese leyi ya ku avanyisa yi tiyisisa leswaku ku va ni ku ringana ka ku hangalasiwa ka tihuvo laha tikweni, ku antswisa ku fikelela ka tihuvo, leswi swi nga mfanelo ya nkoka ya ximunhu leyi tiyisisiwaka hi Xiyenge xa 34 xa Timfanelo ta Nkoka eka Vumbiwa.2. Nawumbisi2.1. Khabinete yi pasise ku tivisiwa ka Nawumbisi wa ku Cinca Hlayiso wa Vana, 2014 hi Palamende.Nawumbisi wu cinca Nawu wa Hlayiso wa Vana, 1998 (Nawu wa 99 wa 1998) ku antswisa sisiteme ya Hlayiso wa Vana na ku fikelerisa vululami eka vamanana na vana.Ku cinca loku ku hunguta mintlhotlho, ya xinawu na vufambisi, loku hlanganiwaka ni lava vuyeriwaka hi Hlayiso wa Vana, lava ku nga vamanana na vana ngopfu.Leswi swi hlangana kahle ni swikongomelo swa Kungu ra Hluvukiso ra Tiko na ku hundzuluxa ikhonomi na hlayiseko wa vaaki.Swin’wana swiringanyeto leswi Nawumbisi wu lavaka ku Cinca swona swi katsa: ku sivela lava nga hakeriki hlayiso wa vana ku ya emahlweni va kota ku endla swikweleti, ku sindzisa vaphakeri va tinqingho ta le nyongeni ku nyika huvo ya hlayiso wa vana hi vuxokoxoko wa va anguri na lava tsandzekaka ku hakela hlayiso wa vana loko huvo yi enetekile hi ku vona leswaku tindlela hinkwato ta ku kuma lomu va nga kona swi ti komba swi nga tswalangi mihandzu, na ku endla ku ri munhu loyi xileriso xa ku hakela hlayiso wa vana xi nga endliwa eka yena, a hakela xikweleti xa hlayiso wa vana.2.2. Khabinete yi pasise swibumabumelo eka Nawumbisi wa Agrément wa Afrika-Dzonga na Memorandamu ya Swikongomelo swa Nawumbisi ePalamende.Ku tumbuluxiwa ka Agrément eAfrika-Dzonga, tanihi laha swiringanyetiweke xiswona eka Nawumbisi wa Agrément wa Afrika-Dzonga, wa 2014 wu ta hoxa xandla eka ku tisa ku cinca lokukulu na vundlandlamuxi eka sekithara ya vumaki leswi nga ta endla ku ri ku tumbuluxiwa mitirho loko hi le tlhelo swi pfuna ku humelerisa kungu ra mfumo eka miako.Wu ta pfuna hi ti ndlela to hambana ku suka eka vulavisisi ku ya eka vundlandlamuxi, ku engeteleka eka migingiriko ya vutumbuluxi, ku tumbuluxa mitirho na ku hunguta vusweti.2.3. Khabinete yi pasise swibumabumelo swa mpfapfarhuto swa Nawumbisi wa ku Cinca Matirhelo ya Vuoditi ePalamende.Nawumbisi wa ku Cinca wu ringanyeta ku cinca eka Nawu wa Matirhelo ya Vuoditi, 2005,  ku kambisisa lava lavaka ku va vaoditara na ku kambisisa vuxokoxoko eka Nawu wa Tikhamphani, 1973 ku kota ku xaxameta Nawu wa  Matirhelo ya Vuoditi na Nawu wa Tikhamphani wa 2008 (Nawu. 71 wa 2008).Xikongomelo i ku koka rinoko eka lava lavaka ku va vaoditi (lava tsakelaka ku va vaoditi), loko va nga si tsarisiwa, ehansi ka Nawu wa Matirhelo ya Vuoditi, 2005 leswaku va nyikiwa swipimelo hi Bodo leyi yi Tiyimelaka yi ri Yoxe ya Vaoditi, hi ndlela yo fana ni leyi vaoditi va pimeriweke ha kona, na ku cinca ka nkoka loku lavekaka hi ku landza Nawu wa Tikhamphani wa 2008. Leswi swi ta sirhelela vaaki eka mitirho leyi endliwaka hi lava tsakelaka ku va tioditara.2.4. Khabinete yi pasise swibumabumelo eka Nawumbisi wa ku Herisa Milawu ya Vusirheleri na ku yi Cinca ePalamende.Leswi lava ku herisa na ku cinca milawu yin’wana ya vusirheleri leyi tikombaka yi hundzeriwe hi nkarhi na ku va yi nga ha pfuni nchumu hi laha Khomixini ya ku Cinca Nawu ya Afrika-Dzonga yi swivoneke ha kona.Khomixini a yi lerisiwe ku odita milawu hinkwayo ya Afrika-Dzonga ku kota ku tsundzuxa eka milawu leyi faneleke ku herisiwa, leyi nga ha riki ni nkoka kumbe swipimelo leswi nga landzeleriki vumbiwa. Nawumbisi lowu wu lava ku hetisisa tirho lowu eka vusirheleri.Nawumbisi wu ringanyeta ku herisiwa ka milawu ya 16 leyi nga ha pfuniki nchumu na ku ringanyeta ku cinca Nawu wun’we, lowu nga fambelaneki ni Xiyenge xa 9 eka Vumbiwa (ntshaho eka ku ringanana). Leswi swi ta endla leswaku milawu yi fambelana ni matirhelo ya vumbiwa hi ku susa swipimelo swa xihlawuhlawu ku suka ka buku ya nawu.3. Ku simekiwa ka Tiphurogireme ta Nkoka ta Mfumo3.1. Khabinete yi tlangela na maAfrika-Dzonga hinkwawo eka Siku ra Ntshuxeko ra Vuhaxi hi 19 ta Nhlangula 2014 loko Phuresidente Jacob Zuma a ta rhurhela vateki va mahungu va khale na vahleri tanihi ku tlangela 20 wa malembe ya ntshuxeko wa vamaphephahungu laha Afrika-Dzonga. Siku ra ku Tlangela Vuhaxi i siku leri hi tlangelaka ntshuxeko wa hlamusela mavonelo na ntshuxeko wa vahaxi leswi tiyisisiwaka hi vumbiwa.3.2. Phuresidente Zuma, hi ku heleketiwa hi vaholobye va Khabinete, Holobye wa Xifundzankulu xa Kwazulu-Natal na MEC va Swifundzankulu va nghenele Imbizo ya Phuresidente leyi nga humelela swinene eMasipala wa Msunduzi na le Mgungundlhovu hi ti 30 ta Ndzati 2014. Tanihi migingiriko yo ya emahlweni na ku burisana ni vaaki va Afrika-Dzonga, Phuresidente Jacob Zuma u ta khoma Hlengeletano ya Phuresidente ya Siyahlola eGiyani, Limpopo, hi ti 31 Nhlangula 2014.3.3. Khabinete yi amukela xiviko xa ku humelela ka ku simekiwa ka Rimba ra Ntwanano to Tiyisisa eka Vaceri va Migodi leri vikiweke eka foramu ya Hlanganelo ya Tiko eka Sekithara ya Migodi.Foramu leyi yi kombisa hi ku ti nyiketa ka lava khumbhekaka eka vumundzuku bya migodi laha Afrika-Dzonga, na ku tumbuluxa na ku vona leswaku ku na ku ringana exikarhi ka xiyimo xa vaaki na ikhonomi na swikongomelo swa vuvekisi.Khabinete yi amukela ku ti nyikela nakambe eka Rimba ra Ntwanano ra ku Hlayiseka ka Vamigodi na ku kuma switshunxo swa nkarhi wo leha eka mintlhotlho leyi va hlanganaka na yona.3.4. Khabinete yi amukela xitiviso hi Phuresidente Jacob Zuma hi ku humelela loku nga va kona eka Operation Phakisa ku pfula matimba ya ikhonomi ya Afrika-Dzonga ya le lwandle hi ndlela leyi nga hlayiseka.Kungu ra mphakelo ra Phuresidente Jacob Zuma ri fikisa ekusuhi na ku vona ku vuyeriwa hi ikhonomi ya le lwandle, leyi nga kotaka ku endla R177 wa tibiliyoni eka swimakiwa hinkwaswo swa laha tikweni na ku tumbuluxa kwalomu ka miliyoni ya mitirho.Phurojeke ya vumbirhi ya Operation Phakisa yi sungule hi ti 13  ta Nhlangula 2014 naswona yi ta kongoma eka ku tirha hi ku hetiseka ka titliliniki eka sisiteme ya rihanyo. Ku khuluka ka mitirho ku ta tlula mavhiki ya ntsevu ku kambisisa sekithara na ku hluvukisa makungu ya mphakelo lawa ya nga humesiwa eka vaaki loko ya hetiwile.3.5. Khabinete yi amukerile Xitatimende xa Pholisi ya Mpimanyeto wa Theme ya le Xikarhi (MTBPS), lexi nyikaka nkomiso wa rimba ra matirhiselo ya mali hi ku ya hi mpimanyeto wa mfumo wa tiko na swifundzankulu va lulameleke ha kona.Khabinete yi amukela makungu lama vikiweke eka MTBPS ya ku hunguta matirhiselo ya mali eka Vukorhokeri bya Vaaki.Khabinete yi lava ku tlhela yi tiyisisa maAfrika-Dzonga ku ri hambi loko xiyimo xa ikhonomi xi tika, mfumo wu ta ya emahlweni ku hakela tiphurogireme ta vaaki, vuvekisi eka miako na ku nyika nseketelo eka tifeme ta nkoka.4. Xiyimo xa Khabinete eka Timhaka ta Sweswi4.1. Khabinete yi amukela makungu lama nga vekiwa hi Ndzawulo ya Eneji ku antswisa hlayiseko wa eneji ya tiko, ku fikelela swilaveko swa ikhonomi na ku tumbuxiwa mitirho leyi lavekaka hi ntamu. Ku sayiniwa ka mfumontirhisano wa ntwanano wa vuxaka i goza ra nkoka ku ya emahlweni ku hlayisa eneji ya tiko.Mitwanano leyi sayiniweke yi engetelaka vu phakeri bya nyutliliya laha tiko ri nga langa eka phurogireme ya ku xava nyutliliya na ku tlhava rin’wana goza ra tiko ra ku rhangisa hlayiseko wa eneji.Phurosese leyi yi yisa tiko ekusuhi na ku fikelela ku tshwasa ku suka ka feme ya eneji ya nyutliliya eKoeberg leyi nga angarhela, tifeme ta ku tiyimela toxe ta nyutliliya ti languteriwa ku engetela 9.6 GW eka giridi ya tiko ya gezi.NDP yi kombisa ku ti nyiketa ka tiko ku kambisisa tindlela hinkwato ta nyutliliya ku kota ku va na mphakelo wa eneji eka nkarhi lowutaka. Khabinete yi na ku tshembha leswaku Afrika-Dzonga yi na hlanganelo wa eneji wu yi katsa – malahla, dyambu, moya, mati, gese na eneji ya nyutliliya – yi ta tiyisisa leswaku ku va ni gezi leri tshembhekaka ku fikelela ku ku kula ka swilaveko swa tiko, ku pfumelela ku ringana eka switumbuluxi swa gezi na ku hi pfuna ku hunguta ti thagete ta ku humesiwa ka mimoya yo thyaka.4.2. Khabinete yi amukela na ku hoyozela mihlangano hinkwayo ku va yi humelerile ku kota ku hlangana nakambe ePalamende ya Lesotho vhiki leyi hundzeke hi fambelana ni Swiboho swa Njhekanjhekisano eMaseru leyi fambisiweke hi Xandla xa Phuresidente Cyril Ramaphosa.4.3. Khabinete yi engeta yi vula leswaku Afrika-Dzonga yi vekele etlhelo tindlela leti faneleke ta ku sivela ku hangalaka ka Ebola laha tikweni.Vukambisisi eka tindzhawu hinkwato to nghena laha tikweni ti tiyisisiwile ku kota ku lemuka vuvabyi lebya baleka ka minsiha. Mfumo wu tlhele wu tumbuluxa xipano xo angula xa tiko xa loko ko tshuka ku va ni ku hangalaka ka vuvabyi na ku swibedlhele swa 11 swi tilulamiserile tanihi hi tisenthara ta vutshunguri bya Ebola.Khabinete yi seketela makungu ya Nhlangano wa Matiko ya Misava wa Rihanyo eka ku tumbuluxa tisenthara ta vutshunguri bya Ebola na ku tiyisisa switirhisiwa swa tilayiborithari to ringeta, ku kambela ku khumbana, ku hlengeleta vaaki, ku lahliwa hi ndlela leyi hlayisekeke na ku hlayiseka ka rihanyu eka matiko ya Vupeladyambu bya Afrika laha ku pfumalekaka Ebola.Khabinete yi tlhela yi kombela vanhu na van’wamabindzu emisaveni hinkwayo ku hoxa xandla eka Nkwama wo Angula wa Ebola lowu tumbuluxiweke ku pfuna lava khumbhekeke eVupeladyambu bya matiko ya Afrika eka ku lwisaneni va vuvabyi lebyi hlaselaka.4.4. Khabinete yi amukela ku khomisa ka vanhu va ntsevu lava hleketeleriwaka ku va va yisa tintambu leswi nga endla ku ri ku kayivela mati eGauteng. Vanhu lava hi van’wana va vikiwa ku va van’wana lava nga khomiwa hi maphorisa. Khabinete yi kombise mavonelo ya vona leswaku ku yiviwa ka tintambhu na migingiriko yin’wana – ku yisiva ka swipfalo swa magoji, tinsimbi ta mabiloho, tiphayiloni ta gezi, tifense, na swin’wana swi ringana na lwisana ni phurogireme ya miako. Mfumo wu ta tiyisisa leswaku tinsulavoya leti ta khotsiwa hi vukhamba bya ku kumiwa va ri tintambhu leti nga yiviwa na ku vona leswaku va kuma malembe ya le henhla ya ku khotsiwa hi nawu. Khabinete yi kokiwe rinoko hi mhaka leyi naswona hi nge teki nkarhi ku endla xa n’wa nchumu ku lwisana na vugevenga lebyi.4.5. Vubindzurisi na Vuvekisi bya Afrika-Dzonga (TISA), leri nga rhavi ra Ndzawulo ya Mabindzu na Vumaki (ya dti) , vhiki leri nga hundza yi kumile sagwati eka Khoniferense ya Mabindzu na Hluvukiso ya Matiko ya Misava  eka Foramu ya Matiko ya Misava ya Vuvekisi eGeneva hikuva va hlohlotela vuvekisi lebyi nga tiya. Leswi i swa ntirho lowu nga endliwa hi TISA hi ku seketela ku tumbuluxiwa ka feme ya Indonesia ya Unilever Ethekwini, leyi nga pfuriwa hi Holobye wa Mabindzu na Vumaki.hi nkarhi wa ku rhurheriwa ka COP 17 hi Afrika-Dzonga.4.6. Khabinete yi kumile mahungu yantshwa hi kuwa ka muako eNigeria. Xitatimende xin’wanyana xi ta humesiwa endzhaku ka ku vika loku.5. Migingiriko leyi ya ha taka5.1. Phuresidente Jacob Zuma u ta nyika mbulavulo wa nkoka wo pfula ehansi ka nhlokomhaka leyi nge “Maiko ya Misava tanihi Makete Wun’we lowu wa ha Hluvukaka”, eka Khoniferense ya innovaBRICS na Ku Tlula eLondon hi ti 27 ta Nhlangula 2014.Khoniferense leyi yi hlanganisa varhangeri va mimfumo na mabindzu eka migingiriko leyi tsakisaka eka timakete leti ta ha kulaka, ku valanga na ku kanela hi swivandla swa vuvekisi na mintlhotlho eka timakete leti.Khabinete yi amukela Khoniferense ya innovaBRICS na Ku Tlula tainhi nkarhi wa ku tlakusa Afrika-Dzonga tanihi ndzhawu ya vuvekisi eka matiko ya United Kingdom eka mabindzu na le ka timakete leti ta ha kulaka.5.2. Phuresidente Zuma u ta amukela Phuresidente wa Burundi Phuresidente Pierre Nkurunziza hi ti 4 ta Hukuri eDorobeni ra Kapa. Vuendzi lebyi byi ta tiyisisa vuxaka bya tirhisano na Burundi ku yisa emahlweni ku bindzurisa kwala ka khothinete.5.3. Ndzawulo ya Timhaka ta Mati na Nkululo, hi ku tirhisana Vaholobye va Afrika va Khansele ya Mati (AMCOW), Khomixini ya Vulavisisi ya Mati ya Afrika-Dzonga, SADC na Vatirhisani bya Vamanana ni Mati, va ta rhurhela Khoniferense ya Mati, Rimbewu na Hluvuko eEast London ku sukela hi ti 3 ku fikela hi ti 7 ta Hukuri 2014 ehansi ka nhlokomhaka leyi: “Rimbewu, Mati & Hluvuko – ndzhawu leyi nga si khumbhiwaka”.Xikongomelo xa khoniferense swi ta vekiwa hi Pholisi ya AMCOW na Makungu ku rhangisisa Rimbewu Sekithara ya Mati eAfrika, ku aka vutivi, ntirhisano na ku angamela na ku hlela, ku fikelela swikongomelo hinkwaswo swa ku ringana ka rimbewu eka pholisi ya mati.5.4. Khabinete yi navelela vadyondzi ku humelela loko va ha lulamisela swikambelo swa vona swa mahelo ya lembe. Swikambelo leswi swi ta tirhisiwa ku kabela mpimo wa ku nghenelela eka dyondzo ko tanihi Ku Kamberiwa ka Tiko ka Lembe (ANA) na Xitatimende xa Pholisi xa Nkambelo na Kharikhulamu (CAPS).Khabinete yi amukela ku tiyisisiwa hi Umalusi leswaku tiko ri ti lulamiserile ku endla swikambelo swa Switifiketi swa Henhla swa Tiko exikarhi ka 27 ta Nhlangula ku fikela hi ti 28 ta Hukuri 2014.Vatswari hinkwavo, vahlayisi na miganga va hlohloteriwa ku seketela vadyondzi loko va ha lulamisela swikambelo.Khabinete yi tlhela yi navelela tlilasi ya matiriki ya 2014 ku tirha kahle eka swikambelo leswi swa ha taka. Khabinete yi lava ku tlhela yi hlohlotela vatswari ma vahlayisi ku seketela ku Hlawuriwa ka Rhavi ra Vulawuri bya Swikolo bya 2015 ku yima tanihi vayimela kulangwa kumbe hi ku vhota.5.5. Khabinete yi kombela maAfrika-Dzonga hinkwavo ku seketela Nhweti ya Rixaka yo Lemuka Timfanelo ta Vatsoniwa exikarhi ka ti 3 ta Hukuri 2014 ku fikela hi ti 3 ta N’wendzamhala 2014 ehansi ka hlokomhaka leyi: “Ku tlangela malembe ya 20 ya timfanelo ta vanhu lava tsoniweke eka Xidemokirasi”.Ku sukela hi 1994 hi endlile ku tlhavile magoza lamakulu ya kuyisa emahlweni timfanelo na vutomi bya xiyimo xa le henhla eka vanhu lava tsoniweke hi ku milawu, tipholisi na ku nghenelela ka vaaki. Hikuya hi Nkambisiso wa Malembe ya Makumbembirhi 1994 – 2014, Hofisi ya Xiyimo xa Vanhu lava Tsoniweke yi tumbuluxiwile, Kungu ra Hlanganeleke ra Vatsoniwa ra Tiko ri amukeriwile, vuhlayisi bya mahala bya rihanyo, ku pfuniwa ka vaaki na ku nghenelerisa eka dyondzo eka vanhu lava tsoniweke.NDP ya tinyiketa tanihi tiko ku engetela hlayo ya mfikelelo ya vukorhokeri, ngopfu ngopfu dyondzo ya xiyimo xa le henhla na ku thoriwa eka vanhu lava tsoniweke.5.6. Hi ku ya hi moya wa N’hweti ya Vutleketli, khabinete yi kombela vatirhisi va magondzo ku langutisisa vuhlayiseki bya xiyimo xa le henhla hi ku landzelela swipimelo swa rivilo na ku tiyisisa leswaku mimovha yi fanerile ku va emagondzweni. Mfumo wu kombela vafambi hi milenge ku tirhisa magondzo hi vukheta na ku vona leswaku vatirhisi va magondzo hinkwavo va xiximana.6.  Ku thoriwa6.1. Khabinete yi pasise ku thoriwa ka vanhu lava landzelaka eka Bodo ya Vulavisisi ya Tiko ya Mpfuno:a) Phurofesa Mala Singh (thoriwa nakambe);b) Phurofesa Mamokgethi Phakeng;c) Phurofesa Ari Sitas;d) Muyimeri Louisa Zondo;e) Phurofesa Tinyiko Maluleke;f) Dokodela Vathiswa Papu-Zamxaka;g) Manana Gail Campbellh) Tatana Mashangu Lubisii) Phurofesa Errol Tyobeka (thoriwa nakambe);j) Phurofesa Sunil Maharaj (thoriwa nakambe)k) Dokodela Peter Clayton (thoriwa nakambe);l) Phurofesa Loyiso Nongxa (Mutshamaxitulu);m) Manana Joanne Yawitch; nan) Phurofesa Murray Leibbrandt (thoriwa nakambe).6.2. Khabinete yi pasise ku thoriwa ka Bodo ya Swikambelo swa Tiphatentea) Manana Elena Mihail Zdravkova;b) Phurofesa Christiena Maria van der Bank (re-appointment);c) Manana Shanaaz Tiry (thoriwa nakambe);d) Manana Sandra Clelland (thoriwa nakambe); nae) Tatana Paul Sibisi (thoriwa nakambe).6.3. Khabinete yi pasise ku thoriwa ka Swirho swa Huvo eka Huvo ya Tinkhamphania) Phurofesa Kasturi Moodaliyar;b) Muyimeri Lizelle Dominique Haskins;c) Tatana Mmoledi Fairhope Malokane; nad) Tatana Peter John Veldhuizen.6.4. Khabinete yi pasise ku thoriwa ka Bodo ya Afrika-Dzonga ya Vulawuri bya Swihahampfhuka bya Vaaki.a) Manana Smunda Mokoena (Mutshamaxitulu);b) Phurofesa Ntombizozuko Dyani-Mhango;c) Jeneralankulu Nhlanhla Lucky Job Ngema;d) Manana Lizeka Dlephu;e) Muyimeri Roshan Dehal (thoriwa nakambe);f) Manana Doris Dondur (thoriwa nakambe); nag) Tatana Mongezi India.6.5. Khabinete yi pasise ku thoriwa ka Vakhomi va nkwama lava nga Riki Swirho swa Vurhangeri eka Bodo ya Tiko ya Nkwama wa ku Seketela.a) Tatana R Garach;b) Tatana A Raiz;c) Manana Z Ntlangula;d) Manana N Mosala;e) Manana A Makwetla; andf) Manana J Williams.6.6. Khabinete yi pasise ku thoriwa ka Tatana Fundisile Mketeni tanihi CEO wa Mitanga ya Swihari ya Afrika-Dzonga (SANParks eka kontiraka ya malembe ya ntlhanu.6.7. Khabinete yi engetele kontiraka ya Manana Thuli Radebe tanihi CEO ya Senthara ya Vundlandlamuxi bya Vukorhokeri bya Vaaki (CPSI) hi malembe manharhu .6.8. Khabinete yi pasisile ku thoriwa ka Manana Lakela Kaunda tanihi Mufambisinkulu eka Hofisi ya Phuresidente.Vuxokoxoko: Tatana Donald LiphokoSele: 082 901 0766"
Xitatamende xa Khabinete eka Nhlengeletano ya ti 5 ta Hukuri 2014,6 Nov 2014,https://www.gov.za/statement-cabinet-meeting-05-november-2014,https://www.gov.za/ts/xitatamende-xa-khabinete-eka-nhlengeletano-ya-ti-5-ta-hukuri-2014,"1. Swiboho swa nkoka swa Khabinete1.1. Khabinete yi pasise Masiku ya 16 ya Pfhumba ra ku Lemukisa ehansi ka nhlokomhaka leyi nge ""Ndzi hlayi: Hikwerhu hi Yisa Emahlweni Afrika-Dzonga leri Pfumalaka Madzolonga"".Lembe leri (2014) ku tava ku ri lembe ra vu 16 ra pfhumba leri xikongomelo xa rona ku nga ku yisa emahlweni na ku lemukisa ku sirhelela vamanana na vana xikongomelonkulu ku ri ku rhamba vavanuna na ku tirhisana na vona ku pfuna eku lwisaneni na tungu wa madzolonga eka vamanana na vana.Pfhumba leri ri ta simekiwa hi ti 25 ta Hukuri ku fikela hi ti 10 ta N'wendzamhala 2014. Endzhaku ka Masiku ya 16 ya Pfhumba, ku na phurogireme leyi nga ta angamela na ku hlela mpimo wa hi laha vutomi bya vanhu byi nga antswa ha kona hi ku simekiwa ka milawu na tiphurogireme leti xikongomelo xa kona ku nga ku susa madzolonga eka vamanana na vana.1.2. Khabinete yi lemukisiwele hi xiviko xa humelela eka hluvukiso wa xivumbeko xa Vuangameri bya Vaakitiko.Phurojeke yo ringeta leyi xikongomelo xa yona ku nga ku aka matimba eka mfumo ku humesela ehandle mavonelo ya vaaki tanihi ndlela ya vuangameri. Ku ringeta loku ku ta tirhisa tiphurogireme leti nga kona to fana ni Phurogireme ya Mitirho ya Vaaki na phurogireme ya Vatirhi va Vahluvukisi bya Vaaki ku tlakusa vuangameri bya vaaki eka nkarhi lowu wa Rimba ra Makungu ra Theme ya le Xikarhi.Ku ringeta loku ku kongomisiwe eka tisekhitara ta nkoka ta tindzawulo: Ndzawulo ya Vukorhokeri bya Maphorisa ya Afrika-Dzonga, Ndzawulo ya Rihanyo na Ndzawulo ya Hluvukiso wa Vaaki na Ejensi ya Sirhelelo wa Vaaki ya Afrika-Dzonga. Leswi swi ta ndlandlamuxiwa swi ya na le ka tisekhitara hi ku famba ka nkarhi eka Rimba ra Makungu ra Theme ya le Xikarhi.1.3. Khabinete yi pasise ku rhumeriwa ka swirho swa 140 swa Vukorhokerhi bya Maphorisa ya Afrika-Dzonga (SAPS) eka Mfumo wa Lesotho eka nkarhi wo hetisela wa makumekaye wa masiku, na ku ngetelela loko swilaveka.Ku nghenelela ka xihatla ka SADC a ku laveka eka Mfumo wa Lesotho endzhaku ka ku tlakuka ka mitlimbo na ku tlhela ku ya ehansi ka ku pfumaleka ka tshamiseko wa xipolitiki na vuhlayiseki hi Mhawuri 2014. Xikongomelo xa ku nghenelela ka SADC ngopfu ngopfu eka ku kuma swintshuxo swa xipolitiki na tshamiseko wa vuhlayiseki.Troika eka Tipolitiki ta SADC, Vusirheleri na Vuhlayiseki laha Afrika-Dzonga yi nga Mutshamaxitulu yi kombele mfumo wa Afrika-Dzonga ku seketela nsimeko wa kungu ya Mfumo wa Lesotho.Ku rhumeriwa ka swirho swa 140 swa SAPS swi sungule hi ti 2 ta Ndzati 2014 naswona swi languteriwa leswaku va ta heta hi ti 30 ta Hukuri 2014, loko ku engeteleriwa ku nga komberiwi. Afrika-Dzonga yi rhumele Maphorisa eLesotho hi ku ya hi Nawu wa Vukorhokeri bya Maphorisa ya Afrika-Dzonga bya 1995 (Nawu wa 68 wa 1995) wu fikelerisa leswaku Mukhomixinara wa Tiko wa Vukorhokerhi bya Maphorisa ya Afrika-Dzonga a nga rhumela swirho swa Maphorisa ehandle ka mindzilikani ya Rhiphabuliki, hi ku pfumeleriwa hi Holobye. Hi mhaka ya leswaku swirho swirhumeriwa hi xileriso xa SADC ku nge vi na Memorandamu ya Ntwanano exikarhi ka Afrika-Dzonga na Mfumo wa Lesotho.1.4. Khabinete yi pasise xileriso xa minkanelo eka varhumiwa va Afrika-Dzonga ku nghenelela eka Ntshamo-hlengelo wa Vukhume eka Khoniferense ya Mihlangano (COP) eka Hlengeletano ya Vienna ya Hlengetano ya Mihlangano (MOP) ya Phurotokholo ya Montreal ya Swilo leswi Herisaka Leyara ya Xibakabaka (COP10-MOP26), 17-21 hi Hukuri 2014 eParis, eFura.Hlengeletano ya Vienna na Phurotokholo ya Montreal ti sunguriwile hi Phurogireme ya Mbangu ya Nhlangano wa Matiko ya Misava, xikongomelo xa kona ku ri ku sirhelela leyara ya Xibakabaka. Nsirhelelo ka mbangu eka rixaka ra sweswi na nkarhi lowu taka i swa nkoka na ku sirheleriwa ka leyara ya Xibakabaka. Xikongomelonkulu i ku tirhela vuhlayiseki bya mbangu eka tikhemikhali hi ndlela leyi tiyeke.1.5. Khabinete yi pasise ku tumbuluxiwa ka Sekithara ya Magondzo leyi Nghelerisaka Vantima eka Nseketelo wa Ikhonomi hi Khansele ya Chata ku angamela na ku hlela ku simekiwa ka mfikelelo wa Nseketelo wa Vantima hi Ikhonomi.2. Ku simekiwa ka Tiphurogireme ta Nkoka ta Mfumo2.1. Khabinete yi amukela Riendzo ra Siyahlola ra Phuresidente Jacob Zuma ra Vuangameri ra Mphakelo wa Vukorhokeri  eka Muganga wa Mopani, eGiyani eLimpopo. Tiphurogireme ta vukorhokerhi ti endle leswaku ku phakeriwa mati ematikoxikaya yo ringana 55 eka Muganga lowu na ku akiwa hi vuntshwa Mitirho yo Basisa Mati ya Giyani, leswi nga tlakusa matimba hi 6.7 megalitres hi siku. Mphakelo lowu wu ta antswisa nkululo na ku tlhela ku khumbha hi ndlela ya kahle rihanyo na vutomi bya vaaki.2.2. Khabinete yi amukele ku rhengu leri rhangeriweke hi Xandla xa Phuresidente Cyril Ramaphosa leri nga hlanganisa xikan'we hinkwavo va Hluvukiso wa Ikhonomi ya Tiko na Khansele ya Vatirhi hi ti 4 ta Hukuri 2014 ku kuma swintshuxo eka ku lwisana emitirhweni eka Indaba ya Vuxaka bya Vatirhi.Vurhumiwa lava a va nghenele Indaba va ti boxe leswi landzelaka, ""ku ri hinkwavo lava khumbhekaka va lemuka mitlhontlho ya ku pfumaleka ka mitirho, vusweti na ku pfumala ku ringana loku ikhonomi ya Afrika-Dzonga na Vaakatiko vahlanganaka na kona. Hi nga languteri ehansi mitlhontlho leyi vangaka mitlimbo eka mimbhurisano ya vaaki sweswi, hinkwavo lava nga eka Nedlac va lemuka leswaku Nedlac tanihi xivumbeko xa nkoka xa mbhurisano eka vaaki yi nga ku endla, leswi va nga ni vun'winyi bya phurosese leyi nga ta landzelela eka Indaba ya Vuxaka bya Vatirhi.Eka Indaba ya minhlangano ya vatirhi na ikhonomi ku ta simekiwa maendlelo yo tihlanganisa, hi ku endla swipano swa ku tirha, leswi nga ta kuma tindlela ta ku lulamisiwa mitlhontlho leyi nga lemukiwa hi nkarhi wa Indaba. Kungu leri nga hlamuseriwa hi xitalo ra phurosese leyi nga ta tumbuluxiwa ku nga si hela mavhikimambirhi ya Indaba, na leswaku minkanelo yi ta sungula hi Sunguti 2015. Khabinete yi na ku tshembha leswaku mimbhurisano exikarhi ka mfumo, va'wamabindzu, vatirhi na mihlangano ya vaaki swi ta endla ku ri ku va ni ku kula ka ikhonomi ka xiyimo xa le henhla.2.3. Khabinete yi amukele ku nghenelela ka Xandla xa Phuresidente Cyril Ramaphosa eka ku hlongoriwa emapurasini eKapa Vupeladyambu. Tinhlengeletano ta yena na van'wamapurasi na vatirhi ku tswale mihandzu hi mhaka swona.2.4. Khabinete yi amukela ku humelela ka komiti ya Vaholobye eka riendzo ra ntirho eka United Kingdom leri a ri rhangeriwile hi Holobye wa Hofisi ya Phuresidente, Jeff Radebe, ku sukela hi ti 27 ku fika hi ti 28 Nhlangula 2014. Phurogireme, leyi a yi katsa Khoniferense ya InnovaBRICS na Chatam House eLondon, yi nyikile mfumo wa Afrika-Dzonga na varhangeri vamabindzu xivandla xa ku tlakusa Afrika-Dzonga tanihi ndzhawu ya vuvekisi.2.5. Khabinete yi amukele xiviko hi Odita-Jenerala eka mbuyelo wa oditi ya mfumo wa Tiko na Swifundzhankulu eka 2013/2014 tanihi pfhumba ra mfumo ra ku tiyisisa mafumele lamanene. Mfumo wu ta teka magoza ya ku lulamisiwa laha wu nga tsandzeka kona tanihi laha swi kombisiweke eka oditi.3. Xiyimo xa Khabinete eka Timhaka ta Sweswi3.1. Khabinete yi amukele Xiviko xa Bangi ya Misava (xiviko xa vutsevu lexi antswisiweke xa Afrika-Dzonga, lexi kongome eke ngopfu na pholisi ya Timali na mphakelo wa switirhisiwa) leyi kombiseke leswaku Afrika-Dzonga yi fikeleleka swotala eka malembe ya makumbembirhi lawa ya hundzeke. Xiyimo xa Ikhonomi lexi antswisiweke xa Afrika-Dzonga, Lexi humesiweke hi Ravumbirhi, ti 4 ta Hukuri 2014, yi kumile leswaku pholisi ya timali ya Afrika-Dzonga yi yisile ehansi vusweti na ku pfumaleka ku ringana, na leswaku Xibalo na ku vuyeriwa ka vaaki swa hangalasiwa kahle ku suka eka vafumi ku ya ka swisiwana. Xiviko xikombisile leswaku pholisi ya timali ya Afrika-Dzonga yi ya emahlweni yi vuyerisa swisiwana. Xiviko lexi xi tlhela xikombisa pholisi ya timali yi tlakuse 3.6 wa mamiliyoni ya vaaki evuswetini hi 2010/11.3.2. Khabinete yi lemuke mitlhontlho leyi nga kona sweswi ya gezi leswi vangiwaka hi ku tsandzeka ka xithekiniki na switirhisiwa eka swiphiqo swa miako eka switichi swin'wana swa gezi. Khabinete yi kombela maAfrika-Dzonga ku pfuna eku hlayiseni ka gezi tanihi leswi giridi ya gezi yi kokaka ku tika. Khabinete yi lava ku tiyisisa nakambe maAfrika-Dzonga leswaku hinkwaswo swi le ku endliweni ku lulamisiwa swiphiqo leswi.3.3. Khabinete yi lemuke Vulavisisi bya Vatirhi bya Kota leyi kombiseke ku pfumaleka ka mitirho loku nga ka ximfumo eka kota ya vunharhu eka lembe leri ku ri eka 25.4% ku suka eka 24.7% eka nkarhi lowu fanaka wa kota ya n'waxemu leswi kombisaka ku laveka lokukulu ka matirhelo leswaku hi kota ku lulamisiwa mitlhontlho minharhu ya ku pfumaleka ka mitirho, vusweti na ku pfumaleka ka ndzingano.Khabinete yi tlhela yi tiyisisa maAfrika-Dzonga leswaku ku lulamisiwa ku pfumaleka ka mitirho i xikongomelonkulu xa mfumu. Loko Tiphurogireme ta ku Thola Vaaki ti ya emahlweni ti tswala mihandzu, Khabinete yi rhamba vaaki lava xinakulobye na mfumo ku tiyisisa eka ku tumbuluxa mitirho na ku kuma swintshuxo swa nkarhinyana na swa nkarhi wo leha eka mitlhontlho ya ku pfumaleka ka mitirho.3.4. Khabinete yi amukela ku tlakusiwa ka sweswi ka mpimanyiso eka Ntirhisano wa Hluvukiso wa Tifeme (IDC) hi Fitch Ratings Agency.3.5. Khabinete yi rhumela marito yo chavelela eka mfumo na vaakitiko va Rhiphabuliki ya Zambia endzhaku ka ku hundza emisaveni ka Phuresidente Michael Chilufya Sata.3.6. Khabinete yi na gome hi ku lova ka mune wa vatlangi va le henhla na ku rhumela marito yo chavelela eka mindyangu na vanghana va mubi wa xibakele Phindile Mwelase, muwini wa Golidi eka Matsambu Mbulaheni Mulaudzi, khale ka mutlangi wa Rhagibi Tinus Lee na Mukaputeni wa Bafana Bafana Senzo Meyiwa, seketelo wa vaaki eka mitirho ya ku vatsundzuka na ku kombisa ku twa ku vava swi hi vumbile hi va swin'we loko hi tsundzuka tinghwazi ta hina eka mitlangu. 3.7. Khabinete yi bela mandla eka ku hatla ku khomiwa ka vahleketeleriwa hi Vukorhokerhi bya Maphorisa ya Afrika-Dzonga eka vhiki leri nga hundza eka ku dlayiwa ka mukaputeni wa Bafana Bafana Senzo Meyiwa na ku hlohlotela vaaki ku ya emahlweni na ku tirhisana ni Maphorisa ku tisa vahleketeleriwa eka nawu. Khabinete yi amukela swigwevo swa vutomi hinkwabyo swa nkaye leswi nga nyikiwa Ntokozo Hadebe eka vugevenga byo pfumala ximunhu eka vanhwana vanharhu eDiepsloot, eJoni, xikan'we na malembe ya 315 ya ku tshama ekhotsweni lawa ya nga nyikiwa Mhlonishwa Elias Mathebula hi ku fuma hi ku chavisa eKwazulu Natal. Ku sukela hi 2008 -2013, Mathebula u xenge vaxisati eDzongeni wa Lwandle, ngopfu ngopfu eUmzinto, Hibberdene, Dududu na Msinsi hi ku va xenge na ku pfuna 18 wa vanhu, lava nga ni malembe ya 14 ku fika 40. Swigwevo leswi swi rhumela hungu leri chavisaka eka swigevenga ku ri swiendlo swa tinsulavoya a ti nge pfumeleriwi.3.8. Khabinete yi tiyisisa maAfrika-Dzonga leswaku Mfumo wu endla hinkwaswo leswi wu nga swikotaka ku endla leswaku hikwerhu hi hlayisekile na ku kombela vaaki ku pfuna maphorisa hi ku vika migingiriko ya vukhamba eka tindzhawu ta hina.3.9. Khabinete yi tlhela yi vula nakambe leswaku rihanyo na valawuri va mindzilikani va tshamile va lunghekile ku lemuka na ku tirhana na Ebola. Ku fikela sweswi 525 wa vatirhi va rihanyo na va laborethari eka swibedlhele swa 13 (ku katsa 11 wa leswi vekeriweke etlhelo) na ku tlula 270 wa Vatirhi eka tiphoto leti nga va ka ta nghozi valeteriwile ku tirhana ni nchumu wihi kumbe wihi.3.10. Khabinete yi bela Mandla eka Muchaviseki Phuresidente Murhangeri wa Mavuthu Ian Khama Seretse Khama, murhangeri wa Botswana Democratic Party, eka ku hlawuriwa nakambe ka Vuphuresidente bya Rhiphabuliki ya Botswana, endzhaku ka ku humelela eka mihlawulo ya ti 24 Nhlangula 2014.3.11. Khabinete yi bela mandla eka Muchaviseki Manana Dilma Roussef, wa Workers Party eka ku hlawuriwa ka yena nakambe ku va Phuresidente wa Federethivi Rhiphabuliki ya Brazil endzhaku ka ku hlawuriwa loku humeleleke ka hlawulo hi ti 26 Nhlangula 2014. 3.12. Khabinete yi navelela Gavhenara lontshwa wa Banginkulu ya Afrika-Dzonga, Lesetja Kganyago loko a ta sungula ku teka xivandla xa yena hi ti 9 Hukuri 2014. Khabinete yi tlhela yi kombisa ku khensa eka Gavhenara loyi a tshikani Gill Marcus ku va arhangerile pholisi ya timali hi minkarhi yo tika ya ikhonomi.3.13. Khabinete yi bela mandla eka Chad Le Clos tanihi muwini hi ku katsakanya eka FINA (Fédération Internationale de Natation) eka Khapu ya Misava ya ku Hlambela leyi helekeleke eSingapore.4. Migingiriko leyi ya ha taka4.1. Phuresidente Jacob Zuma u ta nghenelela Samiti ya G20 eBrisbane, Australia, ku sukela hi ti 15 ku fika hi ti 16 Hukuri 2014. Tanihi tiko leri nga roxe eAfrika leri nga ni vuyimeri eka G20, vuxirho bya Afrika-Dzonga byi hi nyika nkateko wa ku kucetela tipholisi ta nkoka leti nga khumbhaka ikhonomi ya hina, rhijini na khothinete.4.2. Mukanerisi wa SADC na Xandla xa Phuresidente Cyril Ramaphosa u ta endza eka Lesotho ku sukela hi ti 05 - 06 ta Hukuri tanihi ndlela ya ku tiyisisa ku rhula na hlayiseko Evuhosini. Leswi swi ta endzhaku ka loko ku sayiniwile Swiboho swa Minkanerisano swa Maseru na Ntwanano wa Hlayiseko wa Maseru leswi vumbaka masungulo ya ku vuyela endzhaku ka tshamiseko eLesotho wa xipolitiki na tshamiseko wa vuhlayiseki eka xiyimo xa tiko.4.3. Khabinete yi amukela ku simekiwa ka Biloho ra Mashunka na Ngubo, Xikimi xa ku Cheleta xa Tugela Feri na Miako ya ku Xavisa ya uMsinga eMsinga, eKwazulu Natal, hi ti 8 Hukuri 2014 hi Ndzawulo ya Hluvkiso wa Vaaki na ku Vuyerisa ka Misava. Xikimi Lexi xa ku Cheleta xa Tugela Feri xi ta pfuna 1 716 wa van'wapurasi lavatsongo na vafuwi lava xavisaka ni ku tumbuluxa swivandla swa mitirho. Biloho leri hingakanyaka Nambu wa Tugela ri ta hlanganisa kahle vaaki va Mashunka na Ngubo eka vukorhokeri na swivandla swa ikhonomi. Miako leyi ya le matikoxikaya na tiphurojeke ta xaxamelana ni swikongomelo swa mfumo swa ku aka matikoxikaya lawa ya tiyeke lawa ya tiya, ku ringana na ku nghenela.4.4. Ndzawulo ya Timhaka ta Mbango, hi ku tirhisana ni Komiti ya Hlanganelo ya Mfumo eka ku cinca ka maxelo, yi ta khoma khoniferense ya ku Angula eka ku Cinca ka Maxelo ka Tiko ra Afrika-Dzonga eGallagher Convention Centre, eMidrand, ehansi ka nhlokomhaka leyi nge: ""Ku Cinca ka Afrika-Dzonga ku ya eka Khaboni ya le hansi na ikhonomi and leyi tiyiselekaka ya Maxelo na vaaki."" Ku fikela sweswi, Khabinete yi tlhele yi vula nakambe hi ku tinyiketa ka yona ku hluvukisa ikhonomi ya khaboni na ku aka eka ku humelela loku nga va kona eka khoniferense ya ku Cinca ka maxelo eDurban.5. Ku thoriwa5.1. Khabinete yi tekela ehlokweni ku thoriwa ka lava landzelaka eka Nkwama wa Tiko:a. Tatana M Sachs – Xandla xa Mufambisinkulu- Hofisi ya Mpimanyetob. Tatana AF Julies – Xandla xa Mufambisinkulu – Vufambisi bya Tinhundzu na ku Lahlekeriwa5.2. Khabinete yi lemuke ku thoriwa ka swirho leswi landzelaka Khansele ya Chata ya Nseketelo wa Ikhonomi eka Vantima hi ku Angarhela:a) Tatana Randall Barry Howard (Mutshamaxitulu wa Khansele ya Chata),b) Tatana Ismail Noormahomed Essa (Muyimeri wa Sekithara ya Vaaki)c) Manana Fusi Makhasane (Muyimeri wa Hlangano wa Mabindzu Lamatsongo)d) Manana Ntokozo Jennifer Sabelo (Muyimeri wa Vukorhokerhi bya Vutleketli bya le Lwandle)e) Manana Hlamalani Baloyi (Muyimeri wa Lavantshwa)f) Tatana Colgate Nangu (Ku rhumela na ku Basisa)g) Manana Cleo Shiceka (Muyimeri wa Swiporo)h) Manana Sibongile Sambo (Muyimeri wa Vuhahisi bya kwala Tikweni)i) Abner Ramokgolo (Muyimeri wa Vutleketli bya le Magondzweni)j) Manana Joy Sebenzile Matsebula (Muyimeri wa Vanhu lava Hanyaka na Vutsoniwa)k) Manana Verlene Manuel (Muyimeri wa Vakhandziyi va Mabazi na Vukorhokeri)l) Tatana Herry Tshamuṅwe Masindi (Muyimeri wa Hlangano wa vatirhi)m) Manana Carol-Anne Cairns (Muyimeri wa Swihahapfhuka swa matikomambe)n) Tatana Philip Taaibosch (Muyimeri wa Santaco)o) Manana Mary Phadi (Muyimeri wa Hlangano wa Vamanana)p) Tatana Stephen Sangweni (Muyimeri wa Hlangano wa Vakhandziyi)Vuxokoxoko:Tatana Donald LiphokoNomboro ya rinqingho: 082 901 0766"
Xitatimende eka Nhlengeletano ya Khabinete ya ti 19 Hukuri 2014,20 Nov 2014,https://www.gov.za/speeches/statement-cabinet-meeting-19-november-2014-20-nov-2014-0000,https://www.gov.za/ts/xitatimende-eka-nhlengeletano-ya-khabinete-ya-ti-19-hukuri-2014,"1. Ku tirhisiwa ka Tiphurogireme ta Nkoka ta Mfumo1.1. Khabinete yi amukela ku simekiwa ka Operation Phakisa 2: Ku kala Ntivo wa Titliliniki leti faneleke na Phurogireme yo Hlayisa. Leswi swi landzela Operation Phakisa 1 leyi a yi langutane no khiyinula vuswikoti bya ikhonomi eka malwandle ya Afrika-Dzonga. Operation Phakisa 2 yi lava ku antswisa nkoka wa nhletelo lowu nyikiwaka eka 3 500 wa Tindzhawu ta Masungulo ta Nhletelo wa swa Rihanyo, leti katsaka titliliniki ta mfumo ta Tisenthara ta swa Rihanyo ta Vaaki. Mimbuyelo leyi nga languteriwa yi hlamusela ku cinciwa ka titliliniki leti nga kona na Tisenthara ta swa Rihanyo ta Vaaki swi va tisenthara to tirha hi matimba, leti nga ta tirhisiwa hi vaaki hinkwavo va Afrika-Dzonga, hi mhaka ya nkoka wa vukorhokeri lebyi ti nga ta byi nyika.1.2. Khabinete yi khensisile vawini va Tiawadi ta Batho Pele, leti a ti khomiwile hi ti 14 Hukuri 2014. Tiawadi leti ti kurisa vuswikoti no tekela enhlokweni ku tirha hi ku hetiseka eka vukorhokeri bya mfumo.1.3. Khabinete yi tsundzukile leswaku Holobye wa Mintlangu na Vuhungasi, Fikile Mbalula u ta rhurhela Tiawadi ta swa Mintlangu ta Afrika-Dzonga ta 2014 eSenthareni ya Minhlengetelato ya Sandton hi ti 30 Hukuri 2014. Khabinete yi hlohlotela vaaki va Afrika-Dzonga lava rhandzaka mintlangu ku va xiphemu xa Tiawadi ta swa Mintlangu ta Afrika-Dzonga hi ku vhotela Mutlangi wa Lembe. Vuxokoxoko bya kumeka eka www.sasportsawards.com.1.4. Khabinete yi khensisile swipano swa hina swa rixaka Bafana Bafana, Xipano xa Springboks na Xipano xa Khirikete (Proteas) ku va swi hahisile mijeko ehenhla hi matirhele ya swona ya matimba emahlewni ya vhiki no endla leswaku Afrika-Dzonga ri ti nyungubyisa. Ku boxiwa ka Tatana AB de Villiers tani hi Mutlangi wa Khirikhete wa Lembe eka Huvo ya Misava ya Khirikhete eka Mintlangu ya Misava ya Siku Rin’we (ODI) hi ku va a vile na mintsuntsumo ya 7 000, swa khenseka.1.5. Khabinete yi amukerile ku simekiwa ka vukorhokeri bya   Swifambo swo Hatlisa swa Mabazi (BRT) eTshwane, leswi nga sungula ku tirha hi Musumbhunuko, 17 Hukuri 2014. A Re Yeng, ku fana na vukorhokeri byin’wana bya BRT laha tikweni, yi vumba xiphemu xa kungu ra netiweke ya swifambo swa vanhu leswi nga ta antswisa vutomi bya vakhandziyi hi ku va nyika swifambo swa le dorobeni swo hatlisa, swo hlayiseka, swo fikeleleka no tshamiseka. Ku tumbuluxiwa ka vukorhokeri lebyi ku vumba xiphemu xa mfumo xa phurogireme yo hetisisa, leyi nga kongomana no hluvukisa switirhisiwa swa xiyimo xa misava hinkwayo eAfrika-Dzonga, loko yi ri karhi yi tumbuluxa mintirho.2. Swiboho swa nkoka swa Khabinete2.1. Khabinete yi amukerile ku tirhisiwa ka phurogireme yo angarhela ku tiyisisa nandzeleriso hi tipholisi na milawu leswi nga kona swa matimba ya maxavelo ya laha kaya. Leswi swi katsa maendlele ya maxaxametele ya pholisi ku kambela no tiyisa Vuako bya Nawu wa Pholisi ya Maxavele yo Tsakela, ku ndlandlamuxa Phurogireme ya Nhluvukiso wa Mphikizano wa Vaphakeri eka Tikhampani hinkwato leti Fambisiwaka hi Mfumo ku katsa no tiyisisa milawu ya tindzawulo (ngopfu ngopfu chata ya le migodini) ku kotisa ku maxavele ya laha kaya.Lexi i xitirhisiwa xa matimba xa vumaki lexi nga ta ndlandlamuxa mphikizano eka vumaki bya laha kaya, ku pfumelela nhluvukiso wo kotisa ka vumaki byintshwa bya rixaka na thekinoloji, ku engetela mfambiso wa nhundzu ku ya ematikweni ya le handle no fikelela ku nyikiwa ka matimba ko enta eka ikhonomi ya vantima.2.2. Khabinete yi tivisiwile eka Samiti ya Phuresidente ya Mfumo wa Miganga, no pfumelela Phurogireme yo Tlhelela eMasunguleni ya Mfumo wa Miganga, leyi nga kongomisiwa eku akeni ka sekithara ya mfumo wa miganga lowu tihlamulelaka, ku hletela no tshembheka. Phurogireme yo Tlhelela eMasunguleni yi ta langutana na ku pulana na matirhele ya timasipala hinkwato eka mphakelo wo hetiseka wa vukorhokeri bya masungulo bya timasipala na mimbhurisano ya nkarhi na nkarhi na vaaki. Xikongomelo i ku suka eka kungu ku ya eka xiendlo.Miantswiso eka matirhele ya timasipala yi ta antswisa swiyimo swa rihanyo eka vaaki hinkwavo va Afrika-Dzonga lava tiseketalaka hi timasipala leti tirhaka kahle ku hanya vutomi bya ndzhuti.Ku sukela hi 1994, mfumo wa miganga ku vile ndzhawu ya masungulo ya mphakelo wa vukorhokeri.Loko ka ha ri na ku humelela lo ku nga se endliwaka eku phakeleni ka mati, gezi, nkululo na ku susiwa ka thyaka eka tilevhele ta laha kaya, etindzhawini laha mphakelo wa vukorhokeri wu feyilaka hi fanele ku veka vanhu na swivilelo swa vona ku sungula. Leswi swi lava leswaku hi suka eka maendlele yo hundzeriwa yo suka ehenhla ku ya ehansi eka mphakelo wa vukorhokeri ku ya eka ndzhavuko wa Vanhu eMahlweni (Batho Pele) no tirhela vaaki. Xa nkoka eka maendlele lawa yantshwa i sisiteme ya mavikelo, no tshembheka eka maendlele.2.3. Khabinete yi amukerile ku yisiwa ka Xiviko xo Tivisa xa Kambirhi hi lembe xa Afrika-Dzonga eka ku Hungutiwa ka Mihumeso, ku katsa na ku Tumbuluxiwa ko Hetelela ka Yindlu ya Rihlaza ya Gese ya Rixaka (GHG) ya 2000-2010, eka Vuako bya Nhlangano wa Tinxaka eka Nhlengeletano ya Ncico wa Maxele (UNFCCC). Swi nyika nkomiso na nhlelo wa xiyimo xa mihumeso ya Afrika-Dzonga na swifambisinkulu swa ncico eka mihumeso. Swi kombisa vutshila byo katsakanya matshalatshala ya ncico wa maxele tani hi xiphemu xo cincela eka ikhonomi ya khabono ya le hansi.Leswi swi katsa ku hlamusela mimbuyelo leyi lavekaka ya ku hungutiwa ka mihumeso; ku tlakusa maendlele yantshwa na vuvekisi eka eneji leyi nga endliwa hi vuntshwa; ku hlohlotela ku hetiseka ka eneji; ku tumbuluxiwa ka sisiteme ya rixaka eka mahlengeletele ya datha ya gasi yindlu ya rihlaza; na switirhisiwa swin’wana swo fana na Xibalo xa Khabono. Leswi swi vumba xiphemu xa xiboho xo vikela misava xa Afrika-Dzonga ehansi ka UNFCCC.2.4. Khabinete yi amukerile ku tumbuluxiwa ka xipano xa le ndzeni ka ndzawlo ehansi ka Ntirhisano wa Misava Hinkwayo, Mabindzu na Xikatsa xa Nsirhelelo ku langutisisa ku tirhisiwa ka Ntwanano wa Mafambisele ya Mabindzu eka Nhlangano wa Mabindzu ya Misava (WTO).Xiyimo xa Afrika-Dzonga i ku tirha na matiko yan’wana ya Afrika ku tiyisisa leswaku ku tekiwa no tirhisiwa ka Ntwanano wa Mafambisele ya Mabindzu a ku lavi matiko ya Afrika ya amukela ku vutihlamuleri lebyi va pfumalaku tshaku ro byi fikelela naswona leswi va humeselaka eka swiphiqo swa xinawu. Laha Afrika-Dzonga ri nga tshama ri tiyimiserini eka minjhekanjhekisano ya tindlela to hlaya ehansi ka Doha Round, xiyimo xa hina i ku lava mbuyelo lowu hlayisaka ndzhawu ya hina yo tirhisa tipholisi leti seketelaka nhluvukiso wa vumaki na mintirho leyi tshamaka embilwini ya swikongomiso leswi nga boxiwa eka Pulani ya Nhluvukiso wa Rixaka (NDP).Afrika-Dzonga ri tiyisisile nkoka wa mavonelo yo helela naswona ya katsiwa eka mafambisele ya WTO ya bindzu lawa ya nga fanela eka mimbuyelo yo tshamiseka no ringanela lawa ya nga fikelelaka mintsakelo ya swirho hinkwaswo.2.5. Khabinete yi tivisiwile hi Makete wo Fana wa Vuxa na Dzonga wa Afrika – Vaaki va Afrika Vuxa – Nhluvukiso wa vaaki va Afrika-Dzonga (COMESA-EAC-SADC) Ntwanano wa Matlhelo ya Nharhu wa Ncicano wa Tinhundzu (TFTA) na xiyimo lexi nga pfumeleriwa xa Afrika-Dzonga eka TFTA. Tshalatshala ra Matlhelo ya Nharhu i khiya ra phurojeke leyi nga rhangeriwa hi Afrika leyi nga kongomana no tlakusa swikalu swa tiikhonomi, ku kotisa mphikizano, ku hambana no kondletela tichayeni ta nkoka, ku xavelana ka le ndzeni ka swifundzha na vuvekisi, na switirhisiwa swa le mindzilekanini.Afrika-Dzona ri koxa tani hi xiphemu xa Nhlangano wa Maendlele ya le Dzongeni wa Afrika (SACU) lowu koxaka tani hi enthithi yin’we. Matiko ya Matlhelo ya Nharhu ya hlanganisisle swikumiwa swa laha kaya swa 1.2 thiriliyoni wa tidolara ta US na nhlayo ya vanhu leyi nga katsiwa ya kwalomuya ka 626 miliyoni, ku yimela hafu ya vanhu va Afrika na ikhonomi. Ku hlanganisiwa ka swifundzha ku ta tumbuluxa timakete tikulu eka nkulo wa nkarhi wo leha no hatlisisiwa eAfrika i xitepe xa xiboho xo hlula ndzhavuko wa vukolono wa timakete ta swiphemu swa Afrika.2.6. Khabinete yi hlamuseriwile hi migangiso ya Samiti ya G20 ya Brisbane ya maendlelo yo tika, yo katsa, no hetiseka yo lawula sekithara ya swa timali. Leswi swi hoxa xandla eka ntshamiseko wa swa timali lowu ya ka emahlweni no tiyisela sisiteme ya swa timali ta laha kaya na ta misava hinkwayo. Hi ku landzela Mpfilumpfilu wa 2008 wa Misava hinkwayo eka swa timali, Varhangeri va G20 va tiyimiserile nhluvukiso wa nkoka eka sisiteme ya swa timali. Swikongomiso swa vona a ku ri ku hlanganisa mintila leyi nga hoxeka leswi nga fikelela eka mpfilimpfilu no aka switirhisiwa swo tiyisela no sirheleleka swa timali ku tirhela hi ku antswa swilaveko swa ikhonomi ya ntiyiso.Eka malembe ya ntlhanu lawa ya nga hundza, G20 a yi langutane no tirhana na mintila leyi a yi ri na swihoxo leyi a yi vange mpfilumpfilu, hi ku tiyisisa swiyimo swa misava ku aka minhlangano ya swa timali leyi tiyiselaka no timakete to tiyisela swinene. Samiti ya Brisbane yi hetisile xiphemu xo sungula xo vumba swa timali hi vuntshwa, no ya emahlweni Bodo ya Ntshamiseko wa swa Timali yi ta tshamisekisa xikongomelo xa yona ku hunguta minxungeto yintshwa na leyi vuyelelaka na leswi khumbhekaka. Afrika-Dzonga ri ta ya emahlweni ri nghenelela eka Bodo ya Ntshamiseko wa swa Timali na le ka tiforamu ta vulawuri leti tirhaka ku tlakusa sisiteme leyi nga vekiwa eka ntshembhano wa hi kambihi na ntirhisano lowu nga wa nkoka ku hlayisa sisiteme ya swa timali eka misava hinkwayo leyi nga ta fikelela xikongomiso xa G20 xa nkulo wa matimba, wo nkarhi wo leha no tshamiseka.2.7. Khabinete yi tsundzukile no lulamisa swintshuxo swa nhlengeletano ya Huvo ya Vurhangeri ya Phuresidente (PCC) leyi a yi khomisile hi ti 18 Nyenyankulu 2014, hi mintirho yo tirhisa.\Swintshuxo swa nkoka swi katsa:(a) Ku xaxametiwa no tirhisiwa ka Pulani ya Nhluvukiso wa Rixaka (NDP) ku kombisa ku humelela loku nga endliwa hi sekithara ya mfumo wa miganga hi ku tirhisa NDP. Tindzawulo ta mfumo ta rixaka, Khomoxini ya Rixaka yo Pulana na swifundzhankulu ku tiyisisa leswaku tipulani ta timasipala ti xaxametiwe na NDP na tipulani tin’wana ta rixaka; (b) Ku ololoxa tshaku swi lava swiphemu swinharhu swa mfumo ku seketela timasipala ku phakela eka swileriso swa vona; (c) Xihatla eku kumeni ka mfumo wa muganga lowu cincekaka no lulamisa swiphiqo leswi fambisanaka no kuma vufambisi bya masipala lebyi heleleke no ringana, ku ololoxa swiphiqo leswi yelanaka na tiphatheni ta ndzhawu ya xihlawuhlawu emadorobenintsongo na le madorobeninkulu.2.8. Khabinete yi hlamuseriwile hi ku tilunghisela eka Minhlawulo ya Timasipala ya 2016 no pfumelela ku tumbuluxiwa ka Xipano xa Xileriso xa Vaholobye na Xipano xa Xileriso xa Xithekiniki eka Minhlawulo ya Timasipala. Khabinete yi amukerile ku yisiwa ka Ndzhundzhuluko eka Mfumo wa Miganga: Nawu wa Vuako bya Timasipala, 1998 (Nawu wa vu 117 wa 1998) ePalamende, ku ri ku nyika Phuresidente (khale a ku ri Holobye) ku veka siku ra nhlawulo eka tihuvo ta timasipala hinkwato. Minhlawulo ya timasipala ya 2016 yi ta va minhlawulo ya vumune hi mpfhuka ku fike xidemokiasi xa hina naswona ku lunghisela ka le henhla ku tiyisisa leswaku minhlawulo leyi yi humelela ku fana na leyi nga hundza.3. Milawumbisi3.1. Khabinete yi amukerile ku yisiwa ka Nawumbisi Ndzhundzhuluko wa Nawu wa Vugevenga (Milandzu ya swa le masangwini na timhaka leti yelanaka), 2014 ePalamende. Nawumbisi wu ololoxa miavanyiso mimbirhi yo hambana ya Huvo ya Vumbiwa, hi ku hundzuluxa swiphemu leswi nga fanela swa Nawu wa Vugevenga (Milandzu ya swa le masangwini na timhaka leti yelanaka) wa Nawu wo Hundzuluxa, 2007, ku lunghisa xiyimo xa sweswi xa vumbiwa lebyi nga tirhiki. Xikongomisonkulu xa swiphemu swa 15 na 16 swa Nawu, hi ku swi boxa swi sirhelela vana lava khumbhekaka eka ku xaninisiwa hi swa le masangwini hi lavakulu, no tshama va nga khumbheki hi mindzhundzhuluko leyi nga gangisiwa.Ndzhundzhuluko lowu nga gangisiwa eka swiphemu swa 50 na 51 eka Nawu wu kongomane no sungurisa nawu lowu swilaveko swa vana swi nga swa nkoka eka timhaka hinkwato leti va khumbhaka.3.2. Khabinete yi amukerile ku tisiwa ka Nawumbisi Ndzhundzhuluko wo Pfumelela ku nghenisiwa ka timhaka eka Vumbhoni loko ti tiveka, 2014 ePalamende. Nawumbisi wu hundzuluxa Milawu yo hlaya, leyi lawuriwaka hi Ndzawulo ya Vululami na Nhluvukiso wa Vumbiwa, ku ololoxa swiphiqo leswi vonakaka na swa xithekiniki, hi nhleketo wo ndlandlamuxa ku hetiseka na vutshembheki bya nhlangano.3.3. Khabinete yi amukerile ku tisiwa ka mpfampfarhuto wa Nawumbisi Ndzhundzhuluko wa Tibangi, 2014 ePalamende. Ndzhundzhuluko eka Nawu wa Tibangi, (Nawu wa vu 94 wa 1990) wu ndlandlamuxa vulawuri bya tibangi ku endlela leswaku sekithara ya swa timali yi hlayiseka no sirhelela vavekisi. Eka ku hlohlotela ku twaIa ka maendlele ya tibangi swi na nkoka leswaku vulawuri na vulanguteri bya tibangi byi vekiwa eka swiyimo swa misava na matirhele yo antswa.Nawumbisi wu lava ku ndlandlamuxa matimba ya mulawuri bya bangi ehansi ka vulawuri hi ku:(a) Nyika endlele rin’wana ro vuyelerisa bangi eka enthinthi ya bindzu leri nga kona(b) Ku fambisa hundziso wa bindzu ra bangi hinkwayo kumbe xiphemu xa bangi ku ya eka mufambisi wa enthinthi loyi a landzelaka ehansi ka xiphemu xa 54 xa Nawu wa Tibangi; na(c) ku fambisa matirhisele ya switepe leswi nga laha henhla hi mufambisi.4. Xiyimo xa Khabinete eka Timhaka ta Sweswi4.1. Khabinete yi khensa ku hlangana exikarhi ka mfumo, sekithara ya vaaki na swidyondzeki eku tlakuseni ka dyondzo ya vantshwa no nyika matimba, leswi nga fikisiwa eka ku simekiwa ka Nhlangano wa Thusanani hi Phuresidente Jacob Zuma. Nhlangano lowu nga ri ki wa mfumo lowu fambisiwaka hi vantshwa wu ta hunguta vangwa ra mahungu ya dyondzo exikarhi ka vadyondzi eswikolweni swa le henhla swa le matikoxikaya na vadyondzi va le madorobeni, leswi nga ta antswisa matirhele ya vona eswikolweni. Swikolaxipi swimbirhi, Nkwama wa Sikolaxipi wa Pixley ka Isaka Seme na Nkwama wa Sikolaxipi xa Misava xa Johnstone Mfanafuthi Makhatini swi ta simekiwa.4.2. Khabinete yi vavisiwile hi ku fika ka masalela ya mintsumbu ya lava nga dlawa hi ku wa ka muako eLagos, Nigeria hi ti 12 Ndzhati 2014.Khabinete yi khensa matshalatshala ya lava a va khumbheka eka maendlele yo vuyisa no amukela ntirhisano lowu nga kumeka eka vaofisiri eNigeria eka hatlisiseni ka maendlele na ku tika ka swona.Mfumo wu ya emahlweni wu seketela mindyangu leyi khumbhekaka no tshembha leswaku leswi swi ta endla leswaku va kuma ku amukela. Hi ta tiyisisa mintirho ya hina leswaku masalela ya 11 wa vaaki va Afrika-Dzonga lawa ya nga ha ta boxiwaka eNigeria, ya vuyiseriwa ekaya handle ka nhlwelo wo ka wu nga fanelangi. Khabinete yi khensa vaaki va Afrika-Dzonga ku va va hlanganile tani hi rixaka hi nkarhi lowo tika.Khabinete yi yisa mindziriso eka ndyangu wa mufi Dennis Furhri loyi a nga lova endzhaku ka loko a rhumeriweriwile ku va xiphemu xo vuyisa masalela ya mintsumbu ya vaaki va Afrika-Dzonga lava nga lova loko kereke yi wa eNigeria hi ti 12 Ndzhati 2014. Afrika-Dzonga ri lahlekeriwile hi mutirhela mfumo wo tinyiketela no hiseka.4.3. Khabinete yi amukela ku thoriwa ka phanele yo tiyimela-yoxe ku lavisisa swiendlo swa vugevenga swa vatirhi va sweswi na va khale va Vukorhokerhi bya swa Xibalo bya Afrika-Dzonga no hlohlotela swirho swa vaaki ku pfumelela phanele ku hetisa ndzavisiso wa yona.Minhluvukiso leyi a yi nge susi rhekhodo ya SARS yo va modele ya enthinthi ya vaaki leyi tiyisisaka leswaku tiko ri na timali to fikelela swiboho swo hambana swa ikhonomi na swa vanhu. 4.4. Khabinete yi amukela nhlengeletano exikarhi ka bodo ya Vuhahisi bya Afrika-Dzonga, Holobye wa Mabindzu ya Mfumo Lynne Brown na Holobye wa swa Timali Nhlanhla Nene ku burisana hi endlelo ro ya emahlweni ra vuhahisi no langutela nghenelelo wo kuma mbuyelo wo khomeka eka vukhomi bya rixaka no byi therisela eka ndlela ya le kusuhi na mbuyeriso na vulawuri bya kahle.4.5. Khabinete yi ta khigetelana na nhlamulo ya swa Timali ta Tiko ya leswaku xiboho xa Moody xo yisa ehansi gireyidi ya vuvekisi eka mpimo wa swikweleti wa Afrika-Dzonga wu ya eka “Baa2 / P-2” ku suka eka “Baa1 / P-2” no pfuxeta languteko wa swikweleti ku ya eka ntshamiseko ku sukela eka nandzulo, ku ta hi nkarhi nkulo wa ikhonomi wo nonoka.Khabinete yi tiyisisa leswaku Vuako bya Kungu ra Kotara ya le Xikarhi byi kongomisa eka matshalatshala yo ndlandlamuxa nkulo yo fana na tiphurojeke letikulu ta swiporo, eneji na tiphoto leswi nga ta ndlandlamuxa vuvekisi. Xikongomelo eka kotara ya le xikarhi ku ta va ku hatlisisa ku cinciwa ka vuako lo ku nga ku teni naswona laha nkoka wa kona wu nga ta seketela nkulo wa ikhonomi.4.6. Khabinete yi hlamarisiwile no nyumisiwa hi matikhomele ya tingana ya swirho swin’wana swa Huvo ya Rixaka. Matikhomelo yalawa a ya fambisani na milawu ya nyimpi ya hina yo lwela ntshuxeko naswona ya kanganyisa eka rendzo leri hi nga ri endla eka 20 wa Malembe ya Ntshuxeko wa hina.Ndzhuti wa Palamende tani hi nhlangano wa xidemokirasi wu fanele wu sirheleriwa no rindziwa hi swirho hinkwaswo. Matikhomele ya tingana ya susa vutshembheki eka vaaki va Afrika-Dzonga hinkwavo no tsan’wa ntirho wa Palamende wo khomba minkoka na milawu leyi nga boxiwa eka Vumbiwa.5. Mintirho leyi ta ka5.1. Phuresidente Jacob Zuma u ta ya eka Khomixini ya Botswana – Afrika-Dzonga ya Tinxaka-Timbirhi (BNC) eGaborone, Botswana hi ti 20 Hukuri 2014. BNC yi tshama yi ri pulatifomo ya nkoka yo ndlandlamuxa vuxaka bya hi kambirhi na ntirhisana.5.2. Phuresidente Zuma u ta rhurhela Phuresidente wa Palestina Mahmoud Abbas ePretoria ku sukela hi ti 26 ku fikela ti 27 Hukuri 2014. Ku endzela loku ku ta aka vuxaka byo tiya, bya vumakwenu exikarhi ka Afrika-Dzonga na Palestina, lebyi nga vumbiwa eka nyimpi yo lwela ntshuxeko. Vuxaka bya matlhelo yambirhi byi ta kongomana na vuxaka exikarhi ka Afrika-Dzonga na Palestina, Maendlele ya ku Rhula eVuxa Xikarhi na hi laha Afrika-Dzonga ri nga ya ka emahlweni ri pfuna eka Nyimpi ya Palestina yo lwela ntshuxeko na vutinyiketeri bya rona.5.3. Xandla xa Phuresidente Cyril Ramaphosa u ta ya eka Samiti ya vumbirhi ya le Turkey laha ku nga ta va ku ri Malabo, Equatorial Guinea hi ti 21 Hukuri, 2014. Xikongomelo xa Samiti i ku kambela ku humelela loku nga endliwa hi “Pulani ya Nhlanganelo yo Tirhisa Xinakulobye xa Afrika - Turkey 2010-2014”. Xinakulobye lexi xi hoxa xandla eka nhluvukiso wa Afrika eka swikongomisi leswi na vekiwa hi Ajenda ya Nhlangano wa Afrika wa 2063.Xandla xa Phuresidente Cyril Ramaphosa, tani hi mufambisi wa Huvo ya AIDS ya Afrika-Dzonga (SANAC), u ta fungha Siku ra Misava Hinkwayo ra AIDS hi ti 1 N’wendzamhala 2014 eVirginia, eLejweleputswa, eFree State ehansi ka nhlokomhaka: “ ku Nyenyemukiwa na Xihlawuhlawu”. Afrika-Dzonga ri endlile ku humelela hi ku tirhela ku fikelela swikongomelo swa Pulani ya Kungu ra Rixaka eka HIV na AIDS, TB na tiSTI 2012 – 2016. Hi mpfumaleko wa nkateko, ku nyenyemukiwa na xihlawuhlawu swi ya emahlweni swi khumbha ku humelela ka kungu leri naswona swi hoxa xandla eka ku ya hansi ka nteko wa vukorhokeri byo sivela HIV.Khabinete yi kombela vaaki hinkwavo ku seketela, nhletelo no amukela lava hanyaka na HIV na AIDS. Vaaki hinkwavo va Afrika-Dzonga va hlohloteriwa ku endla swa le masangwini va sirhelelekile; ku kamberiwa HIV kan’we hi lembe leswaku va ta teka swiboho swo tlhariha eka maendlele yo swo tisirhelela, vutshunguri, nhletelo, na nseketelo; na leswaku vavanuna na vafana va tirhisa vukorhokeri byo yimbisiwa ka vavanuna.5.4. Ndzawulo ya Timhaka ta Mbango yi ta nghenelela eka sexini ya vu 20 ya Nhlengeletano ya Mavandla (COP 20) na sexini ya vu 10 ya Nhlengeletano ya Mavandla lawa ya tirhaka eka Nhlengeletano ya Mavandla eka Swiletelo swa Kyoto (CPM10), leyi nga ta khomeriwa eLima, ePeru ku sukela hi ti 1 ku fikela hi ti 12 N’wendzamhala 2014.  Nhlengeletano ya le Lima ya Ncico wa Maxele yi na nkoka eka mahetelelo yo humelela eka njhekanjhekisano wa ntwanano wa 2015. Xiyimo xa Afrika-Dzonga lexi nga pfumeriwa xi xaxametiwile na ntsakelo wa rixaka eka tiko hinkwaro na Pulani ya Nhluvukiso wa Rixaka (NDP).5.5. Ndzawulo ya Vutshila na Ndzhavuko na Ndzawulo ya Mintlangu na Vuhungasi ti ta rhurhela edixini ya vumbirhi ya Siku ra Nelson Mandela ra Mintlangu na Ndzhavuko eUnion Buildings, ePretoria hi ti 22 Hukuri 2014 ehansi ka nhlokomhaka: NTWANANO: Wanuna  Wun’we, Rixaka Rin’we, ku Tlangela Kun’we.Khabinete yi hlohlotela vaaki hinkwavo va Afrika-Dzonga ku nghenelela eka mintlangu ya vaaki na migingiriko ya ndzhavuko hikuva leswimbirhi swi na matimba yo hlanganisa vaaki va Afrika-Dzonga hinkwavo. Ntirho lowu i nkarhi wo amukela vumunhu bya khale ka Phuresidente Nelson Mandela no langutisisa eka tindlela leti hi nga ya ka emahlweni na ndzhaka ya yena.5.6. Khabinete yi tsundzukile ku xixima 16 wa Masiku ya Mapfhumba lawa ya funghaka lembe ra vu 16 ra pfhumba, ku sukela hi ti 25 Hukuri ku fikela hi ti 10 N’wendzamhala. Nhlokomhaka ya lembe leri i “Ndzi hlayi, Swin’we hi fambisa Afrika-Dzonga leri pfumalaka madzolonga. Hi nhlokomhaka leyi, pfhumba ra 2014 ri kongomane no ya emahlweni ri endla lemukiso eka nsirhelelo wa vavasati na vana. Nhlokomhaka yi langutane no hlengeleta vavanuna tani hi vanakulobye eka pfhumba leri ku alela xirha leri.6. Ku thoriwaKhabinete yi amukerile ku thoriwa loku landzelaka:6.1. Tatana. Thobile Maxin Lamati tani hi Mulawuri-Angarhelo wa Ndzawulo ya Mintirho ya Mfumo,6.2. Manana Nthabiseng Bernadette Makhatha tani hi Xandla xa Mulawuri-Angarhelo: Maendlele na Swiyimo eka swa Tinhlayo swa Afrika-Dzonga.6.3. Swirho swa le Hansi eka Bodo ya Ejensi ya Milandzu ya le Mapatwini.a) Manana Nomini Elizabeth Rapoo (ku thoriwa nakambe na Mutshamaxitulu),b) Manana. Nomusa Zethu Qunta;c) Phurofesa Tebogo Job Mokgoro;d) Tatana Bryan Shuan Chaplog;e) Tatana Benedict Matinise; naf) Gqweta Xolisile Khanyile.6.4. Tatana Lefadi Lucas Makibinyane tani hi Mufambisinkulu wa Mati ya Amatola.6.5. Bodo ya Valawuri ya Nhlangano wa Afrika-Dzonga wo Hlawuleka wa Ndzindzakhombo ya Nxungeto ya (SASRIA).a) Tatana Mohamed Adam Samie (ku thoriwa nakambe na Mutshamaxitulu);b) Tatana Ranti Mothapo (Xandla xa Mutshamaxitulu); nac) Tatana Stephanus Hermanus Schoeman.Vuxokoxoko: Tatana Donald LiphokoSele: 082 901 0766"
Xitatimende eka nhlengeletano ya Khabinete ya ti 10 N’wendzamhala 2014,11 Dec 2014,https://www.gov.za/statement-cabinet-meeting-10-december-2014,https://www.gov.za/ts/statement-cabinet-meeting-10-december-2014,"Ku sukela eku sunguleni, Khabinete yi tsakela ku basisa languteko wo biha wa leswaku Phuresidente Jacob Zuma u arile ku hlamula swivutiso ePalamende. Khabinete yi tsundzukile mintirho ya Xandla xa Phuresidente Cyril Ramaphosa ku tirhisana na mavandla ya tipolitiki eHubyeni ya Rixaka ku landzela mimbono ya hasahasa leyi a yi ri kona ku nga ri khale.Vumbiwa ra Rhiphabuliki ya Afrika-Dzonga ri vula leswaku Phuresidente u na vutihlamuleri eka Palamende. Phuresidente u yile emahlweni a tirha ntirho wa yena wo tihlamulela ePalamende. U hlamurile swivutiso leswi nga tsariwa na swa nomo leswi a swi rhumeriwile eka yena hi swirho eka Huvo ya Rixaka na Huvo ya Rixaka ya Swifundzhankulu (NCOP).Phuresidente u yile eka swivutiso swa nomo eHubyeni ya Rixaka hi ti 21 Mhawuri 2014. Hi ku pfumala nkateko Swirho swo Hlonipheka swi n’wi kavanyetile loko a ri eku hlamuleni ka xivutiso xa vunharhu ku suka eka swa ntsevu leswi a swi kongomisiwe eka yena.  I Swirho swo Hlonipheka leswi, hi matikhomelo ya swona yo biha, swi nga kavanyeta Phuresidente loko a ri karhi a hlamula swivutiso. Swirho swo Hlonipheka le swi nga kavanyeta Phuresidente loko a ri karhi a hlamula swivutiso hi nomo eHubyeni ya Rixaka a va na matikhomele ya kahle no cinca timhaka no vula leswaku i Phuresidente a nga laveki ku hlamula swivutiso swa vona. Huvo ya Rixaka yi sorile Swirho swo Hlonipheka leswi nga kavanyeta Phuresidente.Ku ya emahlweni, Khabinete a yi tivi Papila ra Xileriso eka Huvo ya Rixaka leri a ri lerisa Phuresidente ku hlamula swivutiso swa nomo endzhaku ka ku kavanyetiwa ka tinhlamulo ta yena ta nomo.  Hikwalaho a swi nge vi ntiyiso leswaku Phuresidente u arile ku hlamula swivutiso eka Huvo ya Rixaka.Khabinete ya ha tshama yi vilela hi maendlele yo kavanyeta eka ku famba ka gezi sweswinyana lawa nga na xiave eka vutomi bya masiku hinkwawo bya vaaki va Afrika-Dzonga na nkoka wa rona eka makaya na le ka mabindzu etikweni hinkwaro. Khabinete yi tekile pulani ya matlhelo ya ntlhanu ku ololoxa swiphiqo swa gezi leswi tiko ri nga langutana na swona. Mpfumaleko wa tshaku ro ringanela ku fikelela swilaveko swa tiko swa gezi swi ya emahlweni swi va xiphiqo naswona matshalatshala hinkwawo ya le ku endliweni ku tiyisisa leswaku hi hlula xiyimo xa eneji lexi tikaka.Ku fikelela swilaveko swa nkarhi lowu taka mfumo wu le ku tirhiseni ka nhlanganiso wa eneji leswi katsaka malahla, gezi ro huma eka dyambu, moya, mati, gasi na eneji ya nyutliliya. Nkarhi lowu taka bayomesi, gezi ro huma eka moya, gezi ro huma eka dyambu na gezi ra mati swi ta tisa 11.4 Gigawati wa eneji leyi pfuxetekaka eka gezi. Ku sukela hi 1994, ntlhanu wa mamiliyoni ya makaya ya konekitiwile eka gezi. Hi 2004 ya tlakukile ku fikela eka 12 miliyoni wa makaya. Leswi swi humelerile ku ri hava switici swa gezi swo engetelela leswi akiwaka. Ku tlakuka loku ka makaya a ku tikisela gezi leri a ri ri kona. Khabinete yi tekile pulani ya matlhelo ya ntlhanu.Namuntlha Eskom yi ta sayina Memorandamu ya ku Twisisa na Nkwama wa Kungu ra Switshivelwa na Vulawuri bya Tiphoto ta Transnet leswaku tiko ri ta tiyisisiwa hi mphakelo wo tshamiseka wa dizele. Xikongomelo xi ta nyikiwa ku antswisa mahlayisele ya kungu na matirhele yo hetiseka ku tiyisisa leswaku levhele ya hetiseko ya engeteleka ku suka eka 72% sweswinyana ku ya eka xikongomiso xa 80%. Eskom yi ta nyika pulani ya vuxokoxoko bya swa timali ku fambisa swa timali ta yona eka ku hundza 2015. Pulani leyi yi ta nyikiwa eka IMC hi N’wendzamhala 2014. Hi nkarhi wun’we mfumo wu ta hakelela modele wa swa timali.Mihleketo ya nhlanganiso wa gezi ro suka ka dyambu na gezi yi ta ringetiwa na vumaki bya maphepa yo tirhisiwa eka ku aka na maphepha ku lawula eneji ya malakatsa ku fikela eka 1000 megawati. Ku na minkarhi ya nkoka eku kumeni ka gasi ku suka eka matiko ya le handle. Phurogireme leyi yimaka yoxe yo tumbuluxa gezi ra malahla yi ta simekiwa eku heleni ka Sunguti 2015 hi tshaku ro kuma 2 500 megawati. Hi kombela vanhu ku pfuna tiko ra hina ku hunguta laveko wa eneji leswi vulaka ku tima gezi loko ri nga ri eku tirheni. Hi ta va na ku ntshuxeka ku sukela hi ti 15 N’wendzamhala 2014 loko maendlele ya vutumbuluxi na vumaki ya ta va ya pfalerile elembeni. Xipano xo pulana xa vuthekiniki eka matirhisele ya pulani ya matlhelo ya ntlhanu yi le ku tirhisiweni. Pulani ya matlhelo ya ntlhanu yi ta ololoxa ku tikeriwa loko gezi ra hina ri hlanganaka na kona. Pulani yi angarhela:(I)    Minghenelelo leyi Eskom yi nga ta yi endla eka nkarhi wa  30 wa masiku lawa ya taka;(II)    Ku lawula no tirhisa nkarhi wa nhlanganiso wa gezi na eneji hi ku engetela tikondiraka na mabindzu yo ka ya nga ri ya mfumo;(III)    Ku hatlisisa phurogireme yo susiwa ka dizele hi gasi ku pfuxa tipulanti ta gezi ta dizele;(IV)    Ku simekiwa ka phurogireme leyi yimaka yoxe yo tumbuluxa gezi ra malahla; no(V)    Lawula laveko hi minghenelelo yo kongoma eka vutshamo bya vanhu, miako ya mfumo na ya mabindzu na timasipala hi tithekinoloji to engetelela eneji.Khabinete yi vilerisiwa hi matirhele ya Tikhamphani ta Mfumo (SoCs), ngopfu ngopfu Vuhahisi bya Afrika-Dzonga (SAA), Poso ya Afrika-Dzonga (SAPO) na Eskom. Tienthithi leti ta Mfumo ti tirha ntirho wo tika wo hluvukisa eka ikhonomi ya Afrika-Dzonga. Phuresidente u pfumelerile Xandla xa Phuresidente Cyril Ramaphosa ku languta ku cinca eka tikhamphani tinharhu ta mfumo, ku nga (SAA), Eskom na SAPO. Ku tirha na Vutirheli lebyi lavekaka, SAA yi ta susiwa ku suka eka SoCs ku ya eka Timali ta tiko. Hofisi ya Phuresidente yi ta kambisisa ku tirhisiwa ka tipulani to cinca eka tikhamphani letinharhu ta mfumo leti nga swifambisi swa ikhonomi.1. Ku tirhisiwa ka Tiphurogireme ta Nkoka ta Mfumo1.1. Khabinete yi amukela mimbuyelo ya kahle eka ku Endza ka Phuresidente ku ya eRhiphabuliki ra Vanhu ra China ku sukela hi ti 4 ku fikela ti 5 N’wendzamhala 2014, leswi ku nga xikombiso xa ntiyiso xa vuxaka bya mabindzu na vuvekisi byo enta bya hi kambirhi exikarhi ka Afrika-Dzonga na China.Mabindzu ya Afrika-Dzonga ya komberiwa ku tirhisa nkarhi wa minkarhi yintshwa ya ikhonomi leyi vuxaka bya hina na China yi byi nyikaka. Ku tekiwa ka vhiki leri nga hela ka Vuako bya 5-10 wa Malembe bya China na Afrika-Dzonga eka Ntirhisano swi tiyisisa ku tirhisiwa ka mintwanano leyi ku nga ngheniwa eka yona endzhaku ka mahetelelo ya Ntiyisiso wa Beijing hi 2010 no ndlandlamuxa Vunakulorhi byo Angarhela bya Kungu.1.2. Khabinete yi khensa Ndzawulo ya Dyondzo ya Masungulo, Tindzawulo ta Dyondzo ta Swifundzhankulu, tinhloko ta swikolo, vadyondzisi na vadyondzi eka ku tiyisela ka vona loko hi hetisa lembe rin’wana ra migingiriko yo tala ra dyondzo.Holobye wa Dyondzo ya Masungulo Angie Motshekga u ta tivisa mbuyelo wa swikambelo swa Rixaka swa Setifikheti ya Seniya (NSC) hi ti 5 Sunguti 2015 laha mimbuyelo yi nga ta humesiwa hi ti 6 Sunguti 2015.Khabinete yi hlohlotela vadyondzi lava fikelelaka tidyondzo ta dyondzo ya le henhla ku valanga minkarhi hinkwayo leyi nga kona. Vadyondzi lava nga si amukeriwaka eka swikolo swa dyondzo ya le henhla hi nkarhi wa ku humesiwa ka mimbuyelo ya NSC va fanele ku tirhisa vukorhokeri bya Yindlu ya le Xikarhi ya Mbhasiso wa Swikombelo (CACH) hi Sunguti na Nyenyenyani 2015.  Vukorhokeri bya CACH byi tsarisa vadyondzi lava tshembhisaka lava fikelelaka swilaveko xikarhi swa swo tekiwa eswikolweni eka Swikolo swa le Henhla swa Dyondzo na Vuleteri (PSET) swa Afrika-Dzonga. Vukorhokeri byi nyika na switsundzuxo swa tidyondzo no pfuna vaendli va swikombelo lava nga ringanela hi tindlela tin’wana. Vukorhokeri lebyi nga kumeka eka senthara ya tiqingho eka: 0800 356 635 kumbe hi SMS leyi ku nga tsariwa vito ra wena na nomboro ya pasi eka 49200.1.3. Khabinete yi amukela ku humesiwa ka Swikambelo swa Rixaka swa Lembe swa 2014 (ANA) vhiki leri nga hundza leswi kombisaka ku ya ehenhla eka matirhele eka tigireyidi hinkwato handle ka Gireyidi 9.ANA yi sala yi ri xitirho xa matimba xo kambela rihanyo ra maendlele ya dyondzo ya hina na laha minghenelelo ya xihatla yi lavekaka tani hi leswi swi nga boxiwa eka vadyondzi va ka Gireyidi 9 eka tinhlayo.1.4. Khabinete yi khensa vaaki hinkwavo va Afrika-Dzonga, vaakatiko na vuhangalasi bya mahungu eka ku nghenelela ka vona eka pfhumba ra lembe leri ra 16 wa Masiku ya Mapfhumba ehansi ka nhlokomhaka: ‘Ndzi hlayi: Swin’we hi fambisa Afrika-Dzonga leri pfumalaka madzolonga’.Xikombelo eka vaaki hinkwavo va Afrika-Dzonga xa ‘Ndzi hlayi’ xi lava ku tiyisisa ku tiya ka vuxaka lebyi nga tumbuluxiwa hi ku hundzuluxa mapfhumba ya hina hi nkarhi lowu ku ya eka swiendlo swa hina swa siku na siku elembeni hinkwaro ku va hi kota ku hunguta xirha lexi xa madzolonga exikarhi ka vavasati na vana.1.5. Afrika-Dzonga ri ta fungha Siku ra Rixaka ra Ndzivalelano hi ti 16 N’wendzamhala 2014 ehansi nhlokomhaka: ‘ku Hlangana ka Vanhu, Ndzivalelano na Ntwanano wa Rixaka eka Malembe ya 20 ya Xidemokirasi’  eMuziyamu wa Ncome eXifundzheni xa Masipala wa uMzinyathi, eKwaZulu-Natal.1.6. Khabinete yi kombisa ku khensa eka vaaki hinkwavo va Afrika-Dzonga na le ka vaaki va misava hinkwayo lava tsundzukeke anivhesari ya ku hundza ka Phuresidente yo sungula leyi nga hlawuriwa hi endlele ra xidemokirasi Nelson Mandela hi ti 5 N’wendzamhala 2014.Hi fanele ku tshama hi ri na ntiyiso eka ndzhaka ya Madiba hi ku ya emahlweni na vutinyiketeri lebyi nga heriki eka xidemokirasi, ku ka hi nga tilaveli swa hina, ndzivalelano, vukorhokeri eka vanhu no chivirikela vutomi byo antswa eka hina hinkwerhu. I minkoka leyi nga vutinyiketeri eka vukorhokeri bya vanhu leswi endlaka leswaku hi tshama hi khutazekile ku va hi va rixaka ro twanana no humelela.2. Swiboho swa nkoka swa Khabinete2.1. Khabinete yi amukerile xiviko xa matirhele ya Phurogireme ya Timali ta Xibalu na Nhluvukiso wa Ndzavisiso (R&D) ya 2013/14 ku va wu andlariwa ePalamende.Mfumo wu nyika timali ta xibalu ta R&D hi ku ya hi Xiyenge xa 11D xa Nawu wa Xibalu wa 1962 ku hlohlotela migingiriko ya R&D eka mabindzu lawa nga ri ki ya mfumo. Afrika-Dzonga ri nyika hunguto wa 150% eka timali leti tirhisiwa hikwalaho ka migingiriko ya R&D naswona ri langutiwa ri ri exikarhi ka matiko yan’wana lawa ya nyikaka xibalo xa kahle eka R&D.Timali ti vile kona ku sukela hi Hukuri 2006 laha 810 wa tikhamphani ti nga nghenelela, hi Nyenyenyani 2014. Ku sukela hi 2005/06 ku fikela hi 2012/13 tikhamphani ti vikile kwaomuya ka R44.1 biliyoni eka minxavo ya R&D, na Timali ta Tiko yi pimanyisile kwalomuya ko tlula R3,2 biliyoni leyi nga koxiwa eka hunguto wa xibalo xa R&D ku suka eka SARS. 2013/14 hi vonile 44.2% wa Mabindzu Lamantsongo na Lamakulu (SMEs) la ma kumaka mali ya hansi ka R40 miliyoni hi lembe, ya nghenelela eka timali ta xibalo xa R&D.2.2. Khabinete yi tivisiwile hi ku humelela loku nga endliwa eka phurojeke ya MeerKAT, mimbuyelo leyi nga kumeka eka vaaki va miganga na la Afrika-Dzonga, na minjhekanjhekisano ya misava yi le ku teni leyi yelanaka na rhurhela phurojeke ya Square Kilimetre Array (SKA).Ku akiwa ka thelesikopu ya MeerKAT – makomba-ndela ya SKA – ku le ku fambeni kahle, na hi minkarhi ya nkoka eka vumaki bya laha kaya Afrika-Dzonga. Nhlayo ya minhluvukiso ya thekinoloji ya matimba ya fambisiwa hi Afrika-Dzonga, ngopfu ngopfu endzhawini ya matirhele ya le henhla ya tikhomphyuta. Vaaki va laha kaya eKapa-N’walungu va vuyeriwile hi vunakulorhi bya vuvekisi bya vanhu.Emahlweni ka misava hinkwayo, ku rhurhela ntwanano, modele ya swa timali ya SKA na pholisi ya maxavele swi le rherhiweni no hetisisiwa. Minjhekanjhekisano na yona yi ya emahlweni eka ku tumbuluxiwa ka ntwanano wa nhlangano wa le ndzeni ka mfumo.Khabinete yi amukerile xipano xa xileriso xa nhlanganelo exikarhi ka Vaholobye va Sayense na Thekinoloji na Dyondzo ya le Henhla na Vuleteri no boxa switirhisiwa swa vanhu ku katsa notiyisisa leswaku minhlangano ya ndzavisiso na dyondzo swi xaxametiwe na nhluvukiso na swilaveko swa MeerKAT, SKA na tiphurojeke leti yelanaka.Khabinete yi amukerile ntirhisano exikarhi ka Vaholobye va Sayense na Thekinoloji na Nhluvukiso wa Mabindzu Lamantsongo loko ku ve minkarhi yi tava kona yo nyika vanhu matimba no dyondzisa Mabindzu Lamantsongo na Lamakulu hi nkoka lowu tshembisaka wa ikhonomi.2.3. Khabinete yi amukerile Tinhlayohlayo ta Afrika-Dzonga ku endzela swirho eku lulamiseleni ka ku hundzuluxiwa ka Nawu wa Tinhlayohlayo wa 1999 (Nawu wa vu 6 wa 1999.Ku endzela exikarhi ka swirho swa mfumo na swin’wana swirho swi fanerile ku fambisa nhluvukios wa serisi yo hlengeleta datha leyi lavekaka eka Pulani ya Nhluvukios wa Rixaka (NDP).2.4. Khabinete yi hlamuseriwile hi ku landzelela ka Swirho swa Vukorhokeri bya Vurhangeri Lebyikulu (SMS) na Vuako byo Boxa Xiyimo xa swa Timali, leswi kamberiwaka hi Palamende.Eka swirho swa 5 425 swa SMS eka tindzawulo ta rixaka lava a va byeriwile ku yisa tifomo to boxa xiyimo xa swa timali eka lembe ximali ra 2012/13, Khomixini ya Vukorhokeri bya Mfumo (PSC) yi kumile 4 413 (81%) hi siku ro pfala ra 31 Mudyaxihi 2013.Khabinete yi kombisa leswaku ndzhavuko wa pfumala ntiyiselo eka mpfumaleko wa nandzelelo wu fanele wu tirhisiwa eka siku rin’wana na rin’wana ro tirha ka Mfumo.2.5. Khabinete yi hlamuseriwile hi mimbuyelo ya oditi ya 2013/2014 ya Nawu wa Mafambisele ya Timali ta Mfumo (PFMA) wa 1999 (Nawu 1 wa 1999) eka minhlangano leyi landzelelaka no andlala swiyimo swa swiviko swa lembe na switatimende swa timali ta yona.Ku vile na ku antswisiwa eka ku landzelela hi minhlangano eka ku andlariwa ka swiviko swa yona swa lembe na switatimende swa timali swa 2013/2014. Eka lembe leri ku vulavuriwaka hi rona minhlangano ya 417 leyi landzelelaka yi komberiwile ku va yi andlala swiviko swa yona swa lembe na switatimende swa timali hi ti 30 Ndzhati 2014, 379 wa minhlangano (91%) yi fikelerile siku ro pfala laha ku nga antswiso wa 7% ku suka eka 353 eka lembe leri nga hundza.Khabinete yi amukerile leswaku vatirhi lava tihlamulelaka na vulawuri lebyi tihlamulelaka byi tisa vulawuri bya le henhla bya switepe swo lunghisa leswi nga ta tekiwa ku ololoxa swivilelo leswi nga kumeka eka swiviko swa tioditi.Khabinete yi seketela xilaveko xa vulawuri bya le henhla ku kambela ku humelela loku nga endliwa ku ololoxa swivilelo leswi nga kumeka eka swiviko swa oditi no kuma switiviso swa nkarhi na nkarhi.2.6. Khabinete yi amukerile switepe swo hlaya swo vumba hi vuntshwa maendlele ya Mafambiselo ya Chayeni ya Mphakelo (SCM). Leswi swi katsa: (a) SCM ya fanele ku katsiwa eka mintwanano ya matirhele ya Vatirhi lava Tihlamulelaka ku sukela hi ti 1 Dzivamisoko 2015; (b) Vatirhi lava tihlamulelaka va fanele ku endla nkambelo wa vuswikoti eka vatirhi va SCM no teka swiendlo swo ololoxa laha swi faneleke; (c) Vatirhi lava tihlamulelaka va fanele ku hlamusela vulawuri bya le Henhla hi kotara hi matirhele ya SCM eka ndzawulo ya vona, timasipala kumbe ti enthithi.Khabinete yi amukerile Hofisi ya Muofisirinkulu wa swa Maxavele ku hatlisisa ku pfuxetiwa ka SCM hi ku endla ntirho wa Vukorhokeri bya Mfumo byi va bya xisweswo. Hofisi ya Muofisirinkulu wa swa Maxavele yi tile na kungu ro antswisa, ku ringanisa no endla maxavele ya va ya otomatiki.Ndzawulo ya Timali ta Tiko yi ta endla mimbhurisano na Xikolo xa Rixaka xa Mfumo hi nhleketo wo hluvukisa kharikhulamu eka vuleteri na ndzinganiso wa mimbhumambhumelo.2.7. Khabinete yi amukerile ku yisiwa ka Xiviko xa Afrika-Dzonga xa Nkarhi (2002-2013) eka Nhlengeletano ya Misava ya Nhlangano wa Rixaka (UN) ku lwa no Xanisiwa na Tihanyi Tin’wana, Makhomelo yo Chicha Ndzhuti eka Vanhu kumbe ku Xupuriwa eka Huvo ya Timfanelo ta Vanhu ya UN.Ku hlengeletiwa no yisiwa ka xiviko xa lexi swi kombisa ku tinyiketela ka mfumo eka ntirho wa misava wo sirhelela no tlakusa timfanelo ta vanhu. Afrika-Dzonga ri fambisana na Ntwanano hi ndlela ya ku ri endlile nandzu ku xanisiwa enyameni, naswona Tikhoto ti nga tengisa muxanisi enyameni hi ku yi milawu leyi nga tsariwa ku nga ri nawu wa khoto.Xiviko xi nyika Afrika-Dzonga nkarhi wo kambela mfikelelo wa kumbe ku kayivela ka rona eka swiboho swa misava. Ku lwa na ku xanisiwa enyameni swi fambisana na xirhanganankulu xa Afrika-Dzonga xo tiyisisa vaaki lava hlayisekeke leswi fambisanaka na NDP.2.8. Khabinete yi tsundzukile mpfampfarhuto wa Pholisi eka Maphorisa. Mpfampfarhuto wa Pholisi eka Maphorisa wa 2014 wu suka eka ku kamberiwa ka Mpfampfarhuto wa Pholisi ya Vuhlayiseki na Nsirhelelo wa 1998. Nkambelo wu kamberiwile hi vuntshwa hi laha matirhele na ku twisisa nsivelo wa vugevenga swi nga hluvuka laha Afrika-Dzonga loko ku hundzile 1994.Mpfampfarhuto wa Pholisi wu hlamula eka Xivono xa NDP xa 2030 hi ku boxa laveko na vuako bya vukorhokeri bya maphorisa bya xiphurofexini lebyi nga na vuswikoti, ku tshembheka no languta eka vaaki. Ku engetelela, vukorhokeri bya maphorisa byi laveka ku va byi tirha hi maendlele yo angarhela endzeni ka Maendlele ya Vululami eka Vugevenga eku tirhisiweni ka xileriso xa vumbiwa.2.9. Khabinete yi amukerile mpfampfarhuto wa Pholisi ya Vantshwa wa 2014-2019 leswaku wu kumeka leswaku vanhu va ta tihlamulela. Mpfampfarhuto wa Pholisi i ku ya emahlweni ku suka eka Pholisi ya Vantshwa yo sungula ya 2009-2014. Nhluvukiso wa vantshwa wu le mongweni wa ajenda ya nhluvukiso wa Afrika-Dzonga; Pulani ya Nhluvukiso wa Rixaka yi na tihlo ra vantshwa leri nga langutana no kurisa divhidende ya tinhlayo ta vanhu.Pholisi ya 2014-2019 yi tiyisisa leswaku divhidende ya vantshwa yi tiveka. Ku tirhisiwa ka pholisi swi ta kurisa ku kota ka vantshwa ku cinca ikhonomi na vaaki hi ku ololoxa swilaveko eka nhluvukiso wo helela, ngopfu ngopfu lava nga ehandle ka xiphemu xa vanhu, tipolitiki na ikhonomi.2.10. Khabinete yi amukerile ku humesiwa ka mpfampfarhuto wa Pholisi ya Rixaka ya Timfanelo ta Vatsoniwa eka Gazete ya Mfumo leswaku vanhu va ta tihlamulela. Leswi swi katsa ku: ku tlakusa Mpfampfarhuto wa Pholisi eka Kungu ra Rixaka ro Angarhela ra Vatsoniwa, ku hlanganisa swiboho eka Nhlengeletano ya Nhlangano wa Rixaka eka Timfanelo ta Vanhu lava nga na Vutsoniwa na minyiko ya Pulani ya Swiendlo ya Khonthinethali eka Dikhedi ya Afrika ya Vanhu va Vatsoniwa hi milawu ya Afrika-Dzonga, vuako bya tipholisi na NDP ya Rixaka 2030.2.11. Khabinete yi amukerile xivono lexi nga gangisiwa xa Ejensi ya Malawulele ya Mindzelekano ya Afrika-Dzonga tani hi tshaku ra khesi ya bindzu no kotisa milawu tani hi ntirho lowu ya ka emahlweni.Khabinete yi amukerile leswaku ndzhawu yo sungulela yi tumbuluxiwa naswona vuako bya nawu bya lulamela byi vekiwa.Maendlele ya swiphemu swimbirhi ya ta tirhisiwa ku simeka Ejensi:Xiphemu xa Ncica (Sunguti 2015-N’wendzamhala 2016) – xi tirhisiwile ku sungula tsariwa ka milawu no yi pasisa no endla leswaku matshalatshala ya mfumo lawa ya nga ekusuhi no fikeleriwa ya tikomba swinene. Ku tava na mintirho eka Tiphoto to Nghena ehansi ka mintwanano ya ximfumo ya minhlangano yo hlaya ku tiyisa Vulawuri bya vufambisi bya Komiti ya Vufambisi byo Lawula Matirhele ya Ndzilekano.Xiphemu xa Ejensi (Sunguti 2017 no ya emahlweni) – xi hlamusela ku tirhisiwa ka milawu ku tirhisa ejensi tani hi enthithi ya mfumo eka ndzhawu ya tiphoto to nghena no nyika nkuriso wa xileriso na mintirho ya xona swi katsa, moya, misava (Murindzi wa Ndzilekano) na swa le lwande (Murindzi wa Lwandle) ndzhawu ya le mindzilekanini.Leswi ku nga hlanganiwa na swona eka xiphemu xa ncico (ku katsa na masungu) swi ta tivisa migangiso ya hetelela.2.12. Khabinete yi amukerile ku rhurha ka ntirhonkulu wa ejensi ya Komiti ya Vufambisi byo Lawula Matirhele ya Ndzilekano ku suka eka Sars ku ya eka Ndzawulo ya Timhaka ta Xikaya.2.13. Khabinete yi byeriwile hi mimbuyelo ya oditi ya masungulo eka ku cinca eka xiphemu xa Tifederexini ta Mintlangu ya Rixaka. Leswi swi nyikile xiyimo lexi minhlangano ya mintlangu eAfrika-Dzonga yi nga cinca eka tidikhedi timbirhi leti nga hundza endzhaku ka loko swikongomiso swa ncico swi vekiwile. Mimbuyelo yi ta tirhisiwa hi Ndzawulo ya Mintlangu na Vuhungasi ku nyika nseketelo wa nkongomiso eka tifederexini leti lavaka nseketelo wa vulawuri.Xikongomelo xa ndzavisiso a ku ri ku tumbuluxa mpfampfarhuto wa vuako eka ku hlela ncico eka swiphemu swo hambana swa chata; tilevhele ta matirhele, tinhlayo ta vanhu, mfikelelo, vuswikoti na ku kota, vufambisi, ndzingano eka swa mintirho, na maxavele lawa ya lavekaka.Hi ku ya hi tidyondzo leti nga dyondziwa ku suka eka ndzavisiso wa masungulo, xiphemu xa vumbirhi xa oditi xi sungurile hi Nyenyankulu 2014. Xikopu/matirhele xa oditi leyi xi angarhela 16 wa mintlangu ya nkoka yo hambana.2.14. Khabinete yi tivisile hi Siku ra Vuhungasi ra Rixaka ra Lembe eka Ravuntlhanu ro Sungula ra Nhlangula lembe rin’wana na rin’wana. Leswi swi ta nyika nkarhi eka vaaki hinkwavo va Afrika-Dzonga ku nghenelela hi ku tinghenelelerisa eka migingiriko ya vuhungasi leyi nga ta antswisa rihanyo ra vona na mahanyele ya vona.Muakatiko loyi a hanyeke kahle no tinghenelerisa i khiya ro humelerisa NDP.Ku kuma ku kota ka vuhungasi, Siku ra Vuhungasi ra Rixaka ri lava ntsombano, migingiriko ya nhlanganelo na matshalatshala ya tisekithara to hambana. Ku fika eka makumu lawa Khabinete yi amukerile ku tumbuluxiwa ka Komiti ya Rixaka yo Fambisa.3. Milawumbisi3.1. Khabinete yi amukerile ku humesiwa ka mpfampfarhuto wa vumbirhi wa Nawumbisi wa Malawulele ya Sekithara ya swa Timali no yisiwa ePalamende ku katsa na ku humesiwa ka Mpfampfarhuto wa Vuako bya Matirhele ya Timakete leswaku vanhu va tihlamulela. Mpfampfarhuto wa vuako wu ta kotisa vanhu ku tiva swinene loko va tihlamulela eka Nawumbisi3.1.1. Mpfampfarhuto wa vumbirhi wa Nawumbisi wa Malawulele ya Sekithara ya swa Timali, 2014 wu landzela ku tihlamulela loku nga kumiwa eka mpfampfarhuto wo sungula lowu nga amukeriwa hi Khabinete hi N’wendzamhala 2013. Xikongomelo xa Nawumbisi i ku endla leswaku sekhithara ya swa timali yi hlayiseka hi ku tirhisa maendlele ya malawulele ya ‘malembe-lembe hi kambirhi’, lawa ya nga maendlele yo angarhela no hetiseka yo lawula sekithara ya swa timali, hi ku kongomisa eka tikhasitama no sirhelela timali ta tona.Maendlele ya ‘malembe-lembe hi kambirhi’ eka malawulele ya swa timali ya khomile maendlele yo angarhela ya vulawuri, hi swikongomelo swimbirhi: (a) ku tiyisisa ntshamiseko wa swa timali no twala ka minhlangano ya swa timali hi ku tumbuluxa ‘Vulawuri byo Hletela lebyi tinyiketelekeke’ (eka Banginkulu ya Afrika-Dzonga) no (b) sirhelela tikhasitama ta swa timali no tiyisisa leswaku va khomiwa kahle hi minhlangano ya swa timali hi ku tumbuluxa Vulawuri bya Maendlele ya Sekithara ya swa Timali leyi nga tinyiketela, leyi langutanaka na leswi vukorhokeri bya swa timali byi faneleke ku endla bindzu ra byona hi kona.Nawumbisi wu ta nyika Vulawuri bya Maendlele ya Sekithara ya swa Timali na Sekhithara ya swa Timali na ‘Vulawuri byo Hletela’ eka milawu eka minhlangano hinkwayo ya swa timali no va nyika switirhisiwa swo valanga ku fikelela swileriso xa vona.Leswi swi hundza ehenhla ka vulawuri tani hi leswi swi nga endla maendlele ya tshaku na ntwanano eka tilayisense, ku valanga, ku nyika matimba, swivilelo swa tikhasitama (ku katsa na vaololoxi va swiphiqo swa timali) mekhenizimi yo aphila (swa tikhoto) na switsundzuxo na dyondzo ya tikhasitama.3.1.2. Mpfampfarhuto wa Vuako bya Matirhele ya Timakete wu fambisa makhomiwele ya kahle ya tikhasitama eka sekithara ya swa timali, leswi ku nga dyondzonkulu eka Afrika-Dzonga ku suka eka Khombo ra swa Timali eka Misava hinkwayo ra 2008. Laha sekithara ya swa timali ya Afrika-Dzonga yi nga kombeta ku tiyisela, mfumo wu vonile leswaku sekithara yi nga va yi phakela mimbuyelo yo antswa eka tikhasitama ta swa timali na ikhonomi. Ku vile na nhlayo ya maendlele ya timakete lawa ya nga feyila lawa ya tivekaka eka sekithara ya swa timali ya Afrika-Dzonga, naswona mfumo wu nghenelerile ku ololoxa leswi. Hambiswiritano, ku tiyisela ka swiphiqo swa maendlele ya matirhelo ya timakete swi kombisile laveko ma maendlele yo angarhela no helela yo ololoxa xiphiqo xa maendlele yo tsana eka sekithara ya swa timali hinkwayo ka yona.3.2. Khabinete yi amukerile ku tisiwa ka Nawumbisi Ndzhundzhuluko wa Timfanelo ta Vatswarisi va Swimilani ePalamende. Nawumbisi wu hundzuluxa Nawu wa Timfanelo ta Vatswarisi va Swimilani Nawu wa 1976 (Nawu, wa vu 15 wa 1976). Nawumbisi wu kongomane no tiyisa nsirhelelo wa timfanelo leti nga fanela eka swimilani swintshwa swo hambana. Nsirhelelo wolowo wu hoxa xandla eka nkulo wa ikhonomi tani hi leswi wu nga na nkoka wa kahle eka mphikizano eka sekithara ya swa vurimi ya Afrika-Dzonga.Yin’wana ya migangiso ya mihundzuluxo ya nkoka yi katsa: ku engetela nsirhelelo eka swimilani hinkwaswo hi ku angarhela na minxaka hinkwayo; ku ololoxa timhaka to onhiwa ka timfanelo ta vatswarisi va swimilani hi mindziho ya swa timali leyi nga fanela na minxupulo no hlamusela mialelo na vabindzuri eka matirhisele ya nkateko wa van’wamapurasi; no nyika matimba eka Holobye ku tumbuluxa, Komiti yo Tsundzuxa Vatswarisi va Swimilani ku tsundzuxa Mutsarisi eka timhaka leti yelanaka na nsirhelelo wa swimilani swo hambana.3.3. Khabinete yi amukerile ku tisiwa ka Nawumbisi Ndzhundzhuluko wa Antswiso wa Swimilani ePalamende.Nawu wa Antswiso wa Swimilani, wa 1976 (Nawu wa vu 53 wa 1976) lowu nga hundzuluxiwa minkarhi yo hlayanyana, ro hetelela ku nga hi 1996, wu lawula antswiso wa swimilani eAfrika-Dzonga. Mihundzuluxo yi xaxameta xikopu/swiletelo na mimpfumelelo ya Nawu eka Vumbiwa na milawu yin’wana leyi yelanaka eka sekithara ya swa vurimi.Nawumbisi wu ndlandlamuxa mihumeso ya swimilani ya nkarhi wo leha eAfrika-Dzonga hi ku lawula nkoka wa swimilani na timbewu.Nkoka na ntirho wa milawu ya antswiso wa swimila wu kongomane no tsundzuka nkoka wa andziso wa switirhisiwa swa swimilani ku seketela humeso wa nkarhi wo leha ku katsa na ku nghenelela eka makete wa misava hinkwayo hi ku veka swiyimo swa nkoka eka swimilani na timbewu na mixaka ya mabindzu leyi fambisanaka na swimilani na timbewu.3.4. Khabinete yi amukerile ku yisiwa ka Nawumbisi Ndzhundzhuluko wa Nsirhelelo wa Swiharhi leswi Nyanyulaka ePalamende.Nawumbisi wu hundzuluxa xiyenge xa vumbirhi na xa vunarhu xa Nawu wa Nsirhelelo wa Swiharhi leswi Nyanyulaka wa 1935 (Nawu wa vu 24 wa 1935) lexi ku nga boxiwa leswaku a xi fambisani na vumbiwa tani hi leswi xi yelanisaka na va Majisitarata eka ku boha no nyika tilayisense eka vanhu lava lavaka ku letela no kombisa hi swiharhi na le ka vanhu lava tirhisaka timbyana tani hi varindzi.Nawumbisi wu gangisa ku oloxa ku vaviseka loku nga boxiwa hi Khoto ya Vumbiwa hi ku fambisa mintirho yo nyika tilayisense eka swiharhi leswi nyanyulaka ku suka eka maendlele ya Tikhoto ku ya eHenhla.Leswi swi le ka xiyimo xa Nawu wa Nsirhelelo wa Swiharhi wa 1962 (Nawu wa vu 71 wa 1962) lowu hlanganisaka milawu leyi yelanaka no sivela tihanyi eka swiharhi.4. Xiyimo xa Khabinete eka Timhaka ta Sweswi4.1. Khabinete yi kombela vaaki hinkwavo va Afrika-Dzonga ku landzela nyimpi yo lwa na Ebola hi ku tinghenelerisa eka pfhumba ra mfambiso wa switirhisiwa ra Nhlangano wa Afrika (AU) SMS. Khomixini ya AU ku fikela sweswi yi hlengeletile ku tlula 20 miliyoni wa tidolara eka mali ya minyikelo hi kwalaho ka pfhumba ra yona ra hexithege ""#AfrikaYilwanaEbola"", kambe yo tala ya ha laveka. Hi ku rhumela SMS ya ‘Yimisa Ebola’ eka 40797 vaaki va Afrika-Dzonga va nge nyikeli R10 ntsena kambe va ta va va engetelela ntshembho no tinyiketela ka leswaku Ebola yi nga yimisiwa.4.2. Khabinete yi navelela hinkwerhu ku wisa, holideyi yo hela ka lembe yo rhula, no kombela vaaki va Afrika-Dzonga ku tirhisa, Vumunhu hi ku pfuna lava eka vaaki va hina lava nga kotiki ku titundela no kombisa ntwela vusiwana tani hi rixaka leri hletelaka, no hloniphana. Vatswari hinkwavo ku hlayisa vana va vona hi nkarhi lowu. Vakhumbheki eka nxaniso va fanele ku vulavula, ku mangala ku xanisiwa no tihlanganisa na senthara ya xileriso yo tirha tiawara ta 24 eka 0800 428 428.Khabinete yi kombela vaaki va Afrika-Dzonga hinkwavo ku tihlayisa hi nkarhi wa makhisimusi lowu taka, ku papalata nxaniso wa swihoko na swidzidziharisi, no tiphina hi nkarhi wo wisa hi maendlele yo hlayiseka no tihlamulela. Vaaki va Afrika-Dzonga hinkwavo va na xiphemu xo xi tirha ku hunguta vugevenga, tinghozi na nxaniso, leswi talaka ku engeteleka hi nkarhi lowu.Khabinete yi tiyisisa leswaku vatirhi va le magondzweni va ta va na matirhelo yo pfumala nkondzelelo eka mpfumaleko wa nawu emagondzweni ya hina hi nkarhi lowu wa makhisimusi. Hi kombela vatirhisi va magondzo ku tirhisa rivilo leri pimiweke; ku tiyisisa leswaku mimovha yi ringanerile ku famba epatwini; ku ka va nga chayeli va dakwile no ambala mabandhi ya vuhlayiseki. Vafambi hi milenge va komberiwa ku tiyisisa leswaku loko va tirhisa magondzo a va ti cheli vutomi bya vona enghozini kumbe bya vachayeri va mimovha.Mfumo wu ta tirha xiphemu xa wona hi ku rhangela mapfhumba yo hambana yo fana na Mahanyele lawa ya Hanyeke Kahle no Fika u Hlayisekile hi nhleketo wo vumba xinakulorhi na vaaki ku ndlandlamuxa matikhomele ya vutihlamuleri no hlayiseka.4.3. Khabinete yi tsanisiwile hi ku dlayiwa ka mudyondzisi wa le Afrika-Dzonga Pierre Korkieloyi a ri Yemen na Werner Groenewald, na vana va yena vambirhi, Rode na Jean-Pierre lava nga dlawa eka nhlaselo eAfghanistan. Khabinete yi yisa minchavelelo eka mindyangu ya vona na vanghana.4.4. Ntirho wo boxa vaaki va Afrika-Dzonga va 11 lava nga sala lava nga dlawa loko muako wu wa eNigeria wu ya emahlweni naswona mfumo wu tiyisa mintirho ku tiyisisa leswaku masalela ya vona ya vuyisiwa ekaya handle ko hlwela.4.5. Khabinete yi yisa minchavelelo eka ndyangu wa ka Gigaba eka ku lahlekeriwa ka wona hi tata wa vona, Rhevherende Jabulani Gigaba. A ri tata wa Holobye wa Timhaka ta Xikaya, Tatana Malusi Gigaba. Khabinete yi yisa minchavelelo eka ndyangu na vanghana va Sisi Mabe, loyi a ri xipikara Vuendli bya Milawu bya Free State.4.6.  Khabinete yi hoyozela xipano xa rixaka xa bolo Bafana Bafana na mudzaberi Ephraim “Shakes” Mashaba eka ku fikelela ku ya tlanga eka Khapi ya Tinxaka ya Afrika hi 2015 eEquatorial Guinea leyi sungulaka hi ti 17 January 2015, no kombela vaaki hinkwavo va Afrika-Dzonga ku seketela xipano xa rixaka loko xi hahisa mujeko wa hina ehenhla.4.7.   Khabinete yi tsundzukile ku simekiwa ka Vurhumiwa bya Vantshwa eka Vutshamo bya Vanhu hi ti 1-2 N’wendzamhala 2014 hi Ndzawulo ya Vutshamo bya Vanhu, Nhluvukiso wa Mabindzu Lamantsongo, na Ejensiya Nhluvukiso wa Vantshwa va Rixaka eka Samiti ya Vantshwa ya Vutshamo bya Vanhu.Samiti yi tlhuvutsile hi tiphurogireme to nyika matimba ta ndzawulo ku kongomisa eka vantshwa na laha va nga nghenelelaka eka ku nyika tindlu. Emakumu ka Samiti swirho hinkwaswo swi sayinile Ntwanano wa Vantshwa wa Rixaka wa Vutshamo bya Vanhu lowu tirhaka tani hi xitatimende xa xikongomelo xo tumbuluxa maendlele yo helela no angarhela eka mphakelo wa vutshamo bya vanhu hi mfambiso wa vantshwa, nhluvukiso na nghenelelo hi xivumbeko xa Varhumiwa va Vantshwa eka Vutshamo bya Vanhu. Xikongomelo i ku fambisa vantshwa ehansi ka xikongomiso xa minkarhi ya tindlu ya 1.5 miliyoni no kongomana no gangisa no letela kwalomuya ka 10 000 wa Vurhumiwa bya Vantshwa eka malembe ya ntlhanu lawa ya taka.5. Migingiriko leyi taka5.1 Hi ti 12 N’wendzamhala 2014, Phuresidente ya Sudan Dzonga, Muchaviseki Salva Kiir Mayardit u ta teka rendzo ra ximfumo ro ta eAfrika-Dzonga naswona Phuresidente Zuma u ta n’wi rhurhela eKapa..6. Ku thoriwaKhabinete yi amukerile ku thoriwa loku landzelaka endzhaku ka ku tiyisisiwa ka mimbhumambhumelo na mbhasiso lowu nga fanela:6.1. Eka Bodo ya Huvo ya Sayenthifiki na Ndzavisiso wa Vumaki (CSIR):a)    Phurofesa Thokozani Majozi (Mutshamaxitulu);b)    Dokodela Ramatsemela Masango;c)    Phurofesa Mamokgethi Phakeng;d)    Dokodela Philip Hugh Goyns;e)    Phurofesa Ayanda Noah;f)    Dokodela Antonio Llobell;g)    Manana Phindile Baleni;h)    Qweta Ghandi Badela;i)    Manana Mokgadi Maseko; naj)    Tatana Joel Netshitenzhe.6.2. Eka Huvo ya Vukorhokeri bya Tilayisense ta swa Vuhahisi:a)    Dokodela Malindi Neluheni (Mutshamaxitulu);b)    Manana Kenosi Selane (Xandla xa Mutshamaxitulu);c)    Gqweta Frans Johannes van der Westhuizen;d)    Tatana Bheki Innocent Dladla; nae)    Manana Sibongile Rejoyce Sambo.6.3. Eka Huvo ya Vukorhokeri bya swa Vuhahisi bya Misava hinkwayo:a)    Qweta Phetole Patrick Sekhule (Mutshamaxitulu);b)    Dokodela Xolani David Gwala (Xandla xa Mutshamaxitulu);c)    Manana Deshnee Govender;d)    Qweta Lufuno Tokyo Nevondwe; nae)    Manana Fulufhelo Velda Mphuti6.4. Eka Bodo ya Bangi ya Misava na Bangi ya Nhluvukiso wa swa Vurimi:a)    Phurofesa Abdus Salam Mohammad Karaan (ku thoriwa nakambe);b)    Manana Susan Ann Lund (ku thoriwa nakambe);c)    Tatana Mabotha  Arthur Moloto (Mutshamaxitulu);d)    Manana Njabulo Zwane; nae)    Manana Dudu Hlatshwayo.6.5. Eka Bodo ya Transnet SOC Ltd (Valawurintsongo):a)    Manana Linda Carol Mabaso (Mutshamaxitulu);b)    Tatana Stanley David Shane;c)    Tatana Mogokare Richard Seleke;d)    Dokodela Gideon Mahlalela;e)    Manana Potso Elizabeth Bridgette Mathekga;f)    Manana Zainul Abedeen Nagdee;g)    Tatana Vusi Matthew Nkonyane;h)    Tatana Peter George Williams;i)    Tatana Brett Gerard Stagman;j)    Manana Yasmin Forbes (ku thoriwa nakambe); nak)    Manana Nazmeera Moola (ku thoriwa nakambe).6.6. Eka Bodo ya Eskom SOC Ltd (Valawurintsongo):a)    Tatana Zola Andile Tsotsi (ku thoriwa nakambe naMutshamaxitulu);b)    Manana Chwayita Mabude (ku thoriwa nakambe);c)    Tatana Norman Tinyiko Baloyi;d)    Dokodela Pathmanathan Naidoo;e)    Manana Venete Jarlene Klein;f)    Manana Nazia Carrim;g)    Tatana Romeo Kumalo;h)    Tatana Mark Vivian Pamensky;i)    Tatana Zethembe Wilfred Khoza;j)    Dokodela Dr Baldwin Sipho Ngubane; nak)    Manana Devapushpum Viroshini Naidoo.6.7. Geoff Qhena u thoriwile nakambe tani hi Mufambisinkulu (CEO) wa Nhlangano wa Nhluvukiso wa Vumaki (IDC). Holobye Patel u ta tivisa swirho swin’wana swa Bodo ya IDC eka masiku mantsongo lawa ya taka.6.8   Vukorhokeri bya Mfumo/ku thoriwa kun’wana:a)  Ku thoriwa ka CEO ya Bangi ya Misava, Tatana TP Nchocho ku sukela hi ti 1 Sunguti 2015 eka kondiraka ya malembe ya ntlhanu ku fikela hi ti 31 N’wendzamhala 2019.b)  Ku thoriwa ka CEO ya Nhlangano wa Vuvekisi bya Mfumo, Dokodela Daniel Mmushi Matjila hi nkarhi wolowo, eka nkarhi wa malembe ya ntlhanu ku fikela hi ti 30 Hukuri 2019.c)  Ku thoriwa nakambe ka Tatana Murray Michell, Mulawuri wa Senthara ya Vunhlori eka swa Timali (FIC) eka malembe ya mbirhi yo engetelela, ku sukela hi ti 1 Sunguti 2015 ku fikela hi ti 31 N’wendzamhala 2016.d)  Ku engeteriwa kondiraka ka Mulawuri-Angarhelo wa Ndzawulo ya Timhaka ta Xikaya, Tatana Mkuseli Apleni eka nkarhi wun’wana wa malembe ya ntlhanu, ku sukela hi ti 1 Dzivamisoko 2015 ku fikela hi ti 31 Nyenyankulu 2020.e)   Ku thoriwa ka Muofisirinkulu wo Langutisa Matirhelo (COO) wa Ndzawulo ya Nhluvukiso wa Matikoxikaya na Antswiso wa Misava, Tatana Marks Charles Thibela.f)  Ku thoriwa ka Mufambisinkulu wa swa Timali (CFO) wa Ndzawulo ya Nhluvukiso wa Matikoxikaya na Antswiso wa Misava, Manana Rendani Sadiki.Mahetelelo:Khabinete yi navelela munhu un’wana na un’wana masiku yo wisa ya ntsako na leswaku hi vuya hi ri na nkhinkhi hi 2015 no tiyisisa leswaku hi hetisisa xileriso xa mfumo. Swin’we, hi yisa Afrika-Dzonga emahlweni.Xi humesiwile hi: Ndzawulo ya Vuhlanganisi(DoC)Vuxokoxoko: Tatana Donald LiphokoNomboro yo tihlanganisa: 082 901 0766"
Xitatimende xa  Nhlengeletani ya Khabinete ya ti 18 Nyenyenyana 2015,19 Feb 2015,https://www.gov.za/speeches/statement-cabinet-meeting-held-18-february-2015-19-feb-2015-0000,https://www.gov.za/ts/speeches/statement-cabinet-meeting-held-18-february-2015-19-feb-2015-0000,"1. Ku simekiwa ka Tiphurogireme ta Mfumo ta Nkoka1.1. Khabinete yi amukela Mbulavulo wa Rixaka hi Phuresidente Jacob Zuma, lowu nga nyika maAfrika-Dzonga nkateko wa ku twa Nongonoko ya Matirhelo ya Mfumo. Mfumo wu rhamba hinkwavo lava khumbhekaka etikweni hinkwaro ku tirhisana swin'we eka kungu leri longoloxiweke ra nkaye ku kota ku ri ku va ni ku kula na ku endla mitirho. Ku tiyisisa leswaku maAfrika-Dzonga vatwisisa ku antswa Nongonoko ya Matirhelo ya Mfumo, emahlweni endzhaku ka Mbulavulo wa Rixaka hi Phuresidente eka kungu ra vuhlanganisi leri nga vekiwa ku fikelerisa vuxokoxoko hi leswi vuriwaka hi Phuresidente. Leswi swi katsa Tlilasitara ya Vaholobye eka Vuhaxi leyi veke kona hi ti 15 ku fika hi ti 24 ta Nyenyanyana 2015.Hi ku engetela, Mbulavulo wa Mpimanyeto wa 2015/16 lowu kunguhatiweke ku khomiwa hi ti 25 ta Nyenyanyana 2015 wu ta kombisa lava swipfuno eka tiphurogireme to hambana ta mfumo tanihi laha Phuresidente a nga tshikelela ha kona.Khabinete yi yirisa matikhomelo lawo biha naswona yo ka ya nga faneli Palamende hi swin'wana Swirho swa Palamende hi nkarhi wa ku Pfula Palamende.Swi heta ntamu ku vona vayimeri lava hlawuriweke hi vaaki va hlawulo ku nga xiximi ku tinyiketa na ku hlupheka loku nga endliwa ku kota ku vona xidemokirasi lexi nga fikeleriwa hi ndlela yo vava.1.2. Khabinete yi lemukisiwele hi ku humelela ka Ikhonomi ya le lwandle ya Operation Phakisa. Xilebe kumbe ku nkarhi wa ku kunguhata wu endliwile eDurban hi Mawuwani na Mhawuri 2014 lowu nga fikelerisa ku humelela ka 'kungu leri fambisekaka'  ya ku kurisa ikhonomi ya le lwandle. Migingiriko leyi sweswi yi fikile eka nkarhi wa ku simeka, lowu ku nga nkarhi wa ku angamela na ku fambisa phurojeke ya ku simeka. Tiyuniti ka vuphakeri ti tumbuluxiwile na ku angamela na tindlela ta ntlakuso na tiphurosese tin'wana ti kona.Ku lemukisa ku fikeleriwile eka xiyimo xa vumbirhi xa Operation Phakisa lexi rhangeriweke hi Ndzawulo ya Rihanyo, laha yi langutanake na ku fikelela na Nhlayiseko wa Tliliniki leyi nga eku Tirhiweni na ku simekiwa hi Phuresidente hi ti 18 ta Hukuri 2014.1.3. Khabinete yi pasise Rimba ra Kungu ra Timfanelo na Rihanyo ra ku Tswala na Rimbewu ra Tiko eka Vantshwa. Kungu leri ri langutane na ku yisa emahlweni na ku seketela mbuyelo wa rihanyo eka lavantshwa eka timhaka ta masangu na rihanyo ra ku tswala ri va ra nkoka. Kungu leri ri ya emahlweni na ku tiyisisa ku antswisa ku fambelana, ntirhisano na ku xaxamelana ni migingiriko ya mfumo, mihlangano ya vaaki na vatirhisani eka ku hluvukisa lava sweswi vatirhaka eka timhaka ta masangu na rihanyo ra ku tswala. Eka Komiti ya Nhlanganelo ya Pholisi ya Vaaki yi ta vona ku simekiwa, ku angamela na nkambisiso wa kungu.1.4. Khabinete yi pasise ku hangalasiwa ka mpfampfarhuto wa Pholisi ya Nhluvukiso wa Dyondzo ya Vana eka Gazete ya Mfumo. Leswi hi swin'wana leswi xirho eka Kungu ra Phurogireme ya Nhlanganelo ya Afrika-Dzonga eka Nhluvukiso wa Dyondzo ya Vana – ku ya emahlweni ku suka hi 2013 ku fika 2016, leyi pasisiweke hi Khabinete hi ti 18 ta Ndzhati 2013. Pholisi yi fikelerisa rimba ra ku angameleka ka mfumo ku ku fikelerisa hi ku hetiseka Vukorhokerhi bya Nhluvukiso wa Dyondzo ya Vana lowunene lowu nga kumeka hi xitalo hinkwako hi nhlayo ya le henhla na ku va kusuhi leswaku vana hinkwavo vatiphina eku fikeleleni ka nkateko lowu.Pholisi yi tlhela yi tivisa nhlayo ya vukorhokeri bya tshwa ku pfalaka mavangwa lawa ya voniwaka eka vukorhokeri lebyi nga kona eka masiku ya 1 000 eka vutomi bya N'wana.Khabinete yi pasise ku tumbuluxiwa ka Komiti ya Nhlanganelo ya Vaholobye, leyi nga ta tiyisisa matirhelo lawa ya fambelenaka na maendlelo yo fana. Leyi mutshamaxitulu ku nga Holobye wa Nhluvukiso wa Vaaki.1.5. Khabinete yi pasise ku humesiwa ka Mpfapfarhuto wo Sungula wa xiviko xa Nguva xa Tiko eka Nhlangano wa Matiko ya Misava (UN) eka Timfanelo ta Vanhu lava Tsoniweke, leswaku vaaki va rhumela swibumabumelo eka masiku ya 20. Xiviko xi angarhela nkarhi wo sukela ka Dzivamisoko 2012 ku fika ka Nyenyankulu 2013.1.6. Khabinete yi pasise Afrika-Dzonga ri nghenelela eka Lembe ra Matiko ya Misava ra Mepe hi 2015 na 2016 hi ku lulamisiwa mitlangu etikweni ku ri xikongomelo xa ku lemukisa hi mepe na ku hlaya Afrika-Dzonga. Mimepe yi hi pfuna ku twisisa swiphiqo na switshuxo, swo fana ni ku fikelerisa tindlu, ku hlayiseka ka swipfuno swa tumbuluko, ku lawula makhombo na ku fambisa hi ku angarhela miako ya vutleketli. Ku twisisa vuxokoxoko bya matshamelo leswi swi hi pfunaka ku kunguhata na ku teka swiboho  eku hluvukiseni ka Afrika-Dzonga.2. Swiboho swa nkoka swa Khabinete2.1 Khabinete yi pasise Xileriso eka ku Simeka swikambisiso swa vuswikoti bya Vukorhokeri bya Vufambisi bya Varhangeri (SMS) lexi humesiweke hi kuya hi Kavanyisa ka vumune eka xiyenge xa II (d) na Kavanyisa ka vumune, xiyenge xa VI xa Malawulelo ya Vukorhokeri bya Vaaki, 2001. Xileriso lexi cinciweke xi yisa emahlweni ku ti yimela wexe eka ku kuma swirho laha swi nga ni mavangwa ya hluvukiso kona, laha swi tivisaka ha kona switoloveto swa xithekiniki na ku fikelerisa swiletelo hi laha tindzawulo ti nga tirhisaka ha kona swikambisiso swa vuswikoti na ku hlanganela ka tiphurosese tin’wana hinkwato ta ku hlawula na ku onga.2.2. Khabinete yi pasisile ku rhurhela Vhiki ro Kombisa Imbizo ya Rixaka  ku sukela hi ti 7 ku fika hi ti 12 Dzivamisoko 2015 ehansi ka nhlokomhaka leyi nge “Hikwerhu hi yisa Afrika-Dzonga emahlweni”.Vhiki leri ri tava ri talele hi ku nghena hi muti hi muti hi ku kamba xiyimo, ku fambafamba na ku endzela tiphurojeke, ku burisana ni lava khumbhekaka, ku burisana ni vaaki, ku katsa ni ku burisana ni vahaxi vamabindzu na vahaxi vaaki. Leswi swi nyika varhangeri xivandla xa ku burisana ni vaaki va Afrika-Dzonga, ku twa timhaka leti khumbhaka vaaki na ku angamela ku humelela ka tiphurogireme ta mfumo.3. Milawumbisi3.1  Khabinete yi pasise ku hangalasiwa ka mpfapfarhuto wa Nawumbisi wa ku Sirhelela, ku Seketela, Nhluvukiso na Vufambisi bya Tisisiteme ta Vutivi bya Kwala tikweni eka Gazete ya Mfumo na phurosese ya ku tihlanganisa ni vaaki. Xikongomelonkulu xa Nawumbisi i ku fikelerisa vusirheleri bya Vutivi bya Kwala tikweni na ku vuyelerisa na ku tekela enhlokweni Vutivi bya Kwala tikweni lebyi fambelenaka na vun’winyi bya laha tikweni na vaakitiko va Afrika-Dzonga. Yi fikelerisa ku lulamisa ka timfanelo na ku mimbuyelo ya vaakitiko va laha tikweni va nga tsoniwa yona.3.2  Khabinete yi pasisile tsalwa ra Nawumbisi wa ku Cinca Malawulelo ya Swibalesa 2015 eka Gazete ya Mfumo leswaku vaaki va endla swibumabumelo. Nawumbisi lowu wu lava ku cinca Nawu wa ku Malawulelo ya Swibalesa wa 2000 na ku angula eka Xivono xa Kungu ra Nhluvukiso wa Tiko hi ku lava ku antswisa milawu na rimba ra vulawuri lebyi nga ta fuma swibalesa. Ku lawula swibalesa i mhaka ya nkoka laha mfumo wu lavaka ku lwisana ni vugevenga.4 Xiyimo xa Khabinete eka timhaka ta sweswi4.1 Khabinete yi hlohlotela vaaki na tikomiti ta vaaki ku tirhisana ni mfumo, ehansi ka vurhangeri bya Ndzawulo ya Mfumontirhisano na Timhaka ta Xintu, ku tiyisisa leswaku mintlhotlho leyi nga eka Malamulele eLimpopo ya lulamisiwa. Khabinete yi alelana ni ku yimisiwa ka ku ya eswikolweni hi mitlawa ku ri ndlela ya ku kombisa ku vilela. Leswi swi yivela vana timfanelo ta vona ku fikelela dyondzo na ku alela van’wana mfanelo ya ku titsarisela swikombelo swo engetela swa ka Giredi 12. Ku tumbuluxiwa ka masipala eka Malamulele swifanele ku va enawini tanihi leswi nga tsariwa eka Bodo ya ku Avanyisa.4.2  Khabinete yi alelana na ku hlaseriwa ka vaaki va le matikwenimambe na ku va swi vugevenga na ku hlamusela leswaku tiejensi ta ku tiyisisa nawu ti nge teki nkarhi ku teka swiboho eka loyi a nga ta kumiwa a hlohlotela madzolonga. Ku hava xaniseko wa ikhonomi na ku hlundzuka swi nga ta lulamisa migingiriko ya vugevenga leyi fambelenaka na mihlaselo leyi. Afrika-Dzonga i tiko leri nga sayina Phurotokholo ya Geneva eka Vahlampfa naswona ri ti yimisele ku sirhelela hinkwavo vaaki va Matikomambe laha tikweni. Tanihi tiko leri nga sayina eka Phurotokholo, na tiko leri tekelaka timfanelo ta ximunhu, hi ta sirhelela timfanelo ta nkoka ta munhu un’wana ni un’wana loyi a nga le ndzeni ka tiko ra hina, ku katsa vaaki lava humaka ematikwenimambe.4.3  Khabinete yi pasisile ku andlariwa ePalamende ku endla ximfumo, Ntwanano wa ku Tumbuluxa ku Lulamisa Vuhlayiseki bya Ntlawa wa BRICS na Mitwanano ya Bangi Yintshwa ya Nhluvukiso. Ku Lulamisa Vuhlayiseki bya Ntlawa bya kha bya tumbuluxiwa ku kota ku angula eka mitshikilelo ya nkarhinyana ya ku hakela ntsengo. Ku ya emahlweni, yi ta tirha tanihi hi ndlela ya ku lemukisa ku pfuna matiko ya BRICS ku sivela mitshikilelo ya nkarhinyana, ku fikelerisa seketelo na ku tiyisisa nhlayiseko wa timali wa nete ya misava.4.4  Khabinete yi tekela enhlokweni ku hundzisela ka Mutshamaxitulu wa xiyenge xa Afrika-Dzonga xa Khansele ya Mabindzu ya BRICS ku suka eka Tatana Patrice Motsepe ku ya eka Tatana Brian Molefe. Tatana Motsepe hi yena Mutshamaxitulu wo sungula eka swiyenge swa Afrika-Dzonga na le ka Khansele ya Mabindzu ya BRICS hi ku angarhela. Hi nkarhi wa yena, Tatana Motsepe u humelerise ku tumbuluxiwa ka komiti ya nkoka tanihi xiyenge xa nkoka xa Vumaki xa BRICS na ku tirha tanihi Mutshamaxitulu loyi a nga tirha swinene. Khabinete yi khensa Tatana Motsepe eka vukorhokerhi na ku navelela Tatana Molefe leswinene loko a ha teka tirho lowu wa nkoka.4.5  Khabinete yi bela mandla eka xipano xa Rixaka xa Khirikhete eka matlangelo ya vona na ku va navelela loko tiko hinkwaro ri va seketela eka mphikizano leyi nga ku yeni emahlweni eAustralia na le New Zealand.4.6  Khabinete yi bela mandla eka muchayi wa mbila Wouter Kellerman loyi a nga wina Sagwati ra Grammy eka alibamu ya kahle swinene ya manguva lawa. Tatana Kellerman u kandziyisile Winds of Samsara na mu hlanganisa wa le Indiya Ricky Kej, leyi nga va endla ku ri va wina sagwati hi va va tirhisanile swin’we.4.7  Khabinete yi tisa ku khensa eka vatirhisi va gezi ku angula eka xikombelo ku hunguta matirhiselo ya gezi. Phurosese ya ku angula eka mintlhotlho yi le ku kumeni ka tihlo lerikulu. Yindlu ya Makungu leyi tumbuluxiweke hi Khabinete hi N’wendzamhala 2014 leyi rhangeriweke hi Xandla xa Phuresidente Cyril Ramaphosa yi le ku hatlisiseni ka ku simeka makungu ya ntlhanu ku cinca xiyimo leswi xi nga xiswona.4.8  Khabinete yi nghenelela na Phuresidente Zuma ku yisa marito yo chavelela eka ndyangu na vanghana va nhenha ya mutsari wa matsalwa ya Afrikaans Phurofesa André P. Brink. U ta tsundzukiwa tanihi hi un’wana wa vatsari va Afrikaans loyi a nga tirhisa nyiko ya yena ya vutsari ku lwisana ni mfumo wa xihlawuhlawu.5 Migingiriko leyi ya ha taka5.1 Khabinete yi vula nakambe rito leri nga endliwa hi Phuresidenete Jacob Zuma eka mavandla hinkwawo ya le Lesotho  ku tirha hi ndlela leyi nga ta endla ku ri ku va ni tshamiseko ku ri va ni hlawula lowu nga rhula, erivaleni, lowu nga ni ntiyiso, na ku vawu tshunxekile, lowu kombaka ku navela ka vaaki. Khabinete yi tlhela yi kombisa ku tshemba ka yona eka mitirho yo kanerisana ya Vahlori va SADC eke Lesotho lowu rhangeriweke hi Xandla xa Phuresidente  Ramaphosa. Tanihi swiboho leswi nga tekiwa hi Varhangeri va Matiko ya SADC ya Troika na Mimfumo, Afrika-Dzonga ri ta tirha tirho wa rona ku rhangela na ku va xirho eka xa Vuhlori bya SADC eka Hlawulo le Vuhosini bya Lesotho, lowu nga ta khomiwa hi ti 28 Nyenyanyana 2015.5.2 Mulerisinkulu wa Mavuthu ya Vusirheleri ya Afrika-Dzonga, Phuresidente Jacob Zuma u ta va mufambisinkulu wa ntlangu eka Siku ro Tlangela Mavuthu ehansi ka nhlokomhaka leyi nge “Vusirheleri lebyi nga ni vuswikoti na vutivi eka vanhu va Afrika-Dzonga” hi ti 21 ta Nyenyanyani 2015, ePotchefstroom, eNwalungu Vupeladyambu. Siku ra Mavuthu ri tlangeriwa lembe rin’wana ni rin’wana eka vavanuna ni vamanana lava ambalaka yunifomo va ti nyiketela ku tirhela tiko kwala ni le matikweni ya le handle.5.3 Khabinete yi hlohlotela vathori hinkwavo lava nga landzelela Nawu wa ku Ringana ka ku Thoriwa (EE) ku nghenelela Masagwati ya ku Ringana ka ku Thola 2015 ku nga si fika siku ro pfala ra 13 Nyenyankulu 2015. Ntlangu lowu nga ta rhurheriwa hi Khomixini ya ku Ringana ka ku Thola, yi tekela enhlokweni vathori lava nga simeka makungu ya ku tiyisisa ku ringana ka matholelo na ku ku hambana, loko hala tlhelo ku lwisana ni maendlelo ya xihlawu xahlawu.5.4 Holobye wa Vupfhumba Derek Hanekom u ta nyika mbulavulo wa ku Pfula Meetings Africa lowu nga ta khomeriwa eSandton Convention Centre ku sukela hi ti 23 ku fika hi ti 25 Nyenyanyana 2015 ehansi ka nhlokomhaka leyi nge: “Ku Hluvukisa Afrika Swin’we”.  Leyi i Nhlengeletano ya xiyimo xa le henhla ya Rixaka eAfrika-Dzonga ya Mabindzu, leyi hlanganisaka va kombisi va Afrika na van’wana va matiko ya misava.5.5 Khabinete yi pasise ku rhurhela ku ri Afrika-Dzonga yo rhurhela Foramu ya Ikhonomi ya misava (WEF) – Afrika, eCape Town International Convention Centre (CTCC) ku sukela hi ti 3 ku fikela hi ti 5 ta Khotavuxika 2015. Nhlokomhaka ku ta va “Khale na Sweswi: Ku vona nakambe vumundzuku bya Afrika”. WEF- Afrika i ndzhawu leyi nga langutana ni foramu ya ikhonomi leyi nyikaka vamabindzu va laha tikweni na va miganga na vavekisi lava nga ni ku tsakela eka miganga, ku tirhisana na ku vona laha va nga tirhisanaka kona na mimfumo. Nhlengeletano ya WEF-Afrika yi ta nyika Afrika-Dzonga nkateko wo engetela wa ku burisana ni ku kombela nseketelo eka varhangeri va Afrika, matiko ya misava na mabindzu ya miganga eka ku nghenelela ku hlanganela eka miganga ku kurisa Afrika-Dzonga na muganga.6 Ku thoriwaKhabinete yi pasise ku thoriwa loku landzelaka loko ka ha ta kambisisiwa ntiyiso wa ku thwasa na swikombelo swin’wana:6.1 Ku engeteleriwa ka nkotiraka hi malembe manharhu ya Dokodela Mphathi Philemon Mjwara tanihi Mufambisinkulu: Ndzawulo ya Sayense na Thekinoloji.6.2 Tatana Pule Godfrey Selepe tanihi Mufambisinkulu wa Ndzawulo ya Vutleketli.6.3 Muyimeri Nonceba Nancy Losi-Tutu tanihi Xandla xa Mufambisinkulu: Phurothokholo  ya DIRCO6.4 Khansele ya Swipimelo swa Vuviki bya Timali:a) Tatana Suresh Kana (Mutshamaxitulu , u thoriwa nakambe);b) Manana Christine Ramon (u thoriwa nakambe);c) Tatana Johan Brink (u thoriwa nakambe);d) Tatana Garth Coppin (u thoriwa nakambe);e) Tatana Bruce Mackenzie (u thoriwa nakambe);f) Tatana Khaya Dludla (u thoriwa nakambe);g) Tatana Dumisani Manana (u thoriwa nakambe);h) Manana Dawn Earp (u thoriwa nakambe);i) Manana Naidene Ford-Hoon (u thoriwa nakambe);j) Manana Kim Bromfield (u thoriwa nakambe);k) Muyimeri Rory Wayne Voller;l) Manana Matshepo Faith More;m) Manana Anuradha Sing; nan) Manana Tania Wimberley.6.5 Tatana Coceko Bambihlelo Johan Pakade tanihi Mulawirinkulu wa Nkwama wa Nhluvukiso Lowu Tiyimelaka wu ri woxe .Vuxokoxoko:  Muyimeri wa Muvulavuleri wa Khabinete Phumla Williams eka 083 501 0139"
Xitatimende xa nhlengeletano ya Khabinete ya 4 Nyenyankulu 2015,5 Mar 2015,https://www.gov.za/speeches/statement-cabinet-meeting-4-march-2015-5-mar-2015-0000,https://www.gov.za/ts/speeches/xitatimende-xa-nhlengeletano-ya-khabinete-ya-4-nyenyankulu-2015-5-mar-2015-0000,"1. Ku Humelerisiwa ka Tiphurogiremenkulu ta Mfumo1.1 Khabinete yi amukerile Mpimanyeto wa Rixaka wa 2015 lowu nga ta fambisa ku humelerisiwa ka kungu ra timhaka ta nkaye leri andlariweke hi Phuresidente hi nkarhi wa Mbulavulo hi Xiyimo xa Rixaka. Mpimanyeto lowu wu tisa ku tiyisisa, ntshembho na mafambiselo ya vutlharhi no amukeleka ya swa timali ku yisa emahlweni ikhonomi ya Afrika-Dzonga enkarhini lowu ikhonomi lyi kokaka exilogweni.                                    Khabinete yi tlhela yi vula nakambe leswaku tindlela ta xibalo leti tivisiweke eka Mpimanyeto wa Rixaka wa 2015 ta laveka ku seketela timhaka ta timali eka lembe leri hi nga langutana na rona. MaAfrika-Dzonga va khutaziwa ku tirha swin’we na mfumo ku lwa na xiyimo xa ikhonomi tani hi leswi yi nga xiswona leswaku hi ta ya emahlweni hi nyanyula ndlandlamuko wa ikhonomi.1.2 Khabinete yi hoyozela ntirho wa xiyimo xa le henhla lowu endliweke hi Xandla xa Phuresidente Cyril Ramaphosa wo hlanganyeta nhlawulo lowu tshuxekeke no basa eLesotho tani hi xiyimo ya yena xa Mukondleteri wa Nhlangano wa Nhluvukiso wa le Dzongeni wa Afrika (SADC). Khabinete yi tlhela yi hoyozela Khansele ya Vutsundzuxi bya Nhlawulo wa SADC, Khomixini ya Nhlawulo ya Lesotho, Swirho swa Vuhlayiseki na vanhu va Lesotho ku va va khomile nhlawulo lowu tshuxekeke no basa.  Afrika-Dzonga ri ta tirha na mfumo lowuntshwa lowa ha ku hlawuriwaka ku hluvukisa ikhonomi ya matiko lamambirhi, Xifundzha xa le Dzongeni wa Afrika na Tikonkulu hinkwaro.1.3 Khabinete yi lemukile ni ku amukela ku va Afrika-Dzonga ri ti nghenelerisile eka ku fungha Siku ra Vutomi bya le Nhoveni ra Misava hi ti 3 Nyenyankulu 2015. Ehansi ka vufambisi bya Holobye, Molewa Afrika-Dzonga ri ya emahlweni ri simeka tiphurogireme leti hlayisaka mbango wa tiko na nyimpi yo lwa ni ku hlotiwa loku nga ri ki enawini ka swiharhi. Yin’wana ya tiphurogiremenkulu leti i ku vekiwa ka Swipamu swa Rihlaza eXitichini xa Swihahampfhuka xa OR Tambo. Leswi i ku landzelerisa Milawu ya Swiharhi leswi Xungetiweke kumbe leswi Hlayisiweke, Milawu ya CITES, Vukumi bya switirhisiwa swintshwa hi tindlela ta xibayiloji, Milawu ya Avelano-Mbuyelo na Mfikelelo na Milawu ya Vuhlapfa na Vungheneleri bya Swiharhi.Afrika-Dzonga ri tlhele ri hoxa xandla xikulu eku burisaneni na Interpol, ngopfu ngopfu eka Bodo ya Vutsundzuxi bya Komiti ya Nandzeleriso wa Mbango na Vuhumelerisi, ni le ka mintlawa leyinharhu yo lwa na vugevenga, ku nga Ntlawa wo Tirha na Vugevenga bya Vutomi bya le Nhoveni, Ntlawa wo Tirha na Vugevenga bya swa Tihlampfi na Ntlawa wo Tirha na Vugevenga bya Nthyakiso.1.4 Khabinete yi lemukile leswaku Durban ri kombile ku tsakela ku rhurhela Mintlangu ya Commonwealth ya 2022, leyi simekiweke ximfumo eLondon hi ti 2 Nyenyankulu 2015. Ku rhurhela mintlangu leyi swi nga ha tumbuluxa kwalomuya ka 11 650 wa mintirho no tlhela swi nyanyula ikhonomi ya tiko hi kwalomuya ka R20 biliyoni. Ndzhaka yin’wana ya Mintlangu leyi i ku antswisiwa ka tindlela ta vun’we bya vutleketli bya mani na mani eDurban naswona makungu lawa ya pasisiwile. 2. Swibohonkulu swa Khabinete2.1. Khabinete yi pasisile Pholisi leyi Hundzuluxiweke ya Vurhurhi bya Vuhaxi bya Xidijiti leyi katsaka ndlela ya vulawuri eXibokisani xa Vuhaxi bya Mahungu (STB), lexi nga ta hlamuseriwa hi vuenti loko pholisi yi kandziyisiwa. Mfumo wu ta nyika tiSTB ta mahala eka ntlhanu wa mamiliyoni ya mindyangu leyi sweleke leyi nga ni vun’wini bya tithelevhixini. Xirhangana lexi xi ta endliwa eka mindyangu leyi kumekaka eka tindzhawu ta swifundzha leswi nga emindzelekanini etikweni. Holobye wa Vuhlanganisi u ta tivisa masiku yo rhurhela eka xikoweto xa xidijiti na ro huma eka xikoweto xa analogo hi nkarhi lowu nga hetiki mbilu.  2.2 Khabinete yi pasisile Kungu ra Goza ra Pholisi na Maendlelo ya Pulani ya Vurimi, Swihlahla, na Tinhlampfi ya ntlhanu wa malembe. Endlelo leri ri vulavula hi mintlhotlhonkulu leyi swiyenge leswinharhu swi langutaneke na yona naswona yi tlhela yi pima ku nghenelela eka tindzhawu leta mune ku nga, Ndzinganiso na vuhundzuluxi; ndzinganiso wo ndlandlamuxa ikhonomi na mphikizano; ku ya emahlweni ka mbango; na vufumi. Pulani leyi na kungu ra goza swi ta antswisiwa lembe rin’wana na rin’wana.Ku hangalasiwa ka misava hi yin’wana ya tiphurogireme ta mfumo leti tlakuseke ndzinganiso, kambe ku ta fika sweswi a yi fikelelanga swo tala eka timhaka ta vuhundzuluxi bya swilo. Hambileswi phurogireme ya vuhundzuluxi na nhluvukiso wa vanhu yi boheke leswaku xikongomelonkulu xa vuhangalasi bya misava a ku ri ku cinca xiyimo xa Vurimi bya Afrika-Dzonga, yi tlhela yi seketela swiyenge leswi leswaku swi kota ku kurisa ikhonomi ni ku tumbuluxa mintirho. 2.3 Khabinete yi pasisile ku khomiwa ka Nhlengeletano ya Misawa ya vu40 ya Nhlangano wa Swibedlhele swa Misava leyi nga ta va kona eDurban eku heleni ka lembe ra 2016.  Nhlangano wa Swibedlhele wa Misava i nhlangano wa swibedlhele na minhlangano ya rihanyo ya misava leyi tiyimelaka hi yoxe, yo ka yi nga bindzurisi, naswona yo ka yi nga ri ya mfumo. Nhlengeletano leyi ya lembe rin’wana ni rin’wana yi pfumelela vatirhi va swa rihanyo nkarhi wo avelana miehleketo mayelana ni matirhelo na maendlelo ya xiyimo xa le henhla hi xikongomelo xo antswisa matirhelo ni mbuyelo wa rihanyo.2.4 Khabinete yi kombela vatswari ku hoxa xandla eka minhlawulo ya Minhlangano ya Vufambisi bya Swikolo (SGB) ya 2015 leyi nga ta va kona eswikolweni hinkwaswo swa mfumo ku suka hi ti 6 ku fika ti 28 Nyenyankulu 2015.  TiSGB ti hoxa xandla eka nhluvukiso wa ku va miganga yi titwa yi ri na vun’wini bya matimba bya swikolo. Swikolo swi kota ku tirha hi ndlela ya xiyimo xa le henhla hi ku angarhela ku katsa ni ku antswisa mimbuyelo ya xikolo loko vatswari va tinghenelerisa hi matimba ni ku komba ku tsakela eka mintirho ya xikolo. Ku ni ku tlula ka 250 000 wa vafambisi va swikolo lava hlawuriwaka malembe yanharhu yan’wana na yan’wana naswona lava hlanganeke hi xikongomelo xin’we leswaku va tirha eswikolweni swa mfumo, ku endla leswaku dyondzo yi va ya vanhu hi ntiyiso.3. Milawumbisi3.1. Khabinete yi pasisile ku nyiketiwa ka Milawumbisi yimbirhi, ha vumbirhi bya yona yi antswisa Nawu wa Vana, 2005 (Nawu wa vu38 wa 2005) tanihi hilaha wu hundzuluxiweke hakona hi Nawu wa 41 wa 2007, ePalamende. Mindzhundzhuluko leyi yi hlamula swiboho swa tikhoto, leswi boheke leswaku swin’wana swa swiyenge swa Nawu lowu swi kanetana na vumbiwa.  Nawumbisi Ndzhundzhuluko wa Vana, 2015 (xiyenge xa 75 xa Nawumbisi) – Mindzhundzhuluko leyi yi vulavula hi nhlamuselo ya “milandzu ya le masangwini” naswona wu ringanisa Nawumbisi Ndzhundzhuluko wa Nawu wa Vugevenga wa vu32 wa 2007 (milandzu ya le masangwini na timhaka leti yelanaka). Mindzhundzhuluko leyi yi tlhela yi vulavula hi timhaka to pfumelela vaonhi lava va nga vana ku endla vuyimeri loko mavito ya vona ya nga se katsiwa eRhijistareni ra Nhlayiso ra Rixaka.Swipimanyeto swa miantswiso swi tlhela swi basisa timhaka ta swilaveko swo veka vana etindzhawini ta vuhlayiselo bya vana naswona wu tlhela wu vulavula hi swiyenge swin’wana swa vana lava nga ha pfumeleriwaka ku hlayisiwaka hi vatswari lavo ka va nga ri va ngati.Nawumbisi Ndzhundzhuluko wa Vana wa Vumbirhi, 2015 (xiyenge xa 76 xa Nawumbisi) – wu kongomisiwile ku tiyisisa leswaku vanhu hinkwavo va kuma vukorhokerhi na mbuyelo leswi kondletelaka nhlayiseko na vuhlayiseki ni ku tumbuluxa endlelo ra vuhlayiseki lebyi hetisekeke. Wu tlhela wu lava ku tumbuluxa ndzhawu leyi hlayisekeke leswaku vana lava vuhlayiseki va kota ku hanya hi ndlela leyinene.4. Xiyimo xa Khabinete eka Timhaka ta Sweswi4.1 Khabinete yi sola hi marito ya matimba, ku pfuta ka matsalwa lama nga hoxaka vuhlayiseki bya tiko ekhombyeni. Hambileswi ku nga matirhelo ya matiko ya misava ku avelana vunhlorhi eka swin’wana swo fana ni matirhelo ya ikhonomi leswi kumekaka ematikweni hinkwawo, na timhaka ta vuhlayiseki, ku pfuta ka matsalwa lawa ya nyikaka vuxokoxoko bya matirhelo ya Xiyenge xa Vuhlayiseki bya Tiko a swi le nawini.Khabinete yi amukela vulavisisi lebyi endliwaka hi Xiyenge xa Vuhlayiseki bya Tiko eka mhaka leyi naswona yi rhandza ku tiyisisa eka maAfrika-Dzonga leswaku Xiyenge xa Vuhlayiseki bya Tiko xi ta ya emahlweni xi langutana na ntirho wa xona wo hlayisa ni ku sirhelela xindzhuti xa tiko, vaakatiko ni switirhisiwa swa rona.                                    Khabinete yi tlhela yi engeta mahungu ya Holobye wa Vuhlayiseki bya Tiko, Holobye David Mahlobo, leswaku mahanyelo yo tano ya yisa matirhelo yo hetiseka yo sirhelela tiko na mindzelekano ya rona ehansi.4.2 Khabinete yi amukela xiviko xa Eskom xa leswaku Yuniti 6 ya Xitichi xa Gezi xa Medupi yi humesile gezi ra yona ro sungula vhiki leri, leswi endlaka leswaku yi va yo sungula eka leta ntsevu ku va yi humelerisiwile. Ku humelerisiwa i ndlela yo va muchini wo popa gezi wu hlanganisiwa na gezi ra rixaka.Loko hi ri karhi hi ya emahlweni hi ngetela mphakelo wa gezi eka gezi ra rixaka, khabinete yi kombela vaakatiko ku ya emahlweni va hlonipha maendlelo yo hlayisa gezi. Miganga yi khutaziwa ku tirhisa gezi hi ndlela ya vuhlayiseki, loko hi ri karhi hi ya emahlweni hi kuma swihlovo swin’wana swa gezi.4.3 Khabinete yi hoyozela xivindzi, vutihlamuleri, vutinyeketi na ku tirha hi matimba ka vavanuna na vavasati lava tirhaka handle ka ku karhala ku ponisa vutomi ni ku sivela ku tshwa ka nhundzu, swifuwo na mbango wa hina wa ntumbuluko wo xonga leswi mintiweke hi rintshwa eDorobeni ra Kapa.                        Khabinete yi rhandza ku khensa eka miganga leyi tirhiseke moya wa Vumunhu (Ubuntu) ku endla xinakulobye na mfumo, ku simeka tisethara ta vuhlayiseki hi vunyingi ta byetlelo bya lava hangalasiweke hi rintshwa. Moya wa vutinyiketi lowu kombiweke hi vanhu lava nga eku pfuneni ka vatwisiwakuvava va rintshwa i wukulu naswona wu nyika matimba.  4.4 Khabinete ya khumbheka hi ku hlaseriwa ka vahlapfa naswona yi rhandza ku tivisa leswaku tiejensi ta vuhumelerisi bya nawu ti ta ya emahlweni ti tivonakarisa eka tindzhawu leti khumbhekaka, naswona vahlaseri va ta tekeriwa magoza ya xinawu. Madzolonga eka vahlapfa ya le ku landzelerisiweni hi ku tirhisa swiyenge swo hambana hambana swa Mfumo. 4.5 Khabinete yi tlangela xipano xa bolo ya rixaka xa Afrika-Dzonga xa le hansi ka 17 wa malembe, Amajimbos, ku va xi endlile leswaku tiko ri tinyungubyisa hi xona hi ku va xi fikelerile rhengu ro hetelela ra Vunghwazi bya Afrika 2015 bya le hansi ka 17 wa malembe, eNiamey, Niger. Matirhelo ya vona ya xiyimo xa le henhla eka Vunghwazi bya Vantshwa bya Afrika swi endla leswaku va fikelela Khapu ya Misava ya FIFA ya le hansi ka 17 wa malembe eChile kwala eku fambeni ka lembe leri. 4.6 Khabinete yi rilela ku hundza emisaveni ka wun’wana wa tinsini ta eAfrika-Dzonga Zayn Adams, muyimbeleri wa ndhuma wa ntlawa wa Pacific Express hi nkarhi wa va 70 loyi ntirho wa yena wa vuyimbeleri wu hundzuke 50 wa malembe. A a ri mavizweni wa matimu ya vuyimbeleri bya Doroba ra Kapa.4.7 Khabinete yi tsakile leswaku, tani hi swihlawulekisi swa mfumo lowu hlayisaka, xiyenge xo hetelela xo vuyisa ekaya masalelwa ya maAfrika-Dzonga hinkwavo ya lava dlaweke hi nkarhi wa ku mbindzumuka ka yindlu ya vayeni leyi n’winyi wa yona ku nga Kereke ya Rixaka Hinkwaro ya Synagogue (SCOAN) eLagos xi fikile emakumu. Miehleketo ya hina yi na mindyangu leyi siyiweke hi varhandziwa va vona na lava va vavisekeke eka mhangu leyi.5 Mintlangu leyi taka5.1 Phuresidente Jacob Zuma u ta nyika mbulavulo eku pfuriweni ka Yindlu ya Rixaka ya Varhangeri va Xintu ePalemende, eDorobeni ra Kapa, hi ti 5 Nyenyankulu 2015 (namuntlha). Vuxaka exikarhi ka mfumo na varhangeri va xintu swi na nkoka ku tiyisisa leswaku hi aka miganga leyi hanyanyaka, leyi nga ni ndzinganiso na rihanyo leri nga heleki. 5.2 Khabinete yi amukela ku vuyisiwa ka masalelwa ya valwelantshuxeko vo tiveka JB Marks na Moses Kotane eAfrika-Dzonga ku suka eRussia laha a va lahliwile kona 42 wa malembe lama hundzuke. Varhangeri lava vo pfumala ximinamina, lava tekiwaka tani hi vatatana va valwelantshuxeko naswona lava khutazeke valwelantshuxeko vo fana na Nelson Mandela, Oliver Tambo na Walter Sisulu, va ta nyikiwa nkosi wo hlawuleka wa ximfumo.Phuresidente Jacob Zuma u lerisile leswaku Mujeko wa Rixaka wu hahisiwa exikarhi ku suka hi ti 9 Nyenyankulu ku fika madyambu ya ti 22 Nyenyankulu 2015. Moses Kotane u ta lahliwa ra vumbirhi ePella, N’walungu Vupeladyambu hi ti 14 Nyenyankulu, kasi JB Marks eVentersdorp, N’walungu Vupeladyambu hi ti 22 Nyenyankulu 2015. Ku vuya ka vona i xiphemu xa mfumo xa vutihlamuleri byo vuyisa masalelwa ya tinghwazi hinkwato leti weke naswona lava loveke emisaveni ya matikomambe. N’waxemu n’wamahungu wa ndhuma wo lwa na xihlawuhlawu Nat Nakasa u vuyisiwile ku suka eNew York leswaku a ya lahliwa ra vumbirhi eTindzhawini ta Tinghwazi eChesterville, eDurban.5.3 Khabinete yi amukela pfhumba ra ntalo ra vukamberi bya Rifuva (TB) leri nga ta simekiwa hi Xandla xa Phuresidente Cyril Ramaphosa hi ti 24 Nyenyankulu 2015 leri ku nga Siku ra TB ra Misava, eXifundzheni xa Dokodela Kenneth Kaunda eXifundzheninkulu xa N’walungu Vupeladyambu – ehansi ka nhlokomhaka “Ku Herisa ntungu wa TB: Ku hatlisisa angulo wa hina eMintshungwini yo hlawuleka”.Pfhumba lera vutomi hinkwabyo ri ta kondletela maAfrika-Dzonga hinkwavo ngopfu ngopfu lava tshamaka emigangeni ya migodi, vabohiwa eka switirhisiwa swa vululamisi, na tisethara ta nhluvukiso wa vana lavantsongo leswaku ti kamberiwa TB.Eka malembe ya ntlhanu lama hundzeke, ndzima yikulu yi endliwile ku tiyisa tipulani ta mfumo to lawula TB ku katsa ni ku ngetela vukamberi ngopfu ngopfu hi tindlela ta pfhumba ra Vutsundzuxi na Vukamberi bya HIV.  Vukamberi byi yile emahlweni byi nyikiwa matimba loko ku tivisiwa ku tirhisiwa ka swikambelo swa xihatla swa TB na TB yo sihalala eka swidzidziharisi.5.4 Khabinete yi hoyozela vutiyimeseri na vutihlamuleri bya vadyondzisi, lava loko a va nga ri kona a hi nga ta swi kota ku humelerisa swikongomelo swa rixaka. Vahlawuriwa va Tiawadi ta Vudyondzisi bya Rixaka i ku lemuka xandla lexi vadyondzisi lava va xi hoxeke eka nhluvukiso wa tiko ra hina; Tiawadi ti ta va kona hi ti 7 Nyenyankulu 2015 eGallagher Estate, eMidrand. Ndzawulo ya Dyondzo ya Masungulo yi rhurhela ntlangu lowa lembe rin’wana na rin’wana ku tlangela vadyondzisi lava tiyimeseleke, va vutihlamuleri, vo tirha hi matimba na hi ndlela ya xiphurofexinali.5.5 Holobye wa Mati na Mbhasiso Nomvula Mokonyane u ta simeka Vhiki ra Mati ya Rixaka eKwaDukuza eKwaZulu-Natal hi ti 16 Nyenyankulu 2015 eka ndzhawu leyi hlaseriweke hi dyandza ehansi ka nhlokomhaka: Mati A Ya Na Xisivi”.Vhiki leri ra rixaka ri ta gimetiwa hi Siku ra Mati ra Misava hi ti 22 Nyenyankulu 2015. Pfhumba leri ri ta dyondzisa maAfrika-Dzonga hi nkoka wa mati na xilaveko xa vufambisi lebyi nga riki na makumu bya xitirhisiwa lexo kala. Khabinete yi tsundzuxa maAfrika-Dzonga hinkwavo leswaku hi hanya etikweni leri pfumalaka mati kutani ku khutaziwa hinkwerhu ku ma hlayisa hi ku pfala tindzhawu leti ya pfutaka hi kona ni ku hanya vutomi lebyi tisaka ku cinca eka matirhiselo ya mati. 5.6 Nsoto, 8 Nyenyankulu, ri fungha Siku ra Vamanana ra Misava (IWD), siku leri tirhisiwaka lembe rin’wana na rin’wana emisaveni hinkwayo ku langutisisa nhluvuko lowu endliweke, ku amukela ku hundzuka ka swilo ni ku tlangela swendlo swa vurhena na vutinyeketi eka vamanana lavo pfumala swiyimo lava endleke mintirho ya xiyimo xa le henhla eka matimu ya miganga na matiko ya vona. Ndzawulo ya Vamanana yi ta rhangela ntlangu wa rixaka wa IWD eXikolweni xa le Henhla xa Langa eDorobeni ra Kapa ehansi ka nhlokomhaka ya Timfanelo ta Vamanana i Timfanelo ta Ximunhu: Swin’we hi Yisa Afrika-Dzonga ro Pfumala Madzolonga Emahlweni. Nhlokomhaka leyi yi yelana na nhlokomhaka ya Nhlangano wa Misava ya: Ndzingano eka Vamanana i nhluvuko wa un’wana ni un’wana! Xiboho xa Nhlangano wa Afrika xa 2015 na xona xi ri “Lembe ro Nyika Vamanana Matimba na Nhluvukiso eka Nongonoko wa Afrika 2063”. Siku leri ri ta tirhisiwa ku simeka phurogireme ya n’wangulano wa Xifundzhankulu na Rixaka leyi nga ta sungula nhweti leyi ku fika Dzivamusoko. Leswi swi ta yisa eka xiviko xa swiyimo swa vamanana lexi nga ta simekiwa hi Phuresidente hi ti 9 Mhawuri.5.7 Khabinete yi kombela Van’wamahungu va Afrika-Dzonga ku yisa swingheniso swa vona swa mphikizano wa Tiawadi ta Mahungu ya SADC ya 2015. Siku ro hetelela i ti 31 Nyenyankulu 2015 naswona vuxokoxoko byo tala byi nga kumeka eka webusayiti ya Ndzawulo ya Vuhlanganisi www.doc.gov.za. Tiawadi leti ti hlanganisa minhlangano ya ximfumo ya mimfumo ya SADC, ya vanhu hi ku angarhela, ya swidyondzeki, ya vatirhi na vuhangalasi bya mahungu. Yi tlakusa vun’we ni ntirhisano wa xifundzha hi ku khutaza van’wamahungu eka matiko-swirho ku hangalasa mahungu lama vulavulaka hi xifundzha.  Mphikizano lowu wu tlhela wu katsa Tiawadi ta Mahungu ya Mati leti lemukaka switori leswi tlakusaka Vun’we bya Vufambisi bya Switirhisiwa swa Mati exifundzheni xa SADC. 6 Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela.6.1 Tatana Mayihlome Tshwete tani hi Xandla xa Mulawuri-Angarhelo: Vukorhokeri bya Vuhlanganisi eka Ndzawulo ya Timhaka ta Xikaya. 6.2 Manana CM Mogotsi tani hi Xandla xa Mulawuri-Angarhelo i eka Ndzawulo ya Vutshila na Ndzhavuko.6.3 Tatana Vusimuzi Philemon Madonsela Ku ngeteriwa ka ntwanano wa vuthori tani hi Mulawuri-Angarhelo eka Ndzawulo ya Mfumo wa Ntirhisano.7 Valawuri va le Handle eka Bodo ya Vufambisi bya vito ra Domeyini  ZA7.1 Manana N Dhevcharran (Mutshamaxitulu)7.2 Dokodela NYH Mzizana7.3 Tatana AM Brooks7.4 Tatana NM Msibi7.5 Qweta MJ Ralefatane7.6 Tatana MR Khumalo7.8 Dokodela YKN Mohutsioa-Mathabathe7.9 Manana MO Morata7.10 Manana J Tshipa8. Swirho swa le Handle eka Bodo ya Infraco ya Burodibende8.1 Tatana BMC Ngcobo (Mutshamaxitulu)8.2 Manana MM Maponya8.3 Dokodela A Githiari8.4 Manana N Selamolela9 Valawuri va le Handle eka Bodo ya SENTECH9.1 Tatana MA Mello (Mutshamaxitulu)9.2 Tatana SM Radebe9.3 Tatana LC Mtimde10 Bodo ya Nhlangano wa Bayodayivhesithi ya Rixaka ya Afrika-Dzonga (SANBI)10.1 Manana MNE Magomola (Mutshamaxitulu)10.2 Dokodela ST Cornelius10.3 Dokodela JM Matjila10.4 Manana BD Ngidi10.5 Tatana S Gounden10.6 Manana NN Mnqeta10.7 Manana T Godongwana10.8 Phurofesa BW van Wilgen10.9 Dokodela YN Seleti10.10 Manana S Mancotywa10.11 Manana TE Abrahamse11. Bodo ya Tiphaki ya Rixaka ya Afrika-Dzonga11.1 Manana J Yawitch   (Mutshamaxitulu)11.2 Dokodela K Njobe11.3 Tatana ET Khumalo11.4 Dokodela CG Olver11.5 Manana F Futwa11.6 Manana BD Ferguson11.7 Tatana M India11.8 Tatana L Zitha11.9 Dokodela M Matlou11.10 Tatana MT Mokono11.11 Dokodela N Mzilikazi11.12 Manana T Semane11.13 Manana JE McCourt11.14 Tatana FG Mketeni.12 Swirho swa le handle eka Ajesi ya Magondzo ya Rixaka ya Afrika-Dzonga  (SANRAL)12.1 Tatana R Morar (Mutshamaxitulu)12.2 Manana A Lawless12.3 Manana ZJ Kganyago12.4 Tatana M Matete12.5 Manana D Mashile-Nkosi.13 Valawuri va le Handle eka Bodo ya Khamphani ya Switichi swa Swihahampfhuka ya Afrika-Dzonga (ACSA)13.1 Tatana SD Macozoma (Mutshamaxitulu)13.2 Dokodela MS Mabela13.3 Manana S Simelane13.4 Manana MK MatlouSwivutiso:Manana Phumla WilliamsMuvulavuleri wa Khabinete wo KhomelaTihlanganisi na hina eka: 083 501 0139"
Xitatimende xa nhlengeletano ya Khabinete ya 18 Nyenyankulu 2015,19 Mar 2015,https://www.gov.za/speeches/statement-cabinet-meeting-held-18-march-2015-19-mar-2015-0000,https://www.gov.za/ts/speeches/xitatimende-xa-nhlengeletano-ya-khabinete-ya-18-nyenyankulu-2015-19-mar-2015-0000,"1.  Ku hundza emisaveni ka Holobye Ohm Collins Chabane1.1. Khabinete yi tshovekile emoyeni hi ku hundza emisaveni ka xitshuketani ka Holobye Chabane na vasirheleli va yena, Vasejeni Lesiba Samuel Sekele na Mareme Lawrence Lentsoane, lava loveke enghozini ya movha yo tsema nhlana hi Sonto, 15 Nyenyankulu 2015. Mfumo ni vanhu va Afrika-Dzonga va ta tsundzuka mintirho  ya  mutirheli loyi wa vanhu la tinyiketerile ku tirhela Afrika-Dzonga ro antswa ku kondza a hundza emisaveni.  Tani hi xirho xa Huvonkulu, Holobye wa Vatirhelamfumo na Vulawuri loyi a hi siyeke u ta nyikiwa Nkosi wa Ximfumo wa Ntlawa wa 1. Nkosi lowu wu ta va kona hi Muqgivela, 21 Nyenyankulu 2015 emugangeni wa ka Xikundu eka Malamulele, Limpopo. Khabinete yi rhandza ku hundzisa marito yo chavelela mindyangu na vanghana va Holobye loyi a hi siyeke na vasirheleli va yena vambirhi.2. Ku Humelerisiwa ka Tiphurogiremenkulu ta Mfumo2.1. Phuresidente Jacob Zuma u ta rhangela mintlangu yo tlangela 50 wa malembe ya vulavisisi bya rhiekitara ya nyutliliyara ya SAFARI-1 lebyi fambisiwaka hi Vulawuri bya Eneji ya Rixaka ya Afrika-Dzonga (NERSA) ePhelindaba ekusuhi na Pitori. Hi mpfhuka yi sunguriwile hi ti 18 Nyenyankulu 1965, rhiekitara, leyi nga xitumbuluxinkulu xa tiayisothopi ta vumaki na vutshunguri bya laha kaya na le misaveni hinkwayo, yi bumabumeriwile no xiximiwa emisaveni hinkwayo. Rhiekitara leyi yi tlhele yi hoxa xandla xikulu eka vulavisisi bya nyutliliyara, nhluvukiso na dyondzo ni ku tlhela yi veka Afrika-Dzonga emahlweni eka ndzavisiso wa sayense.2.2. Khabinete yi kombela maAfrika-Dzonga ku hlawula vanhu lava nga ta tirha eka Khomixini ya Nkunguhato wa Rixaka ku nga si fika siku ro hetelela ra ti 10 Dzivamisoko 2015. Xikongomelo xa Khomixini leyintshwa i ku tsundzuxa mfumo hi tindlela ta xiyimo xa le henhla to humelerisa Pulani ya Nhluvukiso wa Rixaka. Ku engetela, yi ta tlhela yi pfuna ku tumbuluxa tipulani hi vuenti eka swiyenge leswi hlawuriweke leswi lavaka ku nyikiwa tihlo ro ndlandlamuxa ikhonomi, vuhundzuluxi bya ikhonomi na nhluvuko lowu nga ta va kona ku ya emahlweni. Vuxokoxoko byo tala mayelana ni tindlela to hlawula vanhu lava nga ta tirha eka khomixini byi kumeka eka: www.thepresidency.gov.za3. Swibohonkulu swa Khabinete3.1. Khabinete yi pasisile ePalamende ku tisiwa ka Mindzhundzhuluko ya Nawu wa Roma wa Khoto ya Vugevenga bya Misava leswaku wu ta lulamisiwa. Mindzhundzhuluko leyi yi katsa nhlamuselo ya vugevenga bya mona na swendlo swo engetela leswi hlamuselaka vugevenga bya nyimpi eNawini wa Roma leswi amukeriweke hi Nhlengeletano ya Mavandla ya Matiko (eKampala, Uganda hi ti 11 Khotavuxika 2010).Ku amukeriwa ka mindzhundzhuluko leyi eka Nawu wa Roma hi Afrika-Dzonga swi komba ku tinyiketa ka mfumo ku lwa na vugevenga bya matimba byo lwa na vumunhu na vugevenga bya mona loko byi endliwile etikweni ni le matikweni ya le handle. 4. Xiyimo xa Khabinete eka Timhaka ta Sweswi4.1. Khabinete yi tekela enhlokweni ku angula ka vanhu eka swiringanyeto swa mindzelekano leswa ha ku endliwaka naswona hi lemuka leswaku njhekanjhekisano wa xiyimo xa le henhla i xiphemu xa nkoka xa xidemokarisi xa hina. Leswi ka ha ri ku na timasipala leta ha tsandzekaka ku yisa vukorhokerhi na ku tiendlela swilo hi toxe hikokwalaho ka vusweti bya timali na mafumelo lama nga enelangiki, mindzelekano ya timasipala yi tshama yi ri karhi yi pfuxetiwa.Swipimanyeto swo cinca mindzelekano ya timasipala swi sungula swi langutisisiwa hi Bodo ya Mindzelekano ya Timasipala (MDB), leyi nyikiweke matimba yo endla mindzelekano hi ku landzelela Mfumo wa Miganga: Nawu wa Mindzelekano ya Timasipala, 1998 (Nawu wa vu27 wa 1998) na Vumbiwa ra Rhiphabuliki ra Afrika-Dzonga ra 1996.Tani hi nhlangano lowu tiyimelaka hi woxe, matirhelo ya MDB ya le rivaleni naswona ya tihlanganisa na van’wana. Khabinete yi khutaza miganga leswaku yi hoxa xandla eka matirhelo lawa. Khabinete yi sola ku tirhisiwa ka madzolonga hi nkarhi wo endla swivilelo tani hi tindlela to kuma swintshuxo swo lwa na timhaka to lwela mindzelekano. Ntirho wa MDB i xiphemu xa nkoka xa matirhelo ya mfumo ya Tlhelela eku Sunguleni yo tiyisisa ku tisa vukorhokerhi byo antswa emigangeni.  4.2. Khabinete yi hoyozela vanhu va Basotho eka ku hundzuseriwa ka matimba hi ndlela yo pfumala madzolonga naswona yi va hlohlotela ku tirha swin’we leswaku ku va ni ku rhula loku nga heriki na nhluvuko wa ikhonomi.  Khabinete yi tlhele yi hoyozela Holobyenkulu wa Vuhosi bya Lesotho, Muchaviseki Pakalitha Mosisili eku hlawuriweni ka yena ni ku vekiwa exitulwini leswi endliweke hi Ra Vumbirhi, 17 Nyenyankulu 2015, leswi ngheneleriweke hi Muchaviseki Phuresidente Jacob Zuma na Xandla xa Phuresidente Cyril Ramaphosa.Khabinete yi hoyozela Xandla xa Phuresidente eka xandla lexi a xi hoxeke ku fikelela ku humelela ka nhlawulo eVuhosini bya Lesotho. Yi tlhele yi hoyozela xandla lexi hoxiweke hi Nhlangano wa Nhluvukiso wa le Dzongeni wa Afrika eku hlanganyeteni ka wona ka tindlela to tisa ku rhula na nhlawulo wa mfumo lowuntshwa.   Khabinete yi tiyisisile ku tinyiketa ka Afrika-Dzonga ku ya emahlweni ri tirha na Vuhosi bya Lesotho ku ndlandlamuxa vuxaka lebyi nga kona exikarhi ka matiko lamambirhi hi ku tiyisisa vuxaka bya ikhonomi na vumunhu leswi nga ta antswisa vutomi bya vanhu.  5. Mintlangu leyi taka5.1. Xandla xa Phuresidente Ramaphosa u ta nghenela Ntlangu wa Anivhesari ya 25 wa Malembe ya Ntshuxeko wa Vutifumi bya Rhiphabuliki ra Namibia, ku katsa na ku Vekiwa Exitulwini ka Phuresidente Hage Geingob eWindhoek hi ti 21 Nyenyankulu 2015. Khabinete yi ndhundhuzela Namibia eka mintlangu ya rona ya Jubilee ya Silivhere na ku va Phuresidente Geingob a hundzukile munhu wa vunharhu ku va Nhloko ya Tiko leriya.  5.2. Phuresidente Zuma u ta rhurhela Phuresidente wa Zimbabwe Robert Mugabe ku suka hi ti 8 ku fika ti 9 Dzivamisoko 2015 ePitori. Rendzo leri ri ta gimetiwa hi Foramu ya Mabindzu ya Afrika-Dzonga-Zimbabwe leyi nga ta va kona hi ti 9 Dzivamisoko 2015, leyi xikongomelo xa yona ku nga ku ndlandlamuxa vuxavi na vuvekisi exikarhi ka matiko lamambirhi.5.3. Phuresidente Zuma hi ti 19 Nyenyankulu 2015 u ta simeka 95 wa switimele ePitori leswi akiweke tani hi xiphemu xa phurogireme ya Transnet ya vuvekisi bya swimakiwa swa nxavo wa R300 biliyoni yo pfuxeta switirhisiwa swa switimele swa tiko. Hi nkarhi wa vuvekisi bya tiphurogireme, mintirho yo tala yi ta tumbuluxiwa naswona mabindzu ya laha kaya ya ta vuyeriwa hi vumaki bya xikaya, nhluvukiso wa vuswikoti ni ku avelana matirhelo ya thekinoloji. Switimele leswintshwa swi ta hlamula nkayivelo wa matirhelo ya switimele etikweni no tlhela swi antswisa vuhumelerisi na matirhelo ya netiweke ya vutleketli bya hina bya le swiporweni. Ku simekiwa ku tlhela ku koweta vuhundzuluxi bya Vunjhiniyara bya Transnet lebyi nga helela ku va vamaki va switirhisiwa swa tinsimbhi tani hi leswi 85 wa switimele swi nga  akiwa etindzhawini ta swona eKoedoespoort, kusuhi na Pitori.                                                                                                                                                   5.4. Phuresidente Zuma u ta pfula Indaba ya Vamaki va Vantima leyi nga ta va kona hi ti 25 ku fika ti 26 Nyenyankulu 2015 eSethareni ya Tinhlengeletano ya Gallagher, eMidrand, tani hi xiphemu xa vutiyimiseri bya mfumo ku hluvukisa vamaki va vantima etikweni. Indaba leyi yi ta hlohlotela mbulavulo exikarhi ka mabindzu ya mfumo na yo ka ya nga ri ya mfumo ku ndlandlamuxa vamaki va vantima, ni ku cinca ni ku hundzuluxa ikhonomi hi vukari hi xikongomelo xo humelerisa ndlandlamuko lowu katsaneke.5.5. Phuresidente Zuma u ta nyika mbulavulo eka Nhlengeletano ya Swirho swa Rixaka (NMA) ya Nhlangano wa Mfumo wa Muganga wa Afrika-Dzonga, leyi nga ta va kona eSethareni ya Tinhlengeletano ya Gallagher, eMidrand ku suka hi ti 24 ku fika ti 26 Nyenyankulu 2015. NMA leyi yi ta langutisisa xiyimo xa mfumo wa muganga endzhaku ka 15 wa malembe ni ku bula hi makungu yo lwa hi ku hetiseka na timhaka to tisa vukorhokerhi, ku aka vuswikoti, vukungundwani ni vupandzi bya mindzelekano ya timasipala. Nhlengeletano leyi yi ta khomiwa ehansi ka nhlokomhaka: “15 wa Malembe ya Mfumo wa Muganga wa Xidemokirasi – Ku Tiyisisa ni ku Entisa Xidemokirasi xa Muganga wa Vanhu na Nhluvukiso lowu Hanyaka”.5.6. MaAfrika-Dzonga ya ta tlangela Siku ra Timfanelo ta Ximunhu hi ti 21 Nyenyankulu 2015 eUitenhage, eKapa Vuxa ehansi ka nhlokomhaka: “Ku Tlangela Tsalwa ra Ntshuxeko, ku Tiphina hi Timfanelo ta Ximunhu ta Ndzingano wa hinkwavo”. Mintlangu leyi yi ta nyika ndzhawu eka maAfrika-Dzonga hinkwavo ku tlangela vutitsoni lebyi endliweke hi nkarhi wo lwela xidemokirasi na ku tinyiketa ka hina ku yisa timfanelo ta ximunhu emahlweni tani hi laha swi tsariweke hakona eka Vumbiwa.Khabinete yi kombela maAfrika-Dzonga hinkwavo ku tlangela siku lera nkoka hi ku kondletela ntwanano wa xiyimo xa le henhla exikarhi ka rixaka ni ku aka rixaka swin’we. Tani hi xiphemu xa Nhweti ya Timfanelo ta Ximunhu, mimbulavulo ya miganga yi ta va kona eswifundzheninkulu hinkwaswo ku hlohlotela ku hanya swin’we emigangeni leyi nga na mindzhavuko yo hambanahambana.  Leswi swi ta gimetiwa hi Samiti ya Rixaka ya Vuhleri na Xiviko xo Hanya Swin’we, leyi nga ta khomiwa hi ti 30 Nyenyankulu 2015 ePort Elizabeth.5.7. Ndzawulo ya Nhluvukiso wa Vanhu yi ta rhurhela Indaba ya Vutirheli bya Vanhu ya Rixaka ku suka hi ti 24 ku fika ti 26 Nyenyankulu 2015 eSethareni ya Tinhlengeletano ta Misava eDurban ehansi ka nhlokomhaka: “Mpfuxelelo wa vutirheli bya vanhu eAfrika-Dzonga”.Indaba leyi yi ta tumbuluxa swiringanyeto na minghenelelo hi xikongomelo xo hlamula timhaka leti khumbhaka ntirho wa vutirheli bya vanhu ni ku tlhela yi ringanisa mpfumelelo wa nhluvukiso wa phurofexini leyi, ku seketela mfumo eka makungu ya wona ya vukari ya vuhundzuluxi bya ikhonomi na mahanyelo ya vanhu. Ku humelerisa mhaka leyi, ndzawulo yi andlarile phurogireme ya xikolaxipi xo hakelela swichudeni leswi endlaka dyondzo ya vutirheli bya vanhu etiyunivhesithi.5.8. Ndzawulo ya Nhluvukiso wa Vanhu yi ta khoma Nhlengeletano ya Vumbirhi yo Lwa na Vukungundwani na Vugevenga ku suka hi ti 30 ku fika ti  31 Nyenyankulu 2015 eHodela ya St George, eCenturion ehansi ka nhlokomhaka: “Ku tiyisisa timfanelo ta ximunhu eka hinkwavo hi maendlelo lama pfumalaka vugevenga eka timali ta mudende”.  Nhlengeletano yi ta hlela tindlela leti tirhisiwaka sweswi to tsuvula vukungundwani eka maendlelo ya timali ta mudende.5.9. Khabinete yi amukela ku rhurheriwa ka Ntlangu wa Tinxaka ta Mune wa basiketebolo lowu nga kona eRivaleni ra Mintlangu ra Wembley, eJoni ku suka hi ti 19 ku fika ti 22 Nyenyankulu 2015. Leswi swi tisa swipano swa vavanuna lavakulu swa Afrika-Dzonga, Nigeria, Mozambique na Kenya endzhawini yin’we eka ntlangu lowu nga languteriwa ku va kona lembe na lembe.5.10. Khabinete yi hoyozela xipano xa Khirikhete xa hina, lexi hundzeleke eka marhengu yambirhi yo hetelela endzhaku ka ku humelela hi tiwikete ta nkaye eka Sri Lanka eka ntlangu wa vona wa Khapu ya Misava. Hi navelela xipano lexi na mudzaberi wa xona leswinene tani hi loko va karhi va ya emahlweni na ntlangu lowu.6. Ku thoriwaVuthori hinkwabyo byi ta landzelela ku kamberiwa ka ntiyiso ka tidyondzo ta vathoriwa na mbhasiso lowu nga fanela.6.1. Nhlangano wa Matia. Qgweta Tintswalo Annah Nana Makhubele (Mutshamaxitulu);b. Manana Lindelwa Mbanjwa (Xandla xa Mutshamaxitulu);c. Tatana Pumezo Malik Mpumelelo Jonas;d. Manana Maleho Margaret Nkomo;e. Phurofesa Tumai Murombo, naf. Tatana Ferdinand Zondagh.6.2. Nhlangano wa Vulawuri bya Vutshamo bya Vanhua. Ahmed Essop Vawda (Mutshamaxitulu na ku thoriwa hi nakambe);b. Shadrack Kabelo Ganda;c. Itumeleng William Kotsoane;d. Kelikile Elva Kwinana;e. Maphuti Justine Lamola (ku thoriwa nakambe);f. Nontutuzelo Nomtandazo Mbiza (ku thoriwa nakambe);g. Mandla Mdludlu;h. Rose Sessie Molokoane;i. Manye Richard Moroka;j. Zolile Thando Ngcakani;k. Zikiswa Zandile Ntlangula, nal. Phakamile Worrel Weekes Ximiya.6.3. Nhlangano wa Vuhangalasi bya Mahungu ya Xitironiki wa Rixaka wa Afrika-Dzonga (NEMISA)Ku thoriwa nakambe ka Valawuri va le Handle eka Bodo ya NEMISA:a. Tatana Thami ka Plaatjieb. Dokodela Molatelo Maloka.6.4. Komiti ya Vutsundzuxi bya Vukorhokerhi bya Xibalo ya Afrika-Dzongaa. Muavanyisi Frank Kroon (Mutshamaxitulu);b. Qgweta  Selby Mfanelo Mbenenge (Xandla xa Mutshamaxitulu);c. Qgweta Roedolf Mastenbroek;d. Tatana Lazarus Docter Mokoena, nae. Manana Mmakgolo Meta Maponya.6.5. Nhlangano wa Dyondzo na Vuleteri bya Xiyenge xa Mfumo.Manana Gugu Dlamini tani hi Muofisirinkulu (CEO)6.6. Nhlangano wa Vuhangalasi bya Mahungu ya Xitironiki wa Rixaka wa Afrika-Dzonga (NEMISA)Dokodela Ndivhoniswani Aaron Tshidzumba tani hi Muofisirinkulu (CEO).6.7. Ejensi ya Mfumo ya Thekinoloji ya swa Mahungu (SITA)Dokodela Setumo Mohapi tani hi Muofisirinkulu (CEO)6.8. Ndzawulo ya Sayense na ThekinolojiManana Mohlago Flora Mokgohloa tani hi Xandla xa Mulawuri-Angarhelo: Xiyenge xa Vupulani na Nseketelo6.9. Foramu ya Rixaka ya Phurofexini ya swa Nawu:a) Tatana Max Boqwana;b) Tatana Krish Govender;c) Tatana Jan Maree;d) Manana Martha Mbhele;e) Manana Janine Myburgh;f) Tatana Richard Scott;g) Tatana Lutendo Sigogo;h) Tatana Jan Stemmett;i) Qgweta Willem van der Linde SC;j) Qgweta Ismail Jamie SC;k) Qgweta Greg Harpur SC;l) Qgweta Thami Ncongwane SC;m) Qgweta Dali Mpofu SC;n) Phurofesa Managay Reddi;o) Qgweta M A Hawyes;p) Qgweta Samuel Mgiba;q) Qgweta D Ntsebeza SC;r) Qgweta Kgomotso Ditsebe Morokas) Manana Namhla Thina Siwendut) Qgweta Brian Nair, andu) Tatana Uys Mathebula.SwivutisoPhumla Williams (Muvulavuleri wa Khabinete wo Khomela)Riqingho ra le nyongeni: 083 501 0139"
Xitatimende xa Nhlengeletno ya Khabinete ya 15 Dzivamisoko 2015,17 Apr 2015,https://www.gov.za/speeches/statement-cabinet-meeting-15-april-2015-17-apr-2015-0000,https://www.gov.za/ts/speeches/statement-cabinet-meeting-15-april-2015-17-apr-2015-0000,"1. Minhlaselo ya vaaki va Matikomambe leyi ha ku endlekaka1.1 Khabinete yi sola hi marito ya matimba swendlo swa madzolonga eka vaaki va matikomambe. Eka nkarhi lowu, Khabinete yi rhandza ku hundzisa marito yo chavelela eka mindyangu ya lava lahlekeriweke hi vutomi bya vona ni ku navelela ku hola hi xihatla eka lava vavisekeke. Ku hava ku suleka moya kumbe ku kwata loku nga lulamisaka hi minhlaselo leyi no phangha switolo swa vona. Loko ku karhi ku tekeriwa enhlokweni swivilelo swa vaaki, hi fanele ku tsundzuka leswaku madzolonga eka un’wana munhu a ya nga pfuki ya ololoxile swiphiqo leswi vanhu va nga na swona.  Kambe, swi hi veka eka xiyimo xo biha tani hi vanhu, naswona mahanyelo lawa ya lwisana na ntiyiso na masungulo ya hina ya leswi xidemokirasi xi vulaka swona. Afrika-Dzonga ri lwile na vukoloni na Xihlawuhlawu kun’we na maAfrika kuloni leswaku vanhu hinkwavo va tikonkulu ra hina va ta hloniphiwa ni ku xiximiwa. 1.2 Minhlaselo leyi yi ni nhlohlotelo wukulu eka ikhonomi, mahanyelo ya vanhu na vuxaka bya tipolotiki etikweninkulu leri na le misaveni hinkwayo. Tikhamphani ta Afrika-Dzonga leti fambisaka mabindzu lama humeleleke etikweninkulu leti hoxaka xandla eka timali ta tiko ni ku yisa ikhonomi emahlweni ti nga ha khumbhiwa hi minhlaselo ku fana na leswi humelelaka vaakatiko va matikomambe. Sweswinyana, swiyimbeleri swa Afrika-Dzonga leswi a swi fanele ku ya bombisa vuswikoti bya swona ehandle ka mindzilekano ya tiko ra hina, swo fana na BigNuz eZimbabwe, Kelly Khumalo na Casper eLondon, swi yimisile mintlangu ya swona hikokwalaho ka minhlaselo leyi. Vaaki vo tala va hina lava a va xava xiinkwa na botere eka switolo leswi vun’wini bya swona a ku ri vaakatiko va matikomambe sweswi va haganekile.  Namuntlha, Afrika-Dzonga ri tiphina hi ku va tiko leri tshuxekeke, lowu fikeleriweke hikokwalaho ka xandla lexi hoxeke hi Matiko yo hlaya ya Afrika. Nhenha ya hina leyi nga lova, Phuresidente Oliver Tambo u nyikiwile ndzhawu yo tumbeta nhloko ku tshunela eka malembe ya 30 eZambia kun’we na van’wana maAfrika-Dzonga lava tshameke evuchavelawhawha. Matiko ya Afrika kuloni a ya nyikanga vanhu va hina ndzhawu yo tshama ntsena, va tlhele va nyikela hi switirhisiwa naswona van’wana va hakerile hi hakelo leyikulu no tlhela va lahlekeriwa vutomi bya vaakatiko va vona  leswaku Afrika-Dzonga ri fikelela xidemokirasi. Afrika-Dzonga a ri nga pfuki ri humesiwile egondzweni ra rona ro fikelela xivono xa Afrika hinkwayo tani hi laha swi tsariweke hakona eka Nongonoko wa AU 2063, lowu wu tsariweke hi vatata wa tata wa hina Kwame Nkrumah, Nnamdi Azikiwe, Mwalimu Julius Nyerere na Nelson Mandela. Phuresidente Jacob Zuma u nyikile Vaholobye va Xiphemu xa Vululami xa Nsivelo wa Vugevenga na Vusirhelerikun’we na Vaholobye va Nhluvukiso wa Mabindzu Lamantsongo, Mabindzu na Vumaki na Nhluvukiso wa Vanhu ntirho wo tihlanganisa na swiyenge leswi khumbhekaka hi xikongomelo xo fikelela xintshuxo. Vaholobye lava va tlhele va nyikiwa ntirho wo languta swiyimo swa vutomi bya vanhu swa siku rin’wana ni rin’wana na ikhonomi leswi vonakaka tani hi xivangelonkulu xa minhlaselo leyi, leswaku ku ta kota ku tekiwa swiboho leswi faneleke swo lwisana ni mhaka leyi hi matimba. Phuresidente u tlhele a tivisa tindlela leti nga ta tirhisiwa hi Vuthu ra Vusirheleri ra Rixaka ra Afrika-Dzonga ku tisa vulawuri eka mindzilekano ya hina. Khabinete yi kombela vaaki hinkwavo, minhlangano na vanhu, ku hlanganisa mavoko ku lwisana na minhlaselo leyi. Afrika-Dzonga a hi tiko ra madzolonga, kutani vanhu lava nga tatiki na xandla a va nga pfumeleriwa ku endla leswaku tiko ri tsandzeka ku yisa ntirho wa rona emahlweni. Madzolonga a ya se tshama ya va xintshuxo xa swiphiqo kwihi na kwihi naswona a ya nga vi xintshuxo eAfrika-Dzonga. Ku nga ri hi vito ra hina!2. Swifaniso2.1 Khabinete yi lemukile xiboho xa vufambisi bya yunivhesithi xo susa xifaniso xa Rhodes ekhamphasini ya Yunivhesithi ya Kapa. Afrika-Dzonga eka tidikhedi timbirhi leti nga hundza ri fambile magoza lamakulu yo endla leswaku swifaniso swa hina swa matimu swi va xivoni xa vanhu va hina na xiyimo xa xidemokirasi. Hambiswiritano, khabinete ya pfumela leswaku rendzo ro susa swifaniso na mavito ya matimu lama pfatlanyaka timbilu ta vanhu etikweni ra hina a swi endliwanga hi rivilo tani hilaha a swi fanele swi endliwile hakona. Khabinete yi lemuka ni ku khutaza njhekanjhekisano lowu nga kona lowu katsaka mani na mani, wa vuhundzuluxi etikweni, hi ku tsundzuka leswaku vuhundzuluxi bya swilo a byi fambanga hi rivilo leri a byi fanele byi fambile hi rona, hi twisisa ku suleka ka moya eka swichudeni. Hikokwalaho, hi khutaza swichudeni ku tirhisa tindlela leti andlariweke emilawini ya hina.      2.2 Khabinete yi kombela maAfrika-Dzonga leswaku va ti katsa eka mapfhumba lama yaka emahlweni lama fambisiwaka hi Ndzawulo ya Vutshila na Mfuwo ya ndzhaka na vuaki bya rixaka. MaAfrika-Dzonga va tsundzuxiwa leswaku Nawu wa Switirhisiwa swa Ndzhaka ya Rixaka wa 1999 wu andlala tindlela to tihlanganisa na swiyenge leswi khumbhekaka leti faneleke ku landzeleriwa ku susa na/kumbe ku yisa swifaniso endzhawini yin’wana. 3. Vuendzi bya Zimbabwe bya Ximfumo3.1 Khabinete yi amukela vuendzi lebyi humeleleke bya Zimbabwe bya ximfumo lebyi a byi rhangeriwile hi Phuresidente Robert Gabriel Mugabe. Afrika-Dzonga na Zimbabwe ya ni matimu yo leha ya vuxaka bya vun’we bya xifundzha na ndzhavuko. Vanhu va Zimbabwe va ni matimu yo hoxa xandla xikulu xo seketela ku lwa na xihlawuhlawu eAfrika-Dzonga.   Rendzo leri ri tlakusile vuxaka bya matiko lamambirhi hi ku tumbuluxiwa ka Khomixini ya Matiko Mambirhi ni ku sayiniwa ka mintwanano yimbirhi na Memorandamu ya Ntwisisano. Ntwanano wa Matumbuluxelo ya Khomixini ya Matiko Mambirhi lowu andlariweke wu tlakusa ntirhisano wa matiko lamambirhi eka xiyimo xa le henhla naswona nhlengeletano ya Varhangeri lavambirhi yi ta langutisisa loko ku ri ni nhlanga leyi balekaka ngati eka mintwanano ya ntirhisano ya matiko lamambirhi leyi ku twananiweke yona.Ntwanano wa Ntirhisano wa Vufambisi bya Switirhisiwa swa Mati na matumbuluxelo na mafambiselo ya Khomixini ya Vun’we bya Mati wu ta tlakusa ntirhisano eka vupulani bya switirhisiwa swa mati, nhluvukiso na vufambiselo hi moya wa ntwisisano wun’we na mbuyelo. Matiko lamambirhi ya ta tirhisa vun’we bya wona ku endla ndzavisiso wo tiva xiyimo xa switirhisiwa swa mati swa milambu eZimbabwe ku phamela mati eRhiphabuliki ra Afrika-Dzonga; naswona swin’we matiko lama ya ta tumbuluxa tiphurojeke ta mati, leswi nga ta tisa mbuyelo wo tumbuluxa mintirho, vuhundzuluxi bya ikhonomi na nhluvukiso, ni vuhangalasi bya ntokoto.    Ntwanano Mayelana ni Ntirhisano wa Vupfuni bya Vufambiselo bya Vuamukeri bya Swibalo swa Nhundzu- wu simeka masungulo ya vutumbuluxi bya ndzilekano wa vun’we bya matiko lamambirhi. Leswi i matirhelo ya ndzinganiso wa misava lowu pimanyetiweke hi Nhlangano wa Vuamukeri bya Swibalo swa Nhundzu ya Misava. Xikongomelo i ku endla leswaku vufambisi lebyimbirhi byi avelana timhaka, byi seketelana hi tlhelo ra vupfuni bya xithekiniki, ni ku tirha timhaka ta vunhlorhi, vuendzi na mindzavisiso kun’we no tlhela byi tirhisana ku tlakusa matirhelo lama humelelaka.Memorandamu ya Ntwisisano wa Ntirhisano wa Xidipulomati wu ta tumbuluxa tindlela ta mbulamburisano wa xidipilomati xa nkarhi ni nkarhi hi timhaka ta Afrika ni timhaka tin’wana ta nkoka. Xikongomelonkulu xa MoU leyi i ku tumbuluxa ndlela yo tihlanganisa nkarhi ni nkarhi hi ndlela yi xidipilomati hi timhaka to tiyisisa vuxaka bya matiko lamambirhi, vusirheleri na ntirhisano eAfrika.Memorandamu ya Ntwisisano wa Ntirhisano eka Mabindzu yi lava ku nyika nkarhi na ndzhawu yo tirhisana eka matiko lamambirhi ni ku avelana ntokoto wo ndlandlamuxa nhluvuko wa ikhonomi. Swirho leswimbirhi swi twananile ku tirhisana hi ku hlohlotela mabindzu, ku susa swirhalanganyi swa mabindzu ni ku aka vuswikoti bya xithekiniki eka tindzhawu leti hlawuriweke ku katsa ni nhluvukiso wa vuswikoti hi ku angarhela. 4. Yunivhesithi ya Sayense ya Rihanyo ya Sefako Makgatho 4.1 Khabinete yi amukela ku simekiwa ka Yunivhesithi ya Sayense ya Rihanyo ya Sefako Makgatho hi Phuresidente Jacob Zuma eGa-Rankuwa, eGauteng hi ti 14 Dzivamisoko 2015. Yunivhesithi leyi, leyi hlanganisaka khale ka khamphasi ya MEDUNSA ya Yunivhesithi ya Limpopo, yi sungurile lembe ra yona ra dyondzo hi 2015 yi ri na 5 000 wa swichudeni.Ku tumbuluxiwa ka Yunivhesithi ya Sefako Makgatho swi tisa nkarhi lowunene wa nhluvukiso ni vuleteri bya tiphurofexinali tintshwa ta rihanyo leti nga ta tisa nhlohlotelo lowunene evuton’wini ni le rihanywini ra maAfrika-Dzonga lava ha khirhiweke hi vusweti ni ku pfumaleka ka vufikeleri bya vukorhokerhi bya rihanyo. Yunivhesithi ya Sayense ya Rihanyo ya Sefako Makgatho i yunivhesithi yo sungula ku tumbuluxiwa etikweni leri leyi tiyimeleke yi ri yoxe. Mfumo wu ta ya emahlweni wu endla vuvekisi eka dyondzo na nhluvukiso wa vuswikoti tani hi mufambisinkulu wa ndlandlamuko wa ikhonomi na nhluvuko.  5. Vhiki ra Imbizo5.1 Khabinete yi rhandza ku hundzisa marito yo khensa eka MaAfrika-Dzonga hinkwavo lava teke hi nhlayo leyikulu ku ta endla mbulavurisano na vayimeri va vanhu hi nkarhi wa Vhiki ra Imbizo ya Rixaka leyi nhlokomhaka ya yona a ku ri: “Swin’we hi yisa Afrika-Dzonga emahlweni”. Leswi swi komba ku vupfa ka xidemokirasi laha vaakatiko va nghenisaka xandla hi matimba eka mapfhumba lama kongomisiweke ku endla leswaku mfumo wu va ni vutihlamuleri tani hi laha swi kombisiweke hakona eka Pulani ya Nhluvukiso wa Rixaka. Varhangeri va tipolitiki va tihlanganisile na vaaki no ndlandlamuxa leswi nga boxiwa hi Phuresidente Jacob Zuma eka Mbulavulo hi xiyimo xa Rixaka wa 2015.5.2 Imbizo leyi yi tlhele yi nyika nkarhi na ndzhawu eka varhangeri va tipolitiki ku andlala makungu ya mfumo yo antswisa mphakelo wa vukorhekeri ni ku yingisela timhaka leti vaaki va hlanganaka na tona. Ku tlula 70 wa mintlangu ya Imbizo yi vile kona ku suka hi ti 7 Dzivamisoko ku fika ti 12 Dzivamisoko 2015. Mintlangu leyi yi herile hi ti 12 Dzivamisoko, hi “Imbizo Lounge”, leyi rhurheriweke hi nkarhi wun’we hi varhangeri va tipolitiki vanharhu eka swifundzhankulu swinharhu. 6. Swibohonkulu swa Khabinete6.1 Khabinete yi amukela mbuyelo wa vulavisisi lebyi endliweke eka 161 091 wa swivilelo na swivutiso swa vaakatiko leswi amukeriweke eka Nomboro yo Hisa ya Phuresidente ku sukela loko yi tumbuluxiwile ku fikela hi Nyenyankulu 2013. Ndzavisiso lowu wu paluxile vuxaka bya swivilelo leswi vilerisaka vaakatiko, wu humelerisile tinhlokomhaka leti boxiweke na timhaka leti khumbhaka mfumo hi ku angarhela. Swikumiwa swa ndzavisiso lowu swi humelerisile timhaka to hlaya leti vilerisaka vaakatiko naswona leti khumbhaka mfumo hinkwawo.  Swikumiwa swa ndzavisiso lowu swi ta pfuna tindzawulo ku twisisa ku antswa timhaka leti vaaki va hlanganaka na tona, na hi laha vaaki lava va  lavaka ku pfuniwa hakona. Ku nghenelela ka mfumo ku ta antswisa tindlela leti hi ti tirhisaka ku yisa vukorhokeri eka vaaki.   6.2 Khabinete yi kumile xiviko lexa ha ku humesiwaka xa ndzavisiso wa tihakelo ta vaphakeri va nhundzu ya mfumo eka 30 wa masiku ku suka eka rhasiti ntiyiso ra nxaxamelo wa swixavisiwa. Khabinete yi lemukile nhluvuko lowu endliweke, kambe ya khumbheka hi tindzawulo leti na sweswi ta ha langutaneke ni mintlhontlho. Nxopaxopo wa mfananiso wa Tindzawulo ta le Xikarhi ku sukela hi Sunguti 2013 ku fikela hi Nhlangula 2014 wu komba ku antswa hi 39% hi nhlayo xikarhi ya tirhasiti ta nxaxamelo wa swixavisiwa leti hakeriweke exikarhi ka masiku ya 30, na 32% wa ku antswa ka nhlayo xikarhi ya tirhasiti ta swixavisiwa leti hakeriweke endzhaku ka 30 wa masiku. Tindzawulo ta Rixaka ti mangarile 155 572 wa tirhasiti ta swixavisiwa leti nga na nxavo wa R3,8 biliyoni leti hakeriweke nkarhi wun’we endzhaku ka 30 wa masiku, 62 887 wa tirhasiti ta swixavisiwa leti nga na nxavo wa R2.1 wa biliyonileti tlulaka 30 wa masiku a ti se hakeriwa.   Tindzawulo ta swifundzhankulu eka nkarhi lowu fanaka ti boxa ku antswa hi ntlhanu wa tiphesente eka nhlayo xikarhi ya tirhasiti ta swixavisiwa leti nga hakeriwa eka 30 wa masiku. Swifundzhankulu swi vikile 241 332 wa tirhasiti ta swixavisiwa leti nga na nxavo wa R13,4 biliyoni  leti hakeriweke endzhaku ka 30 masiku, na 356 079 wa tirhasiti leti nga na nxavo wa R21,8 biliyoni leti tlulaka 30 wa masiku naswona leti nga hakeriwangiki.   Leswi i ku tlhelela endzhaku hi 52% hi nhlayo xikarhi ya tirhasiti ta swixavisiwa leti tlulaka 30 wa masiku hi vukhale naswona leto ka ti nga hakeriwangiki.Hi xikongomelo xo pfuna tindzawulo leta ha hlulekaka, khabinete yi pasisile ku tumbuluxiwa ka yuniti yo hlawuleka eka Ndzawulo yo Pulana, Nkambisiso no Hlela ku landzelerisa hi matimba tindzawulo leta ha hlulekaka. Yuniti leyi yi ta tirha kun’we na Timali ta Rixaka na Ndzawulo ya Vatirhelamfumo na Vulawuri (DPSA).   Ku engetela, nomboro yo hisa ya rixaka yi ta kandziyisiwa no tlhela yi hangalasiwa eka vaphakeri va nhundzu ya mfumo leswaku va hi tivisa hi ku hlwerisiwa ka tihakelo. Mhaka leyi yi ta landzelerisiwa eka ndzawulo leyi khumbhekaka naswona tinhlamulo ti ta vikiwa. 6.3 Khabinete yi lemuka xiviko xa ku tirhisiwa ka Phurogireme ya Nhlohlotelo ya Vuhleri bya Vuhumelerisi bya Vunavetisi bya Vuxavisi na Vupfuni (EMIA) naswona yi amukela vufambisi na pulani ya antswiso hi Ndzawulo ya Mabindzu na Vumaki.  Leswi a swi endla xiphemu xa Pulani ya Vuhleri ya Rixaka ya 2013/14 yo hlela ku humelela ka Phurogireme yo seketela vamaki na vaxavisi va Afrika-Dzonga. EMIA yi pfunile 6 766 wa mabindzu lama xavisaka nhundzu ematikwenimambe eswifundzheninkulu hinkwaswo naswona yi hakerile swikoxo swa ntsengo wa R510  miliyoni ku sukela hi 2009/10 ku fikela hi 2012/13. Mabindzu lama seketeriweke ya tumbuluxile mintirho ya 24 802. Ndzavisiso wa vanhu lava ngheneleleke eka EMIA wu paluxa matirhiselo ya minhlohlotelo ya EMIA hi Vanhu lava Khale a va nga Tekeriwi enhlokweni na tifeme leti vinyi va tona ku nga vavasati. 6.4 Khabinete yi pasisile mpfampfarhuto wa Tsalwa ra Pholisi ro Gembula ra Rixaka lowu nga ta kandziyisiwa eka Gazete ya Mfumo ku endlela leswaku wu fikeleriwa hi mani na mani. Xikongomelo i ku antswisa matirhelo ya vulawuri bya vugembuli, ku antswisa vuhlanganisi na ntirhisano wa swifundzhankulu, na ku nyika Bodo ya Vugembuli bya Rixaka matimba tani hi Mulawuri loyi a tirhanaka na vugembuli lebyi nga riki enawini.  6.5 Khabinete yi pasisile ku kandziyisiwa ka mpfampfarhuto wa Pholisi ya Swipyopyi ku endlela leswaku yi fikeleriwa hi mani na mani.  Mpfampfarhuto wa Pholisi ya Swipyopyi wu ta antswisa matirhelo ya vulawuri bya vuxavisi bya Swipyopyi ni ku lwa na vuxavisi lebyi nga riki enawini. Exikarhi ka timhaka tin’wana, swipimanyeto leswi swi ta angula nhlohlotelo eka mahanyelo ya vanhu na matirhelo ya ikhonomi ya swipyopyi, na vudurhi lebyi yelanaka na vuxanisi bya xihoko, ku katsa na vuhundzuluxi bya vumaki bya swipyopyi.6.6 Khabinete yi tivisiwile hi mimbuyelo ya swikambelo swa vuhleri bya Makulelo ya Tindzumulo, laha vuhleri bya Gireyidi R na ku nghenelela loku nga endliwaka ka mphamelo wa swakudya swa vana lava nga hansi ka malembe ya ntlhanu swi endliweke hi xitalo.  Khabinete yi pasisile ku tumbuluxiwa ka Kungu ra Mphamelo wa Swakudya swa Rixaka ra Afrika-Dzonga, leri hi ku landza matimu ri angulaka madyelo, ku katsa ni nkarhi lowu n’wana a nga si velekiwaka, masiku ya 1 000 ya vutomi bya n’wana, ku kula ka tindzumulo na Gireyidi R. Kungu ra antswiso ra “Nhlohlotelo wa ku Tumbuluxiwa ka Gireyidi R eka Mimbuyelo ya Dyondzo” ri tshikelela ku antswisiwa ka xiyimo xa Gireyidi R ku endla leswaku xi va ni matimba eka vana lava sweleke ni le ka swifundzhankulu leswi nga tirheki hi laha swi languteriweke hakona. Leswi swi katsa vuleteri na nhluvukiso wa vadyondzisi va Gireyidi R ni ku thoriwa ka vanhu lava nga ni xitifikheti xa le henhla lexi faneleke (xa NQF 5) leswaku ku fikeleriwa xikongomelo lexi. 7. Milawumbisi7.1 Khabinete yi pasisile ku humesiwa ka Nawumbisi wa Mabindzu ya Ndzindzakhombo, 2015 leswaku wu langutisisiwa hi mani na mani. Nawumbisi lowu wu fambisana na Pulani ya Nhluvukiso wa Rixaka, wu tiyisisa xiyenge xa mabindzu ya ndzindzakhombo lexi lawuriwaka hi tindlela letinene, naswona wu hlohlotela ntshamiseko wa swa timali lowu nga ta seketela ikhonomi leyi kulaka yi ya emahlweni hi ku nyika vutomi hi ndzinganelo wa xiyimo xa le henhla, lowu angulaka xirilo xa timali xa 2008. Nawumbisi lowu wu nyika vutomi eka matirhelo yantshwa eka xiyenge xa bindzu ra ndzindzakhombo.    Tirhelo ra Vufambisi na Vukamberi bya Nhlayiso wa mali ri lava ku tivisa maendlelo yantshwa ya swikweleti lama langutaka emahlweni hi ku ringanisa switirhisiwa leswi lavekaka na nxungetor wa vufambisi bya bindzu ra ndzindzakhombo. Ri tlhela ri nyika vafambisi va mabindzu ya ndzindzakhombo matimba yo tirhisa tindlela to valanga nxungeto no switirhisiwa swo fambisa. Tindlela leti ti kongomisiwile ku antswisa vuhlayiseki byo antswa ka vinyi va tipholisi na va vuyeriwa ni ku antswisa xiyimo xa xirilo xa timali. 7.2 Khabinete yi pasisile ku kandziyisiwa ka mpfapfarhuto wa Nawumbisi Ndzundzhuluko wa Senthara ya Vunhlori bya Timali, 2014 leswaku wu ya langutisisiwa hi mani na mani. Nawumbisi Ndzundzhuluko wu bumabumela mihundzuluxo eka Nawu wa Senthara ya Vunhlori bya Timali (Nawu wa vu 38 wa 2001). Leswi i ku angula ku chavisiwa loko nga kona eka ntshamiseko wa matirhelo ya swa timali loko tisaka hi vugevenga bya swa timali na vuthororisi bya swa timali hi ku tiyisisa maendlelo na ndzinganelo lowu amukelekaka emisaveni, hi ku landzelela nawu wa Afrika-Dzonga. 8. Xiyimo xa Khabinete eka Timhaka ta Sweswi8.1 Khabinete yi lemuka no khumbheka hi ku andza ka mafu ya le magondzweni hi nkarhi wa Paseka, laha ku nga va na 208 wa tinghozi leti koxeke vutomi bya vanhu va 287, leswi fananisiwaka ni mafu ya 193 n’waxemu ku suka eka 148 wa tinghozi. Vuhlayiseki bya le magondzweni i vutihlamuleri bya maAfrika-Dzonga hinkwavo naswona ku humelela ka mampfhumba ya vuhlayiseki bya le magondzweni swi va kona loko vatirhisi hinkwavo va magondzo va hoxa xandla eka mhaka leyi. Vachayeri va fanele ku landzelela milawu ya le magondzweni, va nga nwi loko va chayela, va famba hi rivilo leri faneleke, va tlhela va tiyisisa leswaku swifambo swa vona swi le nawini.8.2 Hi ku yimela vanhu va Afrika-Dzonga, khabinete yi rhandza ku hundzisa marito yo chavelela eka mfumo na vanhu va Rhiphabuliki ra Kenya, ngopfu ngopfu eka mindyangu ya vatwisiwakuvava lava nga hundza emisaveni eka minhlaselo ya hava eKholichi ya Yunivhesithi ya Garissa hi ti 2 Dzivamisoko 2015.Khabinete yi pfumelelana na Phuresidente Jacob Zuma ku sola swendlo leswo chavisa vanhu naswona ha engeta hi vula leswaku Afrika-Dzonga ri seketela Kenya na misava hinkwayo eka makungu ya vona yo tisa ku rhula, ntshamiseko, xidemokirasi na vuaki bya rixaka eSomalia.Khabinete yi hoyozela vanhu va Nigeria ku va vile na nhlawulo wo rhula, wo vonikela, wo tshembeka, lowu tshuxekeke ni ku pfuleka hi ti 28 Nyenyankulu 2015, tani hi laha swi bohiweke hakona hi Khomixini ya Nhlawulo ya Rixaka wa Nigeria. Hi ku yimela Afrika-Dzonga, Khabinete yi hoyozela Jenerali Muhammad Buhari eku hlawuriweni ka yena tani hi Phuresidente ya Rhiphabuliki ra Xifederali ra Nigeria.8.3 Khabinete yi hoyozela Marlene van Niekerk ku va a ri muAfrika–Dzonga wo sungula ku hlawuriwa ku nyikiwa Sagwadi ra Misava ra Man Booker. U tekeriwile enhlokweni hikokwalaho ka ku humelela ka yena evuton’wini hi xiyimo xa le henhla eka vutsari bya tinovhele, ku katsa na mintirho yo fana na Triomf na Agaat. U tlhele a kuma Sagwadi ra Hlawuleka ra Ikhamanga hi 2011 hikokwalaho ka “ku hoxa xandla ka yena ka xiyimo xa le henhla eka vutsari bya vutshila na ndzhavuko”.  9. Mintlangu leyi taka9.1 Khabinete yi lemuka leswaku Phuresidente Jacob Zuma a ta hlamula swivutiso hi Ra Vumune ePalamende, 16 Dzivamisoko 2015.9.2 Khabinete yi amukela Rendzo ra Ximfumo ra Phuresidente Jacob Zuma ro ya eJakarta, Indonesia ku suka hi ti 19 ku fika ti 21 Dzivamisoko 2015, leri nga ta langutisisa xiyimo xa vuxaka exikarhi ka matiko lamambirhi ku tiyisisa ku humelerisa ka ‘Goza ra Pulani’, ra malembe ya ntlhanu tani hi laha swi kaneriweke hakona hi matlhelo lamambirhi ePitori hi Hukuri 2014. Phuresidente Jacob Zuma u ta nghenelela Samiti ya Asia-Africa exikarhi ka ti 22 na ti 23 Dzivamisoko eJakarta, leswi nga ta tiyisa ntirhisano wa Dzonga-Dzonga eka ndlandlamuko wa mahanyelo ya vanhu na ikhonomi eka swifundzha leswimbirhi.Rendzo leri ri ta gimetiwa hi Ntlangu wa Anivhesari ya malembe ya 60 ya Nhlengeletano ya Bandung ya 1955 na Ntlangu wa Anivhesari ya malembe ya 10 ya Xinakulobye xa Makungu Lamantshwa ya Asian-African (NAASP) hi ti 24 Dzivamisoko 2015, lowu nga ta va kona eBandung, eWest Java. A ku ri eBandung laha varhangeri va nhlangano wa hina ku nga Moses Kotane na Maulvi Cachalia va nga tisa milawu yo pfumala xihlawuhlawu xo ya hi mbala, na vutifambisi hi n’wexe eka nongonoko wa matiko ya misava.9.3 Khabinete yi kombela maAfrika Dzonga ku tlangela na yona mintlangu ya Nhweti ya Ntshuxeko leyi tisaka dikheyidi ya vunharhu ya ntshuxeko hi ku tlakusa xindzhuti xa vumunhu ni ku landzelela nongonoko wa rixaka wo fana, eka ku aka Afrika-Dzonga ra vun’we no humelela.  Ntlangu wa hina wa rixaka wu ta gimetiwa hi Siku ra Ntshuxeko, 27 Dzivamusoko 2015 ehenhla ka nhlokomhaka: “Ku Tlangela ku Sungula ka Dikheyidi ya Vunharhu ya Ntshuxeko wa hina hi ku Hatlisisa Vuhundzuluxi bya Ikhonomi hi Matimba”.MaAfrika-Dzonga va tlhela va tsundzuxiwa hi vutitsoni byo hlaya lebyi endliweke hi vanakulorhi va hina na vamanana, eku lweni na matirhelo ya mona ya xihlawuhlawu leswaku hinkwerhu hi kota ku tiphina hi ntshuxeko lowu hi nga na wona namuntlha.  Hi ku xixima maAfrika Dzonga lava hoxeke xandla eka ndlandlamuko wa xidemokirasi xa hina, Phuresidente Jacob Zuma u ta nyika Minxiximo ya Rixaka eka ntlangu lowu nga ta va kona eUnion Buildings. Khabinete yi hoyozela vavuyeriwa va minxiximo leyi na ku hundzisa marito yo khensa. 9.4 Khabinete yi amukela leswaku Afrika-Dzonga ri ta rhurhela Ntlangu wa Nhlangano wa Afrika (AU) wa vu 25 eka Ndzawulo ya Vuxaka bya Matiko na Ntirhisano na Senthareni ya Tinhlengeletano ta Misava ya Sandton ejoni ku suka hi ti 7-15 Khotavuxika 2015. Afrika-Dzonga ri tinyiketile ku rhurhela ntlangu lowu endzhaku ka loko Rhiphabuliki ra Chad ri arile ku ya emahlweni no endla tano.   Xikongomelonkulu xa samiti i ku langutisisa nhluvuko lowu endliweke ku fikelela swikongomelo swa tikonkulu, ku ri karhi ku langutiwile ngopfu nhlokomhaka ya 2015, “Lembe ro Nyika Vavasati Matimba na Nhluvukiso na ku Humelerisa Nongonoko wa Afrika wa 2063”. Timhakankulu tin’wana ku ta va xiyimo xa ku rhula na vuhlayiseki eAfrika, ku lwa na Vuvabyi byo Tlulela bya Ebola na nhlohlotelo wa mahanyelo ya vanhu na ikhonomi etikweninkulu, tindlela tin’wana to pfuneta Nhlangano wa Afrika hi timali, ku amukeriwa ka Pulani ya Vuhumelerisi ya Malembe ya Khume yo Sungula ya Nongonoko wa AU 2063, na vuhundzuluxi bya Nhlangano wa Tinxaka eka 70 wa Malembe yi tumbulukile.  10. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela10.1 Dokodela Diane Cecile Parker tani hi Xandla xa Mulawuri-Angarhelo: Dyondzo ya Yunivhesithi eka Ndzawulo ya Dyondzo ya le Henhla10.2 Tatana Abel Makalene Mawela, tani hi Mulawuri  wa le Handle eka Bodo ya Khoporexeni ya Bindzu ra Ndzindzakhombo ya Swikweleti swa Vuxavisi.10.3 Tatana Tefetso Bernard Phitsane tani hi xirho xa le handle xa Bodo ya Ejensi ya Switimele swa Vakhandziyi ya Afrika-Dzonga. 10.4 Bodo ya Vulawuri bya Vahleri va Tinkota leyi Tiyimelaka hi Yoxe:a) Manana Lise Keech;b) Tatana Abel Dlamini;c) Tatana Thiru Pillay;d) Tatana Zola Luxolo Fihlani;e) Manana Amanda Lethukuthula Mazibuko;f) Manana Noluphumzo Leonora Noxaka;g) Manana Rene Aloise Kenosi (u thoriwa ra vumbirhi);h) Tatana Alexander Van der Watt (u thoriwa ra vumbirhi); nai) Tatana Michael Sass (u thoriwa ra vumbirhi).10.5 Huvo ya Afrika-Dzonga ya Vuxaka bya Matiko (SACOIR):a) Phurofesa Maxi Schoeman (Xidyondzeki);b) Phurofesa Anthoni Van Nieuwkerk (Xidyondzeki);c) Dokodela Siphamandla Zondi (Xidyondzeki);d) Phurofesa Shamil Jeppie (Xidyondzeki);e) Phurofesa Sekgothe Mokgoatsana (Xidyondzeki);f) Manana Chichi Maponya (Mabindzu);g) Manana Danisa Baloyi (Mabindzu);h) Dokodela Thandi Cynthia Ndlovu (Mabindzu);i) Manana Nonhlanhla Mjoli-Mncube (Mabindzu);j) Tatana Billy Masetlha (Mabindzu);k) Tatana Dennis George (Mintirho);l) Tatana Joel Mfingwana (Mintirho);m) Dokodela Somadoda Fikeni (Muakatiko);n) Jenerali Moyo Mudau (Muakatiko);o) Tatana Aziz Pahad (Muakatiko);p) Tatana Tshepo Mashiane (Muakatiko);q) Amb Griffiths Mandlenkosi Memela (Muakatiko);r) Tatana Jimmy Gotyana (Muakatiko); nas) Tatana Kenny Morolong (Muakatiko).10.6 Khomixini ya Vukorhokerhi bya Vuthu ra Vusirheleri:a) Manana. Sebina Hlapolosa;b) Phurofesa Malegapuru William Makgoba; nac) Tatana Joseph Maselele Jongile.10.7 Tatana Kevin Wakeford tani hi Mufambisinkulu wa Khoporexeni ya Switlhavani swa Afrika-Dzonga (Armscor).10.8 Phurofesa Ntomb’fikile Mazibuko tani hi Mutshamaxitulunkulu wa Huvo ya Nhlangano wa Vulawuri bya Vumaki bya Vuhlayiseki bya le Xihundleni.Swivutiso:Manana Phumla Williams (Muvulavuleri wa Khabinete wo Khomela)Cell: 083 501 0139"
Xitatimende xa Nhlengeletano ya Khabinete ya ti 29 Dzivamisoko 2015,30 Apr 2015,https://www.gov.za/speeches/statement-cabinet-meeting-29-april-2015-30-apr-2015-0000,https://www.gov.za/ts/speeches/statement-cabinet-meeting-29-april-2015-30-apr-2015-0000,"1. Minhlaselo eka vahlapfa leya ha ku humelelaka1.1. Khabinete yi amukela ku rhula ni ku dzika loko nga kona emigangeni leyi a yi khumbhekile hi minhlaselo eka vahlapfa leya ha ku humelelaka. Khabinete yi hoyozerile tindzawulo leti tirhiseke Senthara ya Nhlanganelo ya Vutirhi bya Rixaka ku herisa timhangu ta madzolonga leti humeleleke eKwaZulu-Natal na le Gauteng.   1.2. Khabinete yi hoyozerile varhangeri va swifundzhankulu na timasipala etindzhawini leti khumbhekeke eka magoza lama va ma tekeke yo pfuna vahlapfa na tindlela leti va ti tirhiseke to tlherisela vahlapfa lava emigangeni ya vona.  1.3. Vhiki leri hundzeke, Phuresidente Jacob Zuma u vile na nhlengeletano ya swiyenge leswi khumbhekaka, varhangeri va van’wamabindzu, mintlawa ya vukhongeri, xiyenge xa vatirhi, varhangeri va miganga na vahlapfa. Mimbhurisano leyi a yi aka ni ku susumeta tindlela to yisa ku rhula emahlweni. Vangheneri va tinhlengeletano leti hinkwavo va yimile hi rito rin’we ro humesa marito yo sola minhlaselo ni ku tiboha ku tirha ni mfumo ku kuma xintshuxo lexi tiyeke.  1.4. Komiti ya Vaholobye (IMC) eka Timhaka ta Vuhlapfa leya ha ku hlawuriwaka yi le ku tirheni hi matimba ku kuma xintshuxo lexi tiyeke xa timhaka leti paluxiweke hi vaaki ni vahlapfa.  2. Swibohonkulu swa Khabinete2.1. Khabinete yi tivisiwile hi ku humelela loku endliweke eka Rhijistara ra Nhundzu ya Mfumo wa Rixaka yo Tshama Ndhawu Yin’we. Xiyenge xa Vukorhokeri bya Vutitsarisi bya Ndzhawu na Miako xi simekiwile naswona xi ta sungula ku tirha ku suka hi ti 1 Dzivamisoko 2015. Xiyenge lexi xi ta fambisiwa hi Xirho xa Vuxavisi na Vufambisi bya Nhundzu naswona xi ta hoxa tihlo eka Nhundzu ya Mfumo yo Tshama Ndzhawu Yin’we. Xi ta tirha tani hi ndzhawu ya vutshami bya nhundzu ya Mfumo yo tshama ndzhawu yin’we, naswona xi ta hoxa tihlo ra vulawuri ni vuhleri bya Rhijistara ra Nhundzu ya Mfumo yo Tshama Ndzhawu Yin’we.2.2. Khabinete yi pasisile ku humesiwa ka Pholisi ya Mpfapfarhuto wa Mafambiselo ya Ndzhavuko ya Ngoma leswaku yi ya langutisisiwa hi mani na mani. Pholisi leyi yi lava ku hlayisa, ku tlakusa na ku lawula timhaka ta vufambisi bya ngoma hi ku bumabumela matirhelo ni mindzinganelo leyi amukelekaka, ni ku tumbuluxa mintlawa leyi lavekaka eswifundzheninkulu ni le ka mfumo wa rixaka. Leswi swi ta endla leswaku ngoma yi biwa etindzhawini leti lawulekaka.  Leswi swi vumba xiphemu xa magoza lama nga ku tekiweni hi mfumo yo tiyisisa ndzhavuko lowunene no amukeleka wo vuyisela vutihlamuleri lebyi amukelekaka lebyi a byi fambisa ndzhavuko lowu malembe lamo tala.  2.3. Khabinete yi pasisile Phurogireme ya Mimfumo ya Vutshamo bya Vanhu ya Masipala wa Nelson Mandela Bay leyi nga ta tirhisa Ejensi ya Nhluvukiso wa Tindlu tani hi xihumelerisi xa phurogireme leyi.  2.4. Khabinete yi pasisile ku rhurheriwa ka Federexini ya Misava ya Minhlangano ya  Tilayiburari na Khongirese ya Misava ya Timhaka ta Tilayiburari ya Lembe na Lembe eDorobeni ra Kapa ku suka hi ti 15 ku fika hi ti 21 Mhawuri 2015 ehansi ka nhlokomhaka ""Tilayiburari leti Ndlandlamukeke: Vufikeleri, Nhluvuko na Hundzuluxo”.2.5. Khabinete yi pasisile ku andlariwa ka Ntwanano wo Herisa Vuxavisi bya Swixavisiwa swa Fole leswi nga riki Enawini.  Leswi swi landzelela Ntwanano wa Matirhelo ya Nhlangano wa Rihanyo wa Misava lowu Afrika-Dzonga ri wu pasiseke hi Dzivamisoko 2005.  Ntwanano lowu wu ta pfuna matiko ya misava ku teka magoza yo lwa ni vuxavisi bya swixavisiwa swa fole leswi nga riki enawini ngopfungopfu matiko lama nga sayina Ntwanano lowu. 3. Xiyimo xa Khabinete eka Timhaka ta Sweswi3.1. Khabinete yi hundzisa marito yo chavelela eka mindyangu leyi loveleke hi vanhu etimhangwini ta vutleketli leta ha ku humelelaka leti katsaka ku tlumbana ka mabazi mambirhi eJoni vhiki leri hundzeke na ku tlumbana ka switimele vhiki leri eXitichini xa Denver edzongeni wa Joni.  Khabinete yi pfumela leswaku vulavisisi lebyi nga ta endliwa hi tindzawulo leti faneleke byi ta boxa swivangelo swa timhangu leti ni ku endla leswaku timhangu to fana  na leti ti nga humeleli. 3.2. Khabinete yi seketela Phuresidente Zuma ku hundzisa marito yo chavelela eka ndyangu, vanghana na xiyenge hinkwaxo xa bolo ya milenge eku hundzeni emisaveni ka khale ka mutlangi wa ndhuma wa Bafana Bafana John “Shoes” Moshoeu loyi a nga lahliwa hi Musumbhunuko, 27 Dzivamisoko 2015. U ta tshama a tsundzukiwa tani hi mutlangi wa bolo ya milenge loyi a nyikiwile swinene naswona loyi a nga va ni xiave xikulu eku humeleleni ka hina eka Khapu ya Tinxaka ta Afrika ya 1996.  3.3. Khabinete yi seketela Phuresidente Zuma ku hundzisa marito yo chavelela eka Mfumo na vanhu va Rhiphabuliki ra Xidemokirasi xa Xifederali ra Nepal, endzhaku ka ku ninginika ka misava ko chavisa hi Muqgivela, 25 Dzivamisoko 2015, loku koxeke magidigidi ya vutomi bya vanhu. Khabinete yi hoyozela minhlangano ya Afrika-Dzonga leyi nga riki ya mfumo leyi rhumeleke pfuneto wa vumunhu eNepal. 3.4. Khabinete yi rhandza ku hundzisa marito yo chavelela eka ndyangu wa Brigadiya Jenerali Bita loyi a loveke a ri na malembe ya 75 eTanzania.  Brig-Jen Bita u tirhile tani hi Matsalaninkulu wa Komiti ya Ntshuxeko ya khale ka Nhlangano wa Vun’we bya Afrika (OAU). I muhumeleri wa Sagwadi ra Vunakulorhi bya OR Tambo ra Nsuku, sagwadi ra le henhla leri Afrika-Dzonga yi nyikika vahlapfa.4. Mintlangu leyi taka4.1. Phuresidente Zuma u ta nghenela Ntlangu wo Tlangela 70 wa Malembe ya Vuhluri bya Nyimpi ya Misava ya Vumbirhi (World War II) eRed Sqaure eMoscow hi ti 9 Mudyaxihi 2015. U ta tlhela a va ni mbhurisano wa matlhelo mambirhi na Phuresidente wa Russia ya Xifederali yena Vladimir Putin. Rendzo leri ri ta tlhandlekela eka vuxaka bya matiko lamambirhi na tiko ra Russia ku ndlandlamuxa ntirhisano eka swiyenge swo hlaya.  4.2. Eka ntlangu wa Siku ra Vatirhi mundzuku (1 Mudyaxihi 2015), khabinete yi kombela vatirhi ku va xilo xin’we, ku aka ikhonomi ya Afrika-Dzonga, ni ku hoxa xandla etikweninkulu na le misaveni hinkwayo.  Ku suka hi 1994 mfumo wu yisile emahlweni timfanelo ta vatirhi, leswi nga va vuyerisa hi mimbuyelo ya vutirhi lebyi hluvukeke na timfanelo ta nhlayiso wa vanhu. 4.3. Tindzawulo ta mfumo wa rixaka  ti ta andlala tivhoti ta mpimanyeto ePalemende exikarhi ka ti 5 na ti 21 Mudyaxihi 2015 ku tshikelela swirhangani swa migingiriko ya lembe ximali leri. Khabinete yi kombela maAfrika-Dzonga ku landzelela tivhoti ta mpimanyeto eka swihangalasi swa mahungu swo hambanahambana leswaku va ta kota ku twisisa loko Vaholobye va andlala makungu ya Tiphurogireme ta Magoza ya Mfumo (PoA).4.4. Ndzawulo ya Vupfhumba na Vupfhumba bya Afrika-Dzonga swi ta khoma INDABA 2015 ku suka hi ti 9 ku fika ti 11 Mudyaxihi 2015 eSenthareni ya Tinhlengeletano ta Misava ya Inkosi Albert Luthuli eDurban. Ntlangu lowa Afrika-hi-ku-Angerhela i ndzhawu ya nkoka yo tlakusa swixavisiwa swa vupfhumba eka timakete ta misava. Wu tlhela wu seketela xivono xa kungu ra Pulani ya Xiyenge xa Vupfhumba bya Rixaka ku kurisa vuendzi bya misava ku fika eka 15 miliyoni wa vanhu hi 2020, leswi nga ta tumbuluxiwa 225 000 wa mintirho yintshwa. 4.5. Khabinete yi amukela Samiti ya Vuntlhanu ya Rimbewu ya Afrika, i ro sungula ku va yi rhurheriwa etikweninkulu ra Afrika. Samiti leyi yi ta khomiwa eSenthareni ya Tinhlengeletano ta Misava eKapa. Samiti leyi i ndzhawu ya kahle ya mintlawa ni minhlangano ya vulavisisi bya sayense hi ku hambanahambana ka yona ku burisana hi timhaka ta rimbewu leti khumbhaka minhlangano leyi hinkwayo. Samiti, leyi rhurheriweke hi Huvo ya Ndzavisiso wa Sayense ya Vanhu, yi tiyisa nongonoko wa Afrika wa vulavisisi leswaku sayense, thekinoloji, switirhisiwa, switirhi, vuswikoti na mahungu swi ta kota ku antswisa nseketelo wa nhluvukiso wa tikonkulu. 4.6. Ndzawulo ya Mati na Nkululo yi ta tlangela Vhiki ra Nkululo na Mbhasiso ku suka hi ti 11 ku fika ti 15 Mudyaxihi 2015 ehansi ka nhlokomhaka “A hi mhaka yo gwedlha ntsena”. Vhiki leri, leri tivisiweke ro sungula eka Foramu ya VUHLAMBI ya Misava leyi khomiweke eDakar, eSenegal hi 2004, ri kongomisiwile eka ku lemukisa hi nkoka wa nkululo naswona ri tlakusa matirhelo lamanene ya nkululo. Ku suka hi 1994 mfumo wu endlile magoza lamakulu eka mphakelo wa mati na nkululo. Ku suka hi Ndzhati 2013, Ndzawulo ya Mati na Nkululo yi herisile ku tirhisiwa ka 14 386 wa mabakiti etikweni hinkwaro. Mfumo wa ha tiyimiserile ku herisa maendlelo ya mabakiti emigangeni ya hina hi ku hetiseka.    5. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela.5.1 Precious Matsotso – Ku pfuxetiwa ka kondiraka ya malembe ya ntlhanu ya Mulawuri-Angarhelo (DG): Ndzawulo ya Rihanyo.5.2 Tatana Thabane Zulu – Ku engetelela kondiraka leyi pfuxetekaka ya 12 wa tinhweti: Mulawuri-Angarhelo: Vutshamo bya Vanhu.5.3 Swirho swa le handle eka Bodo ya Vupfhumba ya Afrika-Dzonga:a) Tatana Vincent Zwelibanzi Mntambo (u thoriwa ra vumbirhi);b) Tatana Graham Ian Wood (u thoriwa ra vumbirhi);c) Dokodela Ayanda Ntsaluba (u thoriwa ra vumbirhi);d) Manana Charlotte Mary Chichi Machichana Maponya;e) Tatana Oregan Percival Mark Hoskins;f) Dokodela Tanya Ethel Abrahamse;g) Dokodela Iraj Abedian;h) Manana Monhla Wilma Hlahla;i) Manana Michelle Julie Constant;j) Manana Judy Valerie Nwokedi;k) Tatana Aloysius Thebeetsile Ikalafeng (u thoriwa ra vumbirhi);l) Tatana Colin Geoffrey Bell;m) Manana Amor Malan;n) Manana Mmaditonki SetwabaHuvo ya Tiphurofexini ta Sayense ya Ntumbuluko ya Afrika-Dzonga:a) Dokodela Gerda Botha (u thoriwa ra vumbirhi);b) Dokodela Stephanus Esias Terblanche;c) Phurofesa KA Nephawe;d) Tatana Neale Lance Baartjes;e) Phurofesa George Johannes Bredenkamp;f) Phurofesa Robin Michael Crewe;g) Phurofesa Brian Kevin Reilly (u thoriwa ra vumbirhi);h) Dokodela Juanita van Heerden;i) Dokodela Jacqueline Suzanne Galpin;j) Dok. Roelof Coetzer;k) Dok. Irvy Gledhill;l) Tat. Khangwelo Desmond Musetsho;m) Dokodela Monde Mayekiso;n) Tatana Fhatuwani Leonard Ramagwede;o) Dokodela Phethiwe Matutu;p) Dokodela Philia Rixongile Vukea;q) Phurofesa Mairam Gulumian;r) Tatana Poobalan Troy Govender;s) Dokodela Wendy Ngoma;t) Manana Thulisile Njapa Mashanda; nau) Manana Matuloe Pertunia Masemola.Swivutiso: Manana Phumla Williams (Muvulavuleri wa Khabinete wo Khomela)Riqingho: 083 501 0139"
Xitatimende xa nhlengeletano ya Khabinete ya ti 13 Mudyaxihi 2015,13 May 2015,https://www.gov.za/speeches/statement-cabinet-meeting-13-may-2015-13-may-2015-0000,https://www.gov.za/ts/speeches/statement-cabinet-meeting-13-may-2015-13-may-2015-0000,"1. Timhaka ta nkoka embangwini1.1. Phuresidente Jacob Zuma u ta rhangela mintlangelo ya Siku ra Afrika ehansi ka nhlokomhaka: “Hi hina Afrika – Ku pfula tinyangwa to dyondza na ndzhavuko ku suka eKapa ku fika eCairo” hi ti 24 Mudyaxihi 2015 ekhamphasini ya Mamelodi ya Yunivhesithi ya Pitori. Hi ku landzelela moya wa Siku ra Afrika, Khabinete yi khutaza maAfrika-Dzonga hinkwavo, ngopfungopfu vantshwa, ku tirha swin’we ku tiyisa ku nghenelela ka vona etimhakeni ta tiko ra hina.   Nhweti ya Afrika i nkarhi wo tlakusa vun’we exikarhi ka tinxaka ta Afrika na vamakwerhu va hina va MaAfrika lava tshamaka eAfrika-Dzonga. Vun’we bya tikonkulu byi fambisiwa hi tiphurogireme ta Nhlangano wa Afrika ku fikelela xivono xa wona tani hi laha swi paluxiweke hakona eka Nongonoko wa 2063. Tikonkulu, ri lawuriwa hi vaakatiko va rona, ri ta tirha hi matimba ku fikelela Afrika leri khomaneke, leri humeleleke no rhula. Siku ra Afrika ri tlhela ri tisa nkarhi eka maAfrika-Dzonga wo vuyelelana ni ku tiyimisela hi vuntshwa ku seketela vutinghenelerisi bya mfumo hinkwawo byo hluvukisa Afrika ro antswa na misava yo antswa. Nhlokomhaka ya Nhweti ya Afrika, “Hi hina Afrika”, i xitatimende xo tiboha ni ku tlangela vutinyungubyisi bya hina lexi hlohlotelaka vun’we bya vanhu hinkwavo na swiyenge hinkwaswo leswi khumbhekaka. Xi tlhela xi va xirhambo eka vanhu na mintlawa ku suka eka mindzhavuko hinkwayo ni swiyenge hinkwaswo swa misava xo vukarha marhengu yo cinca. 1.2. Khabinete yi amukela Nghinghiriko wa Fiela\Vuyelerisa 2015, lowu ku nga nghingiriko wa swiyengenyingi swa mintlawa yo hlaya ya mfumo ku tiyisisa vuhumelerisi byo tiya bya milawu leyi letelaka tiko ra hina na vanhu va rona.  Nghinghiriko lowu wu kongomisiwile eka ku lwa na timhaka ta vugevenga tani hi matlharhi lawa ya nga riki enawini, tindzhawu ta swidzidziharisi, vuxavisi bya miri na yin’wana migingiriko leyi nga ri ki enawini. Khabinete yi tiyisisa leswaku nghinghiriko lowu a wu kongomisiwanga eka vahlapfa, kambe eka vugevenga lebyi nga kona etikweni ra hina tani hi laha swi boxiweke hakona eka mimbulavurisano leyi veke kona na miganga. Hi ndlela yaleyo, Khabinete yi bakanyela etlhelo swivulavula swa leswaku nghinghiriko lowu wu kongomisiwile eka vahlapfa. Tani hi tiko leri tinyungubyisaka hi Vumbiwa leri ntshuxekeke swinene emisaveni hinkwayo, hi teka timhaka ta timfanelo ta vanhu tani hi timhaka ta nkoka swinene, kutani hi nge pasisi nghinghiriko lowu lwisanaka na timfanelo ta vanhu kumbe mintlawa ya vanhu.Khabinete yi tsakisiwa hi ku humelela loku fikeleriweke hi Nghingiriko Fiela, lowu hi mpfhuka wu simekiwile wu humeleriseke ku khomiwa ka vanhu vo hlaya eka marendzo ya xitshuketa lama wu ma tekeke etindzhawini leti ehleketeriwaka etikweni hinkwaro.  Khabinete yi amukela nhlamulo ya swirho swa miganga leswi endlaka xinakulobye na vaofisiri va vuhlayisi bya nawu ku tiyisisa hinkwerhu hi hlayisekile ni ku titwa hi hlayisekile etikweni. Nghingiriko lowu, wu tiyisisa ku lwa ni vugevenga, wu tlhela wu pfuna ku tlakusa ni ku tumbuluxa Afrika-Dzonga leri hlayisekeke ni ku sirheleleka swinene. Komiti ya Vaholobye eka Timhaka ta Vuhlapfa (IMC) yi ta tivisa swiyenge swa mahungu eku heleni loku ka vhiki hi laha ntirho wa vona wu fambaka hakona, ku katsa na Nghingiriko Fiela.2. Ku humelerisiwa ka tiphurogiremenkulu ta mfumo 2.1. Khabinete yi amukela tivhoti ya mimpimanyeto ta tindzawulo to hambanahambana, naswona yi nyanyuriwa hi swiviko leswi ndlandlamukeke leswi nyikiweke hi Vaholobye eka ku humelela loku va ku endleke ku antswisa vutomi bya vanhu. Swiviko swi tlhele swi andlala ndlandlamuko wa makungu ya tindzawulo ta vona ya lembe ximali leri.  2.2. Khabinete yi amukela ku simekiwa ka Kungu ra Moetapele hi Ndzawulo ya Timhaka ta Xikaya ehofisini ya yona ya Edenvale hi ti 12 Mudyaxihi 2015. Kungu leri ri kongomisiwile eka ku cinca tin’wana ta tihofisi ti va ‘tihofisi ta xiyimo xa le henhla’ tani hi muchini lowu byamelaka matirhelo lamanene. Leswi swi ta ndlandlamuxa vuphakeri bya vukorhokeri bya xiyimo xa le henhla eka maAfrika-Dzonga ni ku endla leswaku va fikelela vukorhokeri bya mfumo hi ku hetiseka.  2.3. Khabinete yi tlhela yi amukela Masagwadi ya Vahlapfa ya Afrika-Dzonga ya Masungulo lama nga ta hlonipha vahlapfa va swiyimo swa le henhla eAfrika-Dzonga na maAfrika-Dzonga lava tirhaka ematikweni ya le Afrika. Khabinete yi kombela miganga ku hlawula vanhu lava landzelelaka moya wa Ubuntu (Vumunhu) na ku tiyimisela ku hluvukisa tikonkulu ra Afrika hi imeyili eka   samigrantawards@dha.gov.za.Ku hlawula ku ta pfala hi ti 20 Mudyaxihi 2015 naswona vanhu lava nga ta humelela va ta tivisiwa hi Siku ra Afrika (25 Mudyaxihi). Xin’wana xa swiyenge swa nyanyulo xa masagwadi lawa ku ta va ku lemuka muganga wa Afrika-Dzonga lowu humeleleke eka ku hanya na vahlapfa no hanya swin’we na vona hi ku rhula. 2.4. Khabinete yi amukela ku hangalasiwa ka tihofisi ta mimovha ta swikoxo swa misava etikweni hinkwaro ku endla leswaku vanhu hinkwavo lava ringanelaka va kota ku endla swikoxo swa misava. Tihofisi leti ti ngetelela eka tihofisi ta 14 ta swikoxo swa misava leti nga kona eswifundzheninkulu hinkwaswo.   Matirhelo lawa ya endla xiphemu xa mfikelelo wa vuhlanganisi bya rixaka wo angarhela naswona lowu humelerisaka Nawu lowu Hundzuluxiweke wa Timfanelo ta Vutlheriseri wa bya Misava 2014, lowu sayiniweke ku va nawu hi Phuresidente Zuma. Nawu lowu Hundzuluxiweke wa Timfanelo ta Vutlheriseri bya Misava wu vulavula hi vutlheriseri bya misava kumbe ndzingano wa vutlheriseri eka vanhu na miganga leyi a yi tekeriwile timfanelo ta misava endzhaku ka ti 19 Khotavuxika 1913. MaAfrika-Dzonga hinkwavo lava ringanelaka naswona lava hundziweke hi siku ro hetelela enkarhini lowu sungula wo endla swikoxo swa misava ra ti 31 N’wendzamhala 1998 va na nkarhi lowu ngeteleleriweke ku fika ti 30 Khotavuxika 2019 ku endla tano. 2.5. Khabinete yi amukela nhlengeletano ya Holobye wa Swicelwa na vayimeri va swa vumaki bya migodi na swiyenge leswi khumbhekaka wo burisana hi mbuyelo wa Xiviko xa Nkambisiso wa Tsalwa ra Migodi. Xiviko lexi xi pima ku humelela eka nkaye wa timhakankulu ta Tsalwa ra Migodi.  Tsalwa ra Migodi ri tumbuluxiwile hi xikongomelo xo susumeta nongonoko wa vuhundzuluxi eka xiyenge lexa nkoka xa ikhonomi ya tiko. Timhaka leti lavaka ku pimiwa ti lava ku lulamisa ku pfumaleka ka ndzingano loku nga kona eka timhaka to avelana rifuwo na vanhu lava a va nga tekeriwi enhlokweni khale na ku humelerisiwa ka switirhisiwa swa vanhu na vun’wini bya migodi.   3. Swibohonkulu swa Khabinete3.1. Khabinete yi pasisile ku rhurheriwa ka Nhlengeletano ya Huvo ya Vuhlayiseki bya Swiporo ya Misava ya vu25 leyi nga ta va kona hi ti 4 ku fika ti 9 Nhlangula 2015 eSenthareni ya Tinhlengeletano ta Misava ya Sandton, eJoni. Nhlengeletano leya misava yi hlanganisa vativi va vuhlayiseki bya swiporo ku suka emisaveni hinkwayo ku avelana timhaka, ntokoto, tidyondzo na matirhelo lamanene yo antswisa vuhlayiseki bya le swiporweni. Ku rhurhela ntlangu lowu swi na nhlohlotelo wo navetisa vuvekisi bya matikomambe, lebyi nga nyanyulaka ikhonomi ni ku engetela rivilo ra vuvekisi bya switirhisiwa swa mfumo.  Leswi swi nyikiwa nyanyulo hi vuvekisi lebyi nga va kona sweswinyana eAfrika-Dzonga eka swiyenge swa vutleketli bya vakhandziyi na nhundzu hi swikwekwetsu, leswi tiseke vunavetisi bya vuvekisi etikweni. 3.2. Khabinete yi amukela leswaku Tsalwa ra Vutleketli bya le Lwandle ra Afrika ri andlariwa ePalamende ku ya pasisiwa.   Lowu i ntwanano wa misava lowu kongomisiweke ku tisa ntirhisano eka tipholisi, leswaku wu ta tisa ndlandlamuko wa nkuriso ni nhluvuko wa mabindzu ya swikwekwetsu swa Afrika. Wu ta tlhela wu khutaza vuxavisi bya matiko ya Afrika lebyi nga ta hlohlotela vun’we bya ikhonomi na vanhu etikweninkulu leri.   3.3. Khabinete yi amukela ku andlariwa ka Ntwanano wa Nhlangano wa Sethalayiti ya Vuhlanganisi bya Misava lowu Hundzuluxiweke (ITSO) ePalamende leswaku wu ya pasisiwa.   ITSO i nhlangano wa mfumo lowu tiyisisaka leswaku Intelsat Ltd, ku nga mutirhi wa satilayiti, wu phakela vukorhokeri bya vuhlanganisi eka mani na mani – ku katsa rito, switiviwa na vhidiyo – emisaveni hinkwayo handle ka xihlawuhlawu. Hundzuluxo wu sirhelela nhlayiseko wa nkarhi wo leha wa Nawu wa Misava wa Nhlayiseko wa Ndzhavuko, ni ku tiyisisa ku ya emahlweni ka vuhaxi bya mahungu bya misava na mfikelelo wa misava. Ku pasisiwa ku tlhela ku va xiphemu xa xirhangana xa misava xa Afrika-Dzonga xo hoxa xandla eku akeni ka misava leyi antsweke na Afrika leri hluvukeke. 4. Xiyimo xa Khabinete eka Timhaka leti nga Mahungwini4.1. Khabinete yi ni gome hi ku hundza emisaveni ka Seaparankwe, Dokodela Ruth Segomotsi Mompati kutani yi rhandza ku hundzisa marito yo chavelela eka ndyangu na vanghana. Dokodela Mompati a nyiketerile vutomi bya yena ku lwela ntshuxeko naswona a tikatsa eka migingiriko yo hambanahambana ku katsa na Machi wa Vavasati wa Mhawuri 1956.  Hi 1954, u nghenerile vuxirho eka Vandla ra Rixaka ra Afrika (ANC) no tlhela a hlawuriwa tani hi xirho eka Komiti ya le Henhla ya Rixaka (NEC) ya Ligi ya Vavasati ya ANC. U yile evuchavelawhawha in 1962 laha a nga leteriwa tani hi socha naswona u vile matsalani a tlhela a va nhloko ya xiyenge xa vavasati xa ANC eTanzania.  Tani hi muyimerinkulu wa ANC eUnited Kingdom, u vile xiphemu xa varhumiwa lava nga pfula tindlela ta mbulavurisano na mfumo wa khale wa Afrika-Dzonga eGroote Schuur hi 1990. Hi Mhawuri 1992, u endlile mbulavulo eka Komiti yo Hlawuleka ya Nhlangano wa Misava (UN) leyi a yi lwa na Xihlawuhlawu eNew York hi nhlokomhaka ya vavasati. Siku leri ri vile ri bohiwa hi UN tani hi Siku ra Misava ra Nseketelo wa Vavasati eAfrika-Dzonga. Tani hi nandza wa vanhu wa ntiyiso, u hoxile xandla lexikulu eku hluvukiseni ka tiko ra hina loko a karhi a tirha tani hi Xirho xa Palamende, Muyimeri wa Afrika-Dzonga eSwitzerland ku suka hi 1996 ku fika hi 2000 ni ku va Meyara wa Vryburg (Naledi) eN’walungu Vupeladyambu.  U nyiketerile vutomi bya yena eka ntshuxeko wa tiko ra hina, a tlhela a komba vutiyimiseri bya xiyimo xa le henhla ku tirhela vanhu va yena.  4.2. Khabinete yi ni gome hi ku hundza emisaveni ka Lefithenete Jenerali Bongani Isidore Mbatha kutani yi rhandza ku hundzisa marito yo chavelela eka ndyangu ni vanghana va yena. Jenerali Mbatha u nghenerile eka Umkhonto we Sizwe, ku nga xiyenge xa vuthu ra ANC hi 1978 no tlhela a tirha eka swiyimo swo hambanahambana, ku katsa na ku va nhloko ya swa vutleketli. Hi 1994, Jenerali Mbatha u katsiwile ku va xirho xa Vuthu ra Rixaka ra Afrika-Dzonga laha a nga nghena eka vuleteri bya vusocha bya xiyimo xa le henhla eka swiyenge swo hambanahambana. U tlakusiwile eka swiyimo swa SANDF, laha a nga tirha eka swiyimo swo hlaya ku kondza a tlakusiwa ku va Lefithenete Jenerali loyi vutihlamuleri bya yena a ku ri mhaka ya swa Vutleketli hi 2014, xitulu lexi a nga tirha ehansi eka xona ku kondza a lova. 5. Mintlangu leyi taka5.1. Phuresidente Zuma u ta nghenela ku vekiwa exitulwini ka Hosi ya AmaXhosa, Muchaviseki Hosi Mpendulo Calvin Sigcawu (Ah! Zwelonke) eNqadu Great Place eWillowvale, eKapa Vuxa hi ti 15 Mudyaxihi 2015.Khabinete yi hoyozela Hosi Sigcawu eku vekiweni ka yena exitulwini naswona yi langutela ntirhisano na Vuhosi bya   AmaGcaleka ku aka miganga ya matiko xikaya leyi hanyaka, leyi nga ni ndzingano ni ku tlhela yi kota ku ya emahlweni.  5.2. Xandla xa Phuresidente Cyril Ramaphosa u ta nghenela Indaba ya Tindlela Tin’wana ta Nkululo leyi nga ta va kona hi ti 15 Mudyaxihi 2015 ehansi ka nhlokomhaka: “A hi mhaka yo gwedlha ntsena”. Indaba leyi yi ta nyika nkarhi eka vaphakeri va vukorhokeri bya tindlela tin’wana ta nkululo ta thekinoloji ku kombisa swixavisiwa swa vona.   5.3. Ndzawulo ya Nhluvukiso wa vanhu, hi ku endla xinakulobye na Ejensi ya Vuhlayiseki bya Vanhu ya Afrika-Dzonga na Ejensi ya Nhluvukiso wa Rixaka, yi ta simeka Vhiki ra Nsirhelelo wa Vana eRivaleni ra Mintlangu ra Franklin eKostad, eKwaZulu-Natal hi ti 25 Mudyaxihi 2015 ehansi ka nhlokomhaka: “Ku tirha swin’we hi sirhelela vana”. Vhiki leri ri ta gimetiwa hi ti 31 Mudyaxihi 2015 eGauteng.  Pfhumba leri ro lemukisa ri kongomisiwile eka ku khutaza swiyenge hinkwaswo swa vaaki ku sirhelela vana. Ku engetela, ri kongomisiwile eka ku endla leswaku vatswatsi na vana va lemuka nsirhelelo wa vun’wana lowu vana va nga na wona hi ku landzelela nawu wa Vumbiwa, milawu, tipholisi na milawu ya misava.   Khabinete yi kombela vatswari na vahlayisi va vana ku veka vuhlayiseki bya vana va vona emahlweni na ku tiyisisa leswaku vana va hanya emavokweni ya vatswatsi lava nga ni vutihlamuleri. Vatswari na vahlayisi va vana va khutaziwa ku dyondzisa vana ku lemuka tindzhawu leti nga vaka ni khombo, ku katsa ni mahanyelo kumbe swendlo swin’wana leswi nga amukelekiki swa vatswatsi. I vutihlamuleri bya vatswari na vahlayisi va vana ku tiva laha vana va vona va nga kona minkarhi hinkwayo ni ku teka magoza lama faneleke ku tiyisisa vusirheleri na vuhlayiseki bya vana va vona.5.4. Holobye wa Vuhlanganisi na Vukorhokeri bya Tiposo, Dokodela  Siyabonga Cwele, u ta khoma Imbizo eMuziyamu ya Nelson Mandela eQunu, eKapa Vupeladyambu ku tlangela Siku ra Vuhlanganisi bya Misava na Mahungu ya Vaaki hi ti 17 Mudyaxihi 2015. Xikongomelo xa ntlangu lowu i ku hlohlotela vanhu ku tlakusa matirhiselo ya vona ya thekinoloji leswaku va antswisa vutomi bya vona. Holobye u ta nyika vuxokoxoko bya leswi mfumo wu nga ku swi endleni ku tirhisa thekinoloji ku antswisa vukorhokeri eka maAfrika-Dzonga hinkwavo, ngopfungopfu vanhu lava tshamaka ematiko xikaya. Imbizo leyi yi khomiwa hi ku tirhisa xinakulobye na Mfumo wa Xifundzhankulu xa Kapa Vupeladyambu, varhangeri va xinto na Foramu ya Vuhlanganisi ya Afrika-Dzonga. Lembe rin’wana ni rin’wana, ti 17 Mudyaxihi ti fungha ku hela ka lembe rin’wana ra ku sayiniwa ka Ntwanano wa Thelegirafi ya Misava yo sungula na ku tumbuluka ka Nhlangano wa Vuhlanganisi wa Misava. Xikongomelo xa ntlangu lowu i  ku lemukisa vanhu hi swilo swo hlaya leswi vutirhisi bya ithanete na tithekinoloji tin’wana ta vuhlanganisi na mahungu byi nga kotaka ku hoxa xandla evuton’wini bya vanhu na tiikhonomi, na tindlela to hunguta vangwa ra thekinoloji exikarhi ka vanhu.  6. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela6.1. Qgweta Motlatjo Josephine Ralefatane tani hi Mutshamaxitulu wa Bodo ya .zaDNA.6.2. Dokodela Thomas Kwadwo Gyedu-Ababio tani hi Muofisirinkulu (CEO) wa Ejensi ya Vufambisi bya Vulawuri bya Mati wa Inkomati-Usuthu. 6.3. Dokodela GV Andrews tani hi Muofisirinkulu wa Vufambisi: Ndzawulo ya Rihanyo.6.4. Tatana NM Ratshoma tani hi Xandla xa Mulawuri-Angarhelo (DDG) wa Pholisi ya Ikhonomi: Timali ta Rixaka.6.5. Tatana KG Sukdev tani hi CEO wa Ejensi ya Vufambisi bya Phenxeni ya Mfumo.6.6. Tatana AD Mogajane tani hi DDG wa Timali ta Tiko: Timali ta Rixaka.Swivutiso:Manana Phumla Williams (Muvulavuleri wa Khabinete wo Khomela)Riqingho: 083 501 0139 "
Xitatimende xa Nhlengeletano ya Khabinete ya ti 27 Mudyaxihi 2015,28 May 2015,https://www.gov.za/node/739436,https://www.gov.za/ts/speeches/statement-cabinet-meeting-27-may-2015-28-may-2015-0000,"1. Siku ra Afrika1.1. Khabinete yi tsakela ku khensa maAfrika-Dzonga hinkwavo lava ngheneleleke eka mintlangelo ya Siku ra Afrika 2015, leswi kombiseke ku tinyiketa ka hina eka ku aka Afrika leyi nga nyandza yin’we, ku rhula no humelela.1.2. Khabinete yi tiyisisa xikombelo xa Phuresidente Jacob Zuma eka minhlangano hinkwayo ya Afrika-Dzonga na tikhamphani ku hahisa mujeko wa Nhlangano wa Afrika (AU) na mujeko wa Afrika-Dzonga. Leswi i ku hlayisa xilaveko xo vukarha xivono xa Afrika leyi nga nyandza yin’we, ku humelela no rhula.2. Ku humelerisiwa ka tiphurogiremenkulu ta mfumo2.1. Khabinete yi tsundzuxa maAfrika-Dzonga hinkwavo na vahlapfa lava endzaka na vana leswaku Nawu wa Maphepha ya Tiphasipoto no Endza wu ta sungula ku tirha ku sukela hi ti 1 Khotavuxika 2015.2.2. Ehansi ka nawu lowuntshwa, vatswari lava endzaka na vana lava nga ehansi ka 18 wa malembe ku laveka leswaku va humesa switifikheti swo beburiwa leswi nga helela. Lexi i xiphemu xa ku tinyiketela ka mfumo eku hlayiseni ka swilaveko swa vana no sivela ku tlhakisiwa ka vana.3. Swibohonkulu swa Khabinete3.1. Khabinete yi amukerile Pholisi ya Rixaka ya Swifambo swa Vadyondzi, leyi nyikaka swiletelo eku antswiseni ka vukorhokeri byo hetiseka, byo tshembheka no hlayiseka eka swifambo swa mani na mani swa vadyondzi. Ku humelerisiwa ka yona ku ta tisa vukorhokeri bya swifambo swa vadyondzi byo angarhela lebyi nyikaka swiyimo swa minxaka ya mimovha leyi faneleke ku tirhisiwa na swiyimo swa tihakelo eku tirhisiweni ka vukorhokeri bya swifambo swa vadyondzi. Pholisi yi ta fambisiwa ku ya hi Nawu wa Swikolo swa Afrika-Dzonga, 1996 (Nawu wa 84 wa 1996).3.2. Khabinete yi amukerile ku yisiwa ka Xiviko xa Afrika-Dzonga xa 1994 ku fika 2014 eka Matsalani wa AU xa ku Humelela loku endliweke hi ku Tirhisa Xihlambanyo xa Varhangeri va Mimfumo va Nhlangano wa Afrika eka Ndzingano wa Rimbewu eAfrika. Xiviko xi le ku lulamiseriweni ka Samiti ya Varhangeri va Mimfumo ya AU leyi nga ta khomiwa hi Khotavuxika 2015.Xiviko, lexi angarhelaka nkarhi wa 1994 ku fika 2014, xi kambela, no hlela ku hetiseka ka milawu ya hina, tipholisi na tiphurogireme leti nga tumbuluxiwa ku engetela vuyimeri, ku nyikiwa ka mphakelo wa vukorhokeri bya masungulo, ku tumbuluxiwa ka mintirho, ku hunguta vusiwana, ku hunguta madzolonga na nsirhelelo wa timfanelo ta ximunhu ta vavasati na vanhwanyana.3.3 Khabinete yi amukerile Pholisi ya Vantshwa va Rixaka 2020 (NYP 2020). Pholisi yi pfala Pholisi ya Vantshwa va Rixaka 2009-2014 leyi nga heleriwa hi nkarhi. Pholisi yi tumbuluxiwile endzhaku ka maendlele ya matimba ya mbhurisano na vantshwa va Afrika-Dzonga ku suka eka swifundzhankulu swa nkaye. Yi ta vumba tshaku ra ku tumbuluxiwa ka Kungu ra Nhluvukiso wa Vantshwa leri angarhelaka.3.4 Khabinete yi hlamuseriwile hi ku humelela loku nga endliwa hi ku vumbiwa ka Enthinthi ya Vufambisi bya Vuxavisi bya Miako (PMTE). Enthinthi yi tiyisisa ku fanela no hlayisa mali eka vufambisi bya photifoliyo ya miako ya Mfumo. Khabinete yi enerisiwile hi ku tumbuluxiwa no antsiwisiwa ka modele wa bindzu ra PMTE, lowu nga ta antswisa nkoka wa miako ya mfumo.Khabinete yi amukerile nakambe ku tiyisisiwa ka Tatana P Serote ku va a tirha tani hi murhangeri wa PMTE, Tatana M Govender tani hi murhangeri wa Vufambisi bya Switirhisiwa na Miako na Misava na Manana BS Mathews tani hi Murhangeri wa Vukorhokeri bya Mintsariso ya Miako na Misava.4. Mintlangu leyi taka4.1. Afrika-Dzonga ri ta khoma Samiti ya AU eSenthareni ya Tinhlengeletano ya Sandton ku sukela hi ti 7 ku fika ti 15 Khotavuxika 2015 ehansi ka nhlokomhaka: “Lembe ra ku Nyikiwa ka Vavasati Matimba na Nhluvukiso ku ya eka Nongonoko wa Afrika 2063”. Migingiriko ya vhiki yi ta hetelela hi Huvo ya Vafambisi va Mimfumo ku sukela hi ti 15 ku fika ti 15 Khotavuxika 2015.Rhiphabuliki ra Zimbabwe, tani hi mutshamaxitulu wa AU wa 2015, ri ta fambisa samiti na tinhlengeletano leti yelanaka. Yi ta langutana na ku tirhisiwa ka swiboho leswi nga tekiwa hi Samiti ya Sunguti 2015, leyi katsaka Nongonoko 2063 ni Kungu ra yona ro Tirhisa eka 10 wa Malembe yo Sungula; Xiyimo xa ku Rhula na Vuhlayiseki bya Tikonkulu, ku ku katsa na Vutherorisi; Ku nyikiwa ka Vavasati Matimba na Nhluvukiso; Swihlovo swa le tlhelo swa Timali to hlayisa AU; Angarhelo wa Tikonkulu na Ntirhiso wa Senthara ya Afrika yo Lawula Mavabyi na Nsivelo hi 2015.Phuresidente Zuma u ta ya eku vekiweni exitulwini ka Phuresidente wa Nigeria la nga hlawuriwa Mohammadu Buhari eAbuja, eNigeria hi ti 29 Mudyaxihi 2015.4.2. Foramu ya Ikhonomi ya Misava eAfrika yi ta va kona eKapa ku sukela hi ti 3 ku fika ti 5 Khotavuxika 2015 ehansi ka nhlokomhaka: “Khale na Sweswi: Ku Anakanya Nakambe Vumundzuku bya Afrika.”Khabinete yi amukela varhangeri va mabindzu na va tipolitiki hinkwavo ku suka etikweninkulu ra Afrika ni le ka swiphemu swin’wana swa misava tani hi leswi nhlengeletano yi funghaka 25 wa malembe yo cinca eAfrika.Afrika-Dzonga ri langutele ku nghenelela eka mimbhurisano leyi nga ta hatlisisa nkulo wa ikhonomi na nhluvukiso wo angarhela eAfrika. Tinkonkulu ra ha ri rin’we ra swifundzha leswi kulaka swinene emisaveni hinkwayo naswona i ndzhawu leyi ongaka vuvekisi.4.3. Xandla xa Phuresidente Cyril Ramaphosa, tani hi Mutshamaxitulu wa Huvo ya AIDS ya Rixaka ra Afrika-Dzonga, u ta vulavula loko ku pfuriwa Nhlengeletano ya vunkombo ya AIDS ya Afrika-Dzonga eSenthareni ya Tinhlengeletano ta Misava ya Inkosi Albert Luthuli eDurban ku sukela hi ti 9 ku fika ti 12 Khotavuxika 2015 ehansi ka nhlokomhaka: “ku Anakanya, ku Kongomisa Nakambe no Pfuxeta”.Nhlengeletano leyi, leyi khomiwaka malembe mambirhi man’wana na man’wana, yi vile xincico eka mfumo na le ka maAfrika-Dzonga ku valanga ku antswa loku nga endliwa eku lawuleni ka minhlaselo ya HIV. Yi nyika na nkarhi eka vanhu lava tirhanaka na HIV na AIDS, Minhlaselo leyi Tlulelaka hi mhaka ya swa Masangu (STI) na Rifuva (TB) ku avela vutivi na mavonele.Afrika-Dzonga ri na phurogireme ya antirhetirovhayirali (ARV) leyikulu swinene emisaveni hinkwayo, laha vanhu va 3 miliyoni va nga eka tiARV ku sukela hi N’wendzamhala 2014. Leswi swi hoxile xandla swinene eku hunguteni ka minhlaselo ya HIV yintshwa na ku lova hi mhaka ya AIDS, no tiyisisa ku hanya eka vana na rihanyo ro leha. Ku kunguhata ka vurhonwana i xiphemu xikulu xa ku humelela ka phurogireme leyi, leswi tiyisisaka nkumeko wa tiARV endzhawini yin’wana na yin’wana ya vutshunguri bya vanhu.Afrika-Dzonga, hi Ndzawulo ya Sayense na Thekinoloji, a yi ri eku vekiseni eka ndzavisiso wa HIV malembe yo tala. Ku vekisa ka DST eka Ndzavisiso wa HIV swi sungurile hi 1999 swin’we na Ndzawulo ya Rihanyo, hi tumbuluxile Pfhumba ra Nsawutiso wa AIDS ra Afrika-Dzonga.Hi 2009, nseketelo wa Ndzawulo ya Sayense na Thekinoloji eka ndzavisiso wa HIV wu ndlandlamuxiwile ku katsa minghenelelo yin’wana ku fana na minhlahluvo, tiARV, swisivela-mavabyi, ku engetela eka minsawutiso. Hi tumbuluxile Pulatifomo ya Ndzavisiso wa HIV na Antswiso ya Afrika-Dzonga (SHARP) ku hakelela ndzavisiso wo tiya wa HIV na AIDS no rhangela ku tumbuluxiwa ka swintshuxo leswi antswisiweke swo lwa na ntungu.Sweswi hi le ku seketeleni ka tiphurojeke to hlaya leti yelanaka na swa HIV eka swiyimo swo hambana swa nhluvukiso hi phurogireme leyi vuriwaka Vuxaka bya Kungu ra Antswiso wa Rihanyo, leyi hlanganisaka SHARP ehansi ka nseketelo wa Huvo ya Ndzavisiso wa swa Rihanyo ya Afrika-Dzonga. Ntirho wa phurogireme leyi i ku rhangela ntirhisano wa valavisisi va HIV na AIDS, no tumbuluxa Netiweke ya Rixaka ya Ntirhisano wa Tinsenthara ta Mindzavisiso ta HIV na AIDS.Sweswinyana, minhlangano ya mintirho yo tala, nhlanganiso, tiphurojeke ta nhluvukiso wa switirhisiwa leyi angarhelaka minhlahluvo, minsawutiso na swisivela-mavabyi swi le ku tirhisiweni ku hetisisa swikongomiso swa SHARP. Afrika-Dzonga ri damarheta nkoka wo karhi ku lwa na AIDS, hi ku sivela eka mbilu ya Kungu ra Rixaka ra tiko eka HIV, STI na TB (2012-2016).4.4. Phurogireme ya Nhweti ya MbangoHi Khotavuxika Afrika-Dzonga ri ta tlangela masiku ya nkoka ya mbango. Hi ku rhangeriwa hi Ndzawulo ya Timhaka ta Mbango, hi ti 5 Khotavuxika, hi ta tlangela Siku ra Mbango ra Misava hinkwayo eKimberley, eKapa N’walungu.  Siku ra Malwandle ra Misava hinkwayo ri ta khomiwa hi ti 8 Khotavuxika eBloemfontein, eFree State ni vanakulorhi vo hambana eku tirhisiweni ka Oparexini Phakisa eka Ikhonomi ya Malwandle ku avelana mahungu na vaaki va miganga ya laha kaya hi swivandla leswi nga kona eka ikhonomi ya malwandle na tindzhawu leti yelanaka.  Hi ti 17 Khotavuxika Afrika-Dzonga ri ta tlangela Siku ra Misava ro lwa na Onhako wa Misava etikoxikaya ra Nqutu, eKwaZulu-Natal. Masiku lawa hinkwawo ya nkoka ya languteriwile ku tlakusa lemukiso wa vanhu hi mhaka ya mbango hi hala tlhelo wu paluxela vantshwa swivandla leswi nga kona eka bindzu leri eka swifundzhankulu hinkwaswo leswi nga ta khoma mintlangelo.4.5 Ku simekiwa ka Ntwanano wa Matlhelo Manharhu wa FTA eSharm-el-ShaikNtwanano wa Matlhelo Manharhu wa Ndzhawu yo Ntshuxeka ya Mabindzu COMESA-EAC-SADC (TFTA) wu ta simekiwa hi ti 10 Khotavuxika 2015 eSharm-el-Shaik, eEgypt. TFTA yi ta timbuluxa makete wa matiko ya 26, lawa ya nga na vanhu vo tlula 625 miliyoni loko va hlanganile na GDP yo tlula $1 thiriliyoni.Nsimeko wu tiyisisa ku hetisiwa ka minjhekanjhekisano ya Ntwanano wa Mabindzu yo Ntshuxeka lowu vekaka milawu na vuako eka ntsakelo wa tihakelo na vutinyiketeri byin’wana lebyi nga ta tirhisiwa. Minjhekanjhekisano eka tihakelo na milawu ya masungulo swi ta ya emahlweni swi va xiphemu xa nongonoko lowu nga akiwa.Ku simekiwa ka TFTA i goza ra nkoka eka Tinkonkulu ra Afrika naswona swi dzime timintsu eka Kungu ra Swendlo ra Lagos ra Nhlangano wa Afrika (AU) na Ntwanano wa Abuja lowu langutaneke no tumbuluxa Vaaki va Ikhonomi va Afrika. Hi tshembha leswaku leswi swi rhumela mahungu ya matimba ya leswaku Afrika ri tinyiketerile eka nongonoko wa ndlandlamuxo wa ikhonomi ya rona no tumbuluxa ndzhawu ya kahle ya mabindzu na vuvekisi.Minjhekanjhekisano eka Ntwanano wa Matlhelo Manharhu wa Ndzhawu yo Ntshuxeka ya Mabindzu (TFTA) yi simekiwile hi Khotavuxika 2011 eka Samiti leyi a yi khomiwile hi Phuresidente Jacob Zuma eSandton, eAfrika-Dzonga.   4.6 Ku simekiwa ka minjhekanjhekisano ya Tinkonkulu ya FTA eka Samiti ya AU hi Khotavuxika.Ku simekiwa ka minjhekanjhekisano ya Ntwanano wa Mabindzu yo Ntshuxeka ya Tinkonkulu (CFTA) hi Samiti ya AU ku ta va kona hi ti 15 Khotavuxika 2015 eJoni, eAfrika-Dzonga.CFTA yi ta, tumbuluxa makete wa vanhu vo tlula 1.3 biliyoni hi GDP yo tlula $2 thiriliyoni loko yi hlanganini. Yi ta aka eka Ntwanano wa Matlhelo Manharhu wa Ndzhawu yo Ntshuxeka ya Mabindzu ni le ka ku humelela loku nga fikeleriwa eka vaaki va ikhonomi ya xifundzha. Yi ta nyika van’wamabindzu na vavekisi mfikelelo eka makete lowu kulaka no nyika tshaku eka ndlandlamuxo wa mabindzu lama nga endzeni ka Afrika.5. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela.5.1. Vayimeri ku suka eka Ndzawulo ya Mabindzu ya Mfumo eka Bodo ya Vutsundzuxi byo Hlawuleka ya Tizoni ta Ikhonomi:a) Manana Jacky Molisane (xirho leri nga thoriwa);b) Manana Nontsikelelo Rose Mbono (xirho xo siva).5.2. Dokodela Reginald Cassius Lubisi – Mulawuri-Angarhelo eka Hofisi ya Phuresidente na Matsalana wa Khabinete (ku pfuxetiwa nakambe ka malembe ya ntlhanu).5.3. Tatana Christopher Kobla Gavor – Muhleri wa Nhundzu-Angarhelo: Ndzawulo ya  Nhluvukiso wa Matikoxikaya na Antswiso wa Misava.Swivutiso: Manana Phumla Williams (Muvulavuleri wa Khabinete wo Khomela)Rigingho: 083 501 0139"
Xitatimende xa nhlengeletano ya Khabinete xa ti 10 Khotavuxika 2015,11 Jun 2015,https://www.gov.za/speeches/statement-cabinet-meeting-10-june-2015-11-jun-2015-0000,https://www.gov.za/ts/speeches/statement-cabinet-meeting-10-june-2015-11-jun-2015-0000,"1. Ku humelerisiwa ka tiphurogiremenkulu ta mfumo1.1. Khabinete yi tivisiwile hi swiviko swa mimbuyelo swa kotara ya vumune (Sunguti-Nyenyankulu 2015). Yi enerisiwile hi ku humelela loku nga endliwa eka matirhisele. Swirho swa Vurhangeri swi ta nghena eka migingiriko ya vuhangalasi bya mahungu na nghenelelo wa swirho ku andlala ku humelela loku nga endliwa eku tirhisiweni ka mimbuyelo ya kotara ya vumune. Vuxokoxoko byi ta vuriwa loko xedulu leyi se yi hetisisiwile.1.2. Khabinete yi amukerile ku hlawuriwa 13 wa vaendli va eneji leyi pfuxetekaka hi nkarhi wa vumune wa mfumo wa Phurogireme ya Maxavele eka Vaendli va Gezi lava Tiyimeleke hi Voxe va Eneji leyi Pfuxetekaka. Vaendli lava va eneji leyi pfuxetekaka (eneji ya dyambu na moya) va ta phakela timegawatsi to engetelela ta 1 084 ku seketela gezi ra rixaka no pfuna tiko ku ya emahlweni ekusuhi na mphakelo wa eneji wa nkarhi wo leha lowu hlayisekaka.1.3. Khabinete yi amukela Mimbuyelo ya Oditi ya Mfumo wa Muganga wa 2013-2014 no khensa matirhelo ya timasipala leti nga kombisa ku antswa ko fana eka swiyimo hinkwaswo swa mimbuyelo ya tioditi ta timasipala. Nhlayo ya le henhla ya 96% wa vaoditiwa (timasipala na tienthithi ta timasipala) va yisile switatimende swa vona swa timali hi nkarhi, leswi ku nga ku antswa ka le henhla ku suka eka 93% hi 2012/13 na 78% hi 2007/08.Xiviko xi kombisa leswaku ntirho lowukulu wu endliwile ku ololoxa maxavele yo ka ya nga fanelangi. Leswi vonakaka i ku engeteleleka eka nhlayo ya timasipala na tienthithi ta timasipala leti nga na tioditi leti nga pasa ku suka eka 30 hi 2012/13 ku fika eka 58 hi 2013/14, na nkombo ntsena hi 2007/08 ku komba endlelo ro tshamiseka eka mafumele ya kahle na mafambisele lawa ya twalaka ya timali.Vaoditiwa lava nga na tioditi leti nga pasa va ta tihlamulela eka 76% wa ntsengo wa mpimanyeto wa nhundzu ya mfumo wa muganga wa R315 biliyoni. Leswi swi vula leswaku nhungu eka 10 wa tirhandi leti nga tirhisiwa hi mfumo wa muganga ti tirhisiwile hi tienthithi leti nga na switatimende swa timali leswi nga pasa.Eka 335 wa timasipala na tienthithi leti nga oditiwa, 102 ti antswile, 194 ti tshame ti nga cinci, 27 ti yile ehansi hi matirhelo laha timbirhi ti nga letintshwa naswona ta 10 ta ha xota ku oditiwa. Leswi swi tiyisisa mphakelo wa vukorhokeri bya masungulo lowu nga hetiseka no ti hlamulela lowu fambisanaka na endlele ra ‘Tlhelela eMasunguleni’. Khabinete yi amukela leswi tani hi xiphemu xa Kungu ra Tlhelela eMasunguleni, ku tekeriwa enhlokweni ko hlawuleka ku ta nyikiwa timasipala ta 50 leti nga kuma mpfumalo wa mavonelo ku suka eka vaoditi, ngopfungopfu ta 25 leti nga kuma mpfumalo wa mavolelo ku suka eka vaoditi eka malembe ya ntlhanu lama nga hundza.Khabinete yi kombisa ku vilela eka timasipala leti ya ka emahlweni ti thola vanhu lava nga tokotangiki naswona va tekela ehansi swiendlo swa mafumele ya kahle. Holobye wa Mfumontirhisano na Timhaka ta Xintu, hi ku tirhisana na Timasipala, u ta hatlisisa maendlele yo ololoxa timhaka.2. Swibohonkulu swa Khabinete2.1. Khabinete yi pfumelerile Kungu ro Cinca ra Hofisi ya Poso ya Afrika-Dzonga (SAPO). Kungu leri ri pfunile eka ku hlahluva timintsu ta leswi vangaka swiphiqo no boxa makungunkulu ya minghelelo yo cinca enthithi. Modele wuntshwa wa bindzu wu le ku tumbuluxiweni ku hunguta ku tshembhela ngopfu eka bindzu ro posa no ya emahlweni eka nhlangano wa bindzu lowu ringanelaka.  Khabinete yi tshembha leswaku kungu ri ta yisa SAPO emahlweni. Holobye wa Vuhlanganisi bya Tiqingho na Vukorhokeri bya  Poso, swin’we na vurhangeri bya SAPO, va ta khoma mbhurisano wo hlawuleka wa vuhangalasi bya mahungu ku hlamusela kungu.2.2. Khabinete yi pfumelerile leswaku mbuyelo lowu nga kumiwa eka xiviko xo sungula xa Afrika-Dzonga eku tirhisiweni ka Tsalwa ra Afrika eka Timfanelo na Nhlayiseko wa N’wana (2000-2013), wu andlariwa ePalamende. Xiviko lexi lexi xi kumiwile ku suka eka Komiti ya Afrika ya Vatokoti eka Timfanelo na Nhlayiseko wa N’wana. Khabinete yi pasisile switirhisiwa swo mafumele ku tiyisisa maendlele yo hlanganisiwa, yo hlangana no hoxa xandla eku tirhisiweni ka Tsalwa ra Afrika eka Timfanelo na Nhlayiseko wa N’wana hi ku fambisana na timfanelo ta vumbiwa ta vana.Ku yisiwa ka xiviko xa Afrika-Dzonga ku fambisana na milawu ya ntwanano wa misava na swiboho. Xiviko lexi nakambe xi tirha tani hi xikombiso xa leswi rixaka ri humelelaka ha kona eku hlayiseni ka timfanelo ta vana na nhlayiseko.3. Xiyimo xa Khabinete eka timhaka ta sweswi3.1. Khabinete yi khensa ku khomiwa loku humeleke ka Foramu ya Ikhonomi ya Misava hinkwayo (WEF) ya Afrika eKapa vhiki leri nga hela, leswi tiyisisaka leswaku tiko i ndzhawu ya xiyimo xa le henhla emisaveni hinkwayo eka mintirho ya xiyimo xa le henhla. WEF Afrika yi nyikile pulatifomo eka mfumo ku kombisa Afrika-Dzonga tani hi ndzhawu ya vuvekisi na mabindzu, leswi nga na nkoka eka fikeleleni ka xikongomelo xa Kungu ra Nhluvukiso wa Rixaka (NDP).Khabinete yi amukela ntirho wa nkoka lowu nga endliwa hi xiphemu xa vuhangalasi bya mahungu hi ku tiyisisa leswaku mahungu yo suka eka ntirho lowu wa nkoka ya yisiwa eka tipulatifomo to hambana ku pfumelela timhaka ku fika eka maAfrika-Dzonga.Mpimo wa swikeleti wa Afrika-Dzonga eka BBB hi Mimpimo ya Fitch swi tiyisisa nakambe leswaku tiko ri tshama ri pfulekile eka vuvekisi bya matikomambe no ya emahlweni ri kombisa vutinyiketeri bya mfumo eka vurhangeri bya vutlharhi bya swa timali. Hi nkarhi wolowo, timhaka leti nga vuriwa hi Fitch ti le ku tekeriweni enhlokweni mfumo hi xiyimo xa le henhla.3.2. Khabinete yi amukerile ku simekiwa ka Media Landscape 2014 – Ku tlangela 20 wa Malembe ya Vuhangalasi bya Mahungu bya Afrika-Dzonga, leswi ongaka swilo swo hambana swa 21 wa malembe yo hlohlotela laha vuhangalasi bya mahungu byi nga tirha ntirho wa nkoka. Xiyenge xin’wana na xin’wana xi langutisa vuandlalo bya vuhangalasi bya mahungu ku sukela hi 1994 no kombisa laha hi nga fika konahumaka kona, loko ku langutiwa mintlhotlho leyi taka. Swirho swo hlaya swa pfumela leswaku swo tala swi kumiwile eka xivandla lexi.Khabinete yi hlohlotela lava nga eka vuhangalasi bya mahungu, swidyondzeki, vaakatiko na mfumo ku hlaya Media Landscape 2014, leyi pfuxaka njhekanjhekisano wa kahle na mbhurisano hi 20 wa malembe ya vuhangalasi bya mahungu eka Afrika-Dzonga ra xidemokirasi. Ntsariso wu nyika xikongomelo na vutihlamuleri byo tshembheka bya xiyenge xa vuhangalasi bya mahungu bya tiko. Eka maendlele yo mpfampfarhuta xi hlohloterile ntirhisano wa matimba exikarhi ka mfumo na vumaki bya vuhangalasi bya mahungu, hi varhangeri na minhlangano ya vaakatiko3.3. Khabinete yi tiyisa ntshembho wa yona eka Vulawuri bya Vuavanyisi bya Rixaka (NPA) ku tirha mintirho ya byona hi ku hetiseka tani hi leswi byi lerisiweke hi Vumbiwa ra hina ku nga langutiwi ku cinca loku nga kona sweswi eka vurhangeri bya byona.NPA yi tshama yi tshama yi tinyiketerile eka ntirho wa yona, naswona yi na swiphemu na maendlelele endzhawini ku ya emhweni no tlakusa ndzhawu ya vaaki leyi pfumalaka vugevenga. Hi 2014 nhlangano wu antswisile mpimo wa wova wo gweva eka swiyimo hinkwaswo swa tihuvo hi 93.6% (273 641 wa milandzu) eka tihuvo ta swifundzha, 76 % (27 246 wa milandzu) eka tihuvo ta swifundzha na 88% (911 wa milandzu) eka tihuvo hinkwato ta le henhla.3.4. Khabinete yi amukela ku humesiwa ka Ndzavisiso wo sungula wo Nyenyemukiwa wa Afrika-Dzonga lowu langutanaka na matitwelo eka HIV na AIDS na TB eka Nhlengeletano ya AIDS ya vu 7 ya Afrika-Dzonga, leyi nga ku teni eDurban. Ndzavisiso wo Nyenyemukiwa, lowu nga lowukulu emisaveni hinkwayo, wu nyika swiendlo swo vonaka no va swintshwa na tiphurogireme to lwa na ku nyenyemukiwa na ku tsan’wiwa ka vanhu lava hanyaka na HIV na TB.3.5. Khabinete yi amukerile ku humelela ka Vhiki ra Nsirhelelo wa Vana (CPW) no tiyisisa leswaku vana va hina i tshaku ra vumundzuku bya tiko ra hina no hlohlotela vaaki ku va sirhelela eka ku lahliwa no xanisiwa. Ku ya emahlweni, Khabinete yi yisa minkhenso ya yona eka tiejensi hinkwato ta mfumo, vaaki na vanakulobye va vanhu lava tirhaka va nga karhali na ku hundza eka CPW ku lemukisa vaaki eka ku sirhelela vana va hina.  3.6. Khabinete yi amukela ku cinca ka matimba eka Telkom laha mfumo wu nga mukhomi wa minkavelo lonkulu, laha wu nga na xitaki xa 40%. Ku cinca eka khamphani swi yisile eka nkulo wa matimba eka timali na avo ro sungula ku sukela hi 2011 wa 245 wa tipeni.3.7. Khabinete yi tivisiwile hi ku tirhisiwa ka mindzhundzhuluko ya milawu ya marhurhele ya sweswi na mialwu ya marhurhele ya 2014, ku katsa na swilaveko swa loko u endza na vana u hundza hi le ka tiphoto to nghena ta Afrika-Dzonga, leswi nga sungula hi ti 1 ta Khotavuxika 2015.Khabinete yi tekerile enhlokweni mavonelo lawa ya nga humeswiwa hi swiyenge swo hambana. Ku endlela ku twa mihleketo leyi, Khabinete yi bohile ku vumba xipano xa Vaholobye ku suka eka swiphemu swa ikhonomi na nsirhelelo.  Xipano xi languteriwile ku burisana no nghenelela eka swivilelo hi xikongomelo xo kuma tindlela to ololoxa mimbuyelo leyi nga lavekiki leyi nga tisiwa hi ku tirhisa milawu leyi. Xipano xi ta lulamisiwa hi Holobye Malusi Gigaba.  Ku engetelela, Komiti ya Vaholobye eka Marhurhele yi ta ya emahlweni na ntirho wa yona wa langutisa nakambe swilo hinkwaswo leswi yelanaka na vahlapfa lava nga laha tikweni. Ntirho lowu wu ta pfuna ku nyika ntirhisano exikarhi ka marhurhele na milawu ya hina.4. Mintlangu leyi taka4.1. Phuresidente Jacob Zuma u ta ya eka mintlangelo ya Siku ra Vantshwa hi ti 16 Khotavuxika 2015 eSenthareni ya Mintirho ya Tshwane, eGauteng ehansi ka nhlokomhaka: “Vantshwa va yisa Afrika-Dzonga emahlweni”. Phuresidente u ta endla na ku endza ka Siyahlola eKhamphasini ya Dzonga ya Yunivhesiti ya Thekinoloji ya Tshwane eSoshanguve, eGauteng hi ti 23 Khotavuxika 2015. Ku endza loku ka nkambelo ku ta kongoma eka mapfhumba na minghenelelo leyi nga tirhisiwa ku antswisa vutomi bya vantshwa va hina no va nyika matimba ku va va nghenelela hi ndlela yo antswa eka ikhonomi ya tiko ra hina. Khabinete yi rhamba vantshwa ku tirhisa swivandla leswi va nyikiwaka hi tiphurogireme ta mfumo to fana na Phurogireme ya Mintirho ya Vaaki, leyi kombisaka leswi swinakulobye swi endlaku ku hambana hi kona eka switirhisiwa swa vaaki na vukorhokeri, nakambe no kurisa swivandla swa mintirho swi va mitirho ya nkarhi wo leha hi ku fambisa no tumbuluxa vuswikoti.Hi Ejensi ya Nhluvukiso wa Vantshwa va Rixaka, vantshwa vo tala va le ku tisiweni eka ndzhawu ya ikhonomi hi mhaka ya tiphurogireme ta vona leti nyikaka nseketelo eka van’wamabindzu va vantshwa.4.2. Afrika-Dzonga ri ta nghenelela eka mintlangelo ya tikonkulu hi ku anama hi ti 23 Khotavuxika 2015 ku fungha Siku ra Afrika ra Vukorhokeri bya Mfumo ehansi ka nhlokomhaka: “Ntirho wa Vukorhokeri bya Mfumo eku ku Nyika Vavasati Matimba, Mphakelo wa Vukorhokeri Wuntshwa wo Fikeleleka”. NDP yi vonile ku kurisiwa ka Mfumo ku ri ka nkoka eku humeleriseni ka Xivono xa 2030. Ku sukela hi 1994 tiko ri endlile ku humelela hi yimela vavasati eka mintirho ya vurhangeri bya le henhla eka Vukorhokeri bya Mfumo, leswi a swi ri eka 39.8% hi Nyenyankulu 2014.4.3. Khabinete yi kombela maAfrika-Dzonga ku hlangana na mfumo eka Siku ra Vahlapfa ra Misava hinkwayo, 20 Khotavuxika 2015, eku tiyisiseni ka vutinyiketeri bya tiko eka misava hinkwayo byo khoma vahlapfa hinkwavo hi xindzhuti. Tani hi xirho eka Ntwanano wa Vahlapfa wa Geneva wa 1991 naswona tani hi tiko leri tlangelaka timfanelo ta ximunhu, hi na xiboho xo sirhelela timfanelo ta masungulo ta ximunhu ta vahlapfa emindzilekanini ya hina. Eka swiyimo swo tala lava i vavanuna lava nga tsana, vavasati na vana lava nga sindzisiwa ku rhurha ematokixikaya ya vona no va va swi endlile hi mahika, matimba no tinyiketela.4.4. Ndzawulo ya Timhaka ta Xikaya, swin’we na tindzawulo tin’wana ta mfumo na tiejensi, ti ta simeka Operation Pyramid hi ti 19 Khotavuxika 2015 eka Skukuza, eMpumalanga ehansi ka nhlokomhaka: “Ku Tirha swin’we ku endla mindzilekano yi hlayiseka no sirheleleka”. Operation Pyramid yi ta fambisa no longoloxa mfumo na tiphurojeke ta mindzilekano ta tiejensi, tiphurogireme na minghenelelo. Pfhumba leri ro cinca ri ta tirha ku fikela laha ku nga ta tumbuluxiwa Ejensi ya Vufambisi bya Mindzilekano hi 2017 leswi nga ku teni. Mafambisele yo hlayiseka, yo hetiseka no tirha kahle ya mafambele ya vanhu lava tlulaka mindzilekano swi ta endliwa hi maendlelo lama fanaka na swikongomiso swo hluvukisa rixaka ra tiko.4.5. Anivhesari ya vu 60 ya Tsalwa ra Ntshuxeko, leswi nga ta funghiwa hi ti 26 Khotavuxika 2015, swi ta tirhisiwa ku kombisa ku humelela loku nga endliwa eku humeleriseni ka nkoka wa rona, no kombisa ku longoloka exikarhi ka tipholisi ta mfumo na tsalwa leri ra matimu. Tsalwa ra Ntshuxeko i masungulo lawa Vumbiwa ra hina leri ndhundhuzeriwaka hi misava ri humaka kona; namuntlha ri nyika mbuyelo eka tiko leri hi ri akaka hi tipholisi na tiphurogireme ta hina.5. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela.5.1. Tatana Zacharia Isak Modise tani hi Khomixinara wa Rixaka wa Vutirheli bya Vululamisi.5.2. Manana Bernedette Muthien tani hi Xandla xa Mulawuri-Angarheleo wa Mukamberi wa swa Rimbewu eka Ndzawulo ya Vavasati.Swivutiso:Manana Phumla Williams (Muvulavuleri wa Khabinete wo Khomela)Rigingho: 083 501 0139"
 Xitatimende xa nhlengeletano ya Khabinete ya ti 24 Khotavuxika 2015,25 Jun 2015,https://www.gov.za/speeches/statement-cabinet-meeting-24-june-2015-25-jun-2015-0000,https://www.gov.za/ts/speeches/statement-cabinet-meeting-24-june-2015-25-jun-2015-0000,"1. Ku Humelerisiwa ka Tiphurogiremenkulu ta Mfumo1.1. Khabinete yi amukerile swintshuxo leswi nga tekiwa eka Samiti ya vu 25 ya Nhlangano wa Afrika (AU) leswi vekaka Afrika eka ndlela yintshwa ya nhluvukiso na nkulo lowu nga ta endla leswaku tikonkulu ri teka ndzhawu ya rona leyi lulameke eka timhaka ta misava hinkwayo.Swintshuxo swi katsile vusocha lebyi hlanganeke no tirha kun’we eku heleleni ka lembe. Varhangeri va komberile ku hatlisisa ku tirhisiwa ka Vuthu ra Masocha ro Rindzela ra Afrika (ASF).Khabinete yi khensile tshalatshala ra AU eka nhlanganiso lowukulu wa xifundzha na mabindzu hi ku simeka minjhekanjhekisano eka ku tumbuluxiwa ka minxaviso ya mahala eka tikonkulu leswi nga ta aka mintwanano ya matimba exikarhi ka tiikhonomi ta Afrika.  1.2. Khabinete yi amukerile nhlengeletano ya Vaholobye va Nhlangano wa Afrika lowu Langutanaka na Timhaka ta Rimbewu na Vavavsati lowu khomeke nhlengeletano ya vona hi ti 12 Khotavuxika 2015, endzhaku ka nhlengeletano ya vumbirhi ya AU ya Phanele ya Xiyimo xa le Henhla eka Ndzingano wa swa Rimbewu na ku Nyikiwa ka Vavasati Matimba (HLP) leyi a yi khomiwile ku sukela hi ti 10 ku fika ti 12 ta Khotavuxika 2015 emindzilekanini ya Sexini yo Toloveleka ya Nhlengeletano ya AU, ehansi ka nhlokomhkaka: “Endla swi humelela hi Nkatso wa swa Timali wa Vavasati eka Xiyenge xa Bindzu ra swa Vurimi”.Mbuyelo wa minhlengeletano yimbirhi a ku ri Xitiviso na Xikombelo xa Xiendlo eka Nkatso wa swa Timali eka Bindzu ra swa Vurimi. Xikombelo xa Xiendlo xi vitana Swirho swa Mimfumo exikarhi ka swin’wana.Ku tirhisa timfanelo ta vavasati ku fikelela, ku lawula, vun’winyi na ku vuyeriwa eka switirhisiwa swa timali, ku katsa mfikelelo eka maendlele ya maxavelo ya mfumo eka Dyondzo, mahungu na nhluvukiso wa vuswikoti, tithekinoloji tintshwa na matirhelo, ku dyondzisa no hluvukisa ku nyikiwa ka matimba eka vavasati eka swa ikhonomi eka bindzu ra swa vurimiKu tiyisisa mapfhumba ku tumbuluxa ndzhawu ya kahle eka vavasati ku endla bindzu ra swa vurimi na migingiriko ya vurimi hi ku sivela no hlamula eka ntlimbo eTikweninkulu, ku ololoxa, ku tshamiseka no hunguta mintlhotlho ya ku cinca ka maxelo, no ololoxa mintlhotlho ya mintungu na makhombo ya xinto.        Ku fambisa nhluvukiso wa bindzu ra swa vurimi na migingiriko ya vurimi hi ku tirhisa michini, thekinologi yintshwa na nhluvukiso wa vuswikoti eka vavasati.1.3 Eka tinhweti tintsongo leti ta ka, vadyondzi va ka metiriki va ta va va tsala swikambelo swa vona swo hetelela. Khabinete yi kombela Tlilasi ya 2015 ku endla swikombelo swo amukeriwa eswikolweni swa dyondzo ya le henhla ka ha ri ni nkarhi tani hi xiphemu Apulaya sweswi/ Pfhumba ra Ntsundzuxo eka swa Tidyondzo ra Khetha leri endliwaka lembe na lembe hi Ndzawulo ya Dyondzo ya le Henhla na Vuleteri.Hi kombela Vadyondzi ku langitisisa Tinhlayo na Sayense tani hi tidyondzo ta mintirho leti nga ta teka nkulo wa ikhonomi ya hina ti wu yisa eka swiyimo swa le henhla. Vutshila na ntumbuluxo wa swilo swintshwa i swifambisinkulu swa ikhonomi etikweni. Vantshwa va fanele ku valanga minkarhi leyi nga kona eka Tikholeji ta Dyondzo ya Vuleteri ta Xithekiniki na Mintirho leti nga kona laha tikweni ku engetelela eka tiyunivhesiti, leswi katsaka Yunivhesiti ya Sol T Plaatjie eKapa N’walungu na Yunivhesiti ya Mpumalanga leta ha ku tumbuluxiwaka.2. Swibohonkulu swa Khabinete2.1. Khabinete yi pfumelerile ku langhiwa ka Zoni ya Nhluvukiso wa Vumaki ya Maluti-A-Phofung (MAP IDZ) eTshiame (Industriqwa-1A), eHarrismith, eka Xifundzhankulu xa Free State. Ku amukeriwile ku nyikiwa ka Mpfumelelo wa Mutirhi eka zoni leyi eka Nhlangano wa Nhluvukiso wa Free State.Ku langhiwa ka MAP IDZ swi ta tumbuluxa pulatifomo leyi fambelanaka na vutleketli (Habu ya Vutleketli) 10 wa tikhilomitara ehandle ka Harrismith (ndzhawu ya khale ya Industriqwa), ku nyika vukorhokeri eka swa swifambo, vumaki lebyi nga tikeki, swa timbewu, na swiyenge swa vuhangalasi/vutleketli.2.2. Khabinete yi amukerile leswaku Afrika-Dzonga ri hlangana na Bangi ya Vuvekisi bya Switirhisiwa ya Asia. Bangi yi kongomisa eka Xifundzha xa Asia na sa Oceania eku seketeleni ka vuvekisi bya switirhisiwa.  Ku nghenelela ka Afrika-Dzonga swi ta nyika matimba eka vuxaka bya rona bya bindzu leri kulaka na xifundzha naswona swi ta kombisa ku tsombana na swikongomelo swa nhluvukiso swa xifundzha.2.3 Khabinete yi amukerile ku langhiwa ka Vaholobye va Vululami na Vukorhokeri bya Vululamisi na Maphorisa tani hi leswi va tihlamulelaka eku hetisiseni ka vutihlamuleri bya Mfumo hi ku ya hi Xiyenge xa 9(2) xa ku Siveriwa no Lwa na ku Xanisiwa ka Vanhu, 2013.Vaholobye ha vambirhi va ta langutana na nhluvukiso wa tiphurogireme leti nga kongomisiwa eku siveleni no lwa na ku xanisiwa loku tlakusaka mfanelo ya masungulo eka ntshuxeko na vuhlayiseki bya vanhu tani hi leswi swi nyikiweke eka xiyenge xa 12 xa Vumbiwa.2.4. Khabinete yi amukerile ku yisiwa ka Maendlele yo Engetelela ya Ntwanano wa Mabindzu, Nhluvukiso na Ntirhisano exikarhi ka Vaaki va Europe na Swirho swa Mfumo wa vona ePalamende ku pasisiwa.  Maendlele yo Engetelea ya tekela enhlokweni ku fikeleriwa ka Rhiphabuliki ra Croatia eka Nhlangano wa Europe (EU) leri nga nghena endzhakunyana eka Maendlele.  Ku kurisiwa ka EU swi ta antswisa makete wa SA ku fikelela eka EU, leswi nga ta fikelerisa eka ku tumbuluxiwa ka swivandla swa mintirho, ku hlayisa nkulo wa ikhonomi, no antswisa milangho ya vatirhisi. Leswi swi fambisana na xivono xa Kungu ra Nhluvukiso wa Rixaka xo tumbuluxa mintirho, ku kurisa ikhonomi, no tlakusa ku yisiwa ka nhundzu eka matikomambe.2.5. Khabinete yi amukerile swiyimo swa misava hinkwayo leswi pfunaka na matshalatshala yan’wana ya sayense ku va ya tirhisiwa hi xikongomelo xo tiyisisa leswaku vulawuri bya nxungeto lebyi faneleke bya tirhisiwa loko ku tisiwa tihomu na swikumiwa swa tihomu.Ku longoloxiwa loku ka Afrika-Dzonga eka swilaveko swo tisa nhundzu laha tikweni na swiletelo swa sayense swa misava hinkwayo, swi ta tiyisa xiyimo xa tiko eka mabindzu ya misava hinkwayo. Leswi swi ta anamisa mfikelelo wa swakudya leswi eneleke, ku hlayiseka no fuwa eka vanhu na swiharhi hi kungu ra swikumiwa naswona swi ta engetelela ku tumbuluxiwa ka mintirho hi ku tisiwa ka swikumiwa swa tihomu leswa ha lavaka ku lulamisiwa laha Afrika-Dzonga.3. Milawu3.1. Khabinete yi amukerile ku tivisiwa ka Nawumbisi Ndzundzhuluko wa Timhaka ta Vugevenga, 2015 ePalamende.Mindzhundzhuluko yi nyika ku cinca eka milawu leyi fambisanaka na milandzu leyi yelanaka na switirhisiwa yo fana na vukhamba bya tikhebulu, tilayeni ta tiqingho. Tinhlamuselo to tika ti nyikiwile eku nyikiweni ka beyili, ku gweviwa ka vaonhi na ku tumbuluxiwa ka nandzu wuntshwa ku endla leswaku ku onhiwa ka switirhisiwa leswi vangiweke hi ku onha kumbe ku kavanyeta matirhelo ya vukorhokeri bya masungulo hi nghinghiriko wa vugevenga swi va nandzu.Loko nawumbisi lowu wu ta va wu pasile wu ta tiyisisa leswaku mapfhumba ya vekiwa endzhawini ku hlayisa switirhisiwa, laha vuvekisi bya mfumo byi lavekaka ngopfu, ku tiyisisa leswaku tiko ri fikelela swikongomiso swa rona swa ikhonomi no engetela mintirho.3.2. Khabinete yi amukerile ku tivisiwa ka Nawumbisi lowu nga pfuxetiwa wa Ntlakuso na Nsirhelelo wa Vuvekisi, 2015 ePalamende.Nawumbisi wu tiyisisa leswaku Afrika-Dzonga ri ta tshama ri pfulekile eka vuvekisi bya matiko mambe, ku nyika nhlayiseko lowu eneleke na nsirhelelo eka vavekisi hinkwavo, no hlayisa mfanelo ya vutifumi ya Mfumo wa Afrika-Dzonga ku landzelela swikongomelo swa pholisi ya vanhu leyi hluvukaka no cinca.Leswi swi le ka nseketelo wa xikongomelo xa Kungu ra Nhluvukiso wa Rixaka (NDP) ro tlakusa vuvekisi na nkulo wa nhundzu leyi yisiwaka eka matikomambenkulo ku hatlisisa nkulo lowu hlayisekaka na nhluvuko eAfrika-Dzonga.3.3 Khabinete yi amukerile ku humesiwa ka Nawumbisi Ndzhundzhuluko wa Mfanelo ya Nkandziyiso, 2015 eka Gazete ya Mfumo ku endla nghenelelo lowu nga anamisiwa.Nawumbisi wu hundzuluxa Nawu wa Mfanelo ya Nkandziyiso, wa vu 98 wa 1978 na Nawu wa Nsirhelelo wa Vanyanyuri, wa vu  11 wa 1967, leyi nga hundzeriwa hi nkarhi tani hi leswi yi nga laveki minhluvukiso eka xiyimonyingi kumbe ku va na tinhlamuselo leti tirhanaka na timhaka ta xidijiti.Nawumbisi wu ololoxa ku nyikiwa ka tilayisense eka ntirho lowu nga na mfanelo ya nkandziyiso hi ku yelanisa ntirho lowu nga lawuriwa ku sivela ku xanisiwa hi swa vubindzu. Leswi swi ta pfuna mfumo ku ololoxa xirilo xa vayimbeleri na vanyanyuri hi ku tiyisisa leswaku timali ti hakeriwa hi nkarhi hi tikhamphani to kandziyisa na vahaxi tani hi leswi vo tala va vona va lovaka va ri swisiwana.3.4. Khabinete yi amukerile ku tivisiwa ka Nawumbisi Ndzhundzhuluko wa Khomixini ya Vukorhokeri bya Mfumo, 2015 ePalamande. Leswi swi hundzuluxa Nawu wa vu 46 wa Khomixini ya Vukorhokeri bya Mfumo wa 1997.Nawumbisi wu tirhana na swiyimo swo pfuxeta nkarhi wa Khomixinara no nyika mutshamaxitulu ku langha wun’we wa vakhomixinara tu tirha tani hi mutshamaxitulu hi nkarhi lowu mutshamaxitulu na xandla va nga ri ki kona.4. Xiyimo xa Khabinete eka timhaka ta sweswi4.1 Khabinete yi amukela maCuba va Ntlhanu lava a va khomiwile eUS hi 1998 no gweviwa eka vugevenga lebyi sukelaka eka vunhlori ku ya eka ku dlaya.Lavantlhanu va rhumeriwile eUSA tani hi xiphemu xa netiweke leyi vuriwaka La Red Avispa ku lavisisa migingiriko ya mintlawa ya masocha ya Cuba leyi nga ya evuchavelawhawha leyi kunguhataka ku teka mfumo wa Fidel Castro.4.2. Khabinete yi khensa mfumo wa Malawi lowu a wu yimeriwile hi Khomixinarankulu wa SA Manana Cassandra Mbuyane-Mokone ku fambisa ku vuyisiwa ka vana vambirhi va maAfrika-Dzonga (14) na (20) lava a va susiwile eka nhletelo wa kokwani wa vona eMpumalanga ku ya eMalawi hi Mawuwani 2014 hi wansati loyi a tiveka tani hi khale ka mudyondzisi. Namuntlha, Holobye wa Nhluvukiso wa Vanhu Bathabile Dlamini, u ta nyikiwa vana lava.5. Mintirho leyi ta ka5.1. Khabinete yi kombela maAfrika-Dzonga hinkwavo ku nghenelela eka eka mintlangelo leyi ta ka ya Nhweti ya Nelson Mandela hi Mawuwani ehansi ka nhlokomhaka: “Endla siku rin’wana ni rin’wana ri va Siku ra Mandela: Ku nyikela 67 wa timinetse ta nkarhi wa hina ku pfuna lava pfumalaka.” MuAfrika-Dzonga wun’wana ni wun’wana u na vuswikoti byo ndlandlamuxa nzhaka ya khale ka Phuresidente Nelson Mandela hi ku endla ku hambana eka vutomi bya van’wana.Hi moya wa ndzhaka ya Madiba a hi tirheni swin’we tani hi leswi hi funghaka Nhweti ya ku Hlangana ka Vanhu hi Mawuwani ku tumbuluxa vaaki lava hlanganaka hi ku tlakusa mihleketo ya mpfumaleko wa xihlawula-mbala, xihlawula-rimbewu, vululami na ndzingano eka hinkwavo tani hi leswi swi nga boxiwa no seketeriwa eka Vumbiwa ra hina.5.2. Tani hi xiphemu xo tlangela no xixima ku hoxiwa ka xandla loku nga sala eka sayense, vunjhiniyere, thekinoloji na tumbuluxo wa swilo swintshwa, Holobye wa Sayense na Thekinoloji Naledi Pandor u ta rhurhela gala dinara ku tivisa vahluri va Foramu ya Rixaka ya Sayense na Thekinoloji 2014/15 – Tiawadi ta BHP Billiton hi ti 9 Mawuwani 2015 eEmperors Palace, eKempton Park ehansi ka nhlokomha: “Ku Vonakala”.Tiawadi leti ti simekiwile hi 1988.  Hi ku tlangela nhlokomhaka ya lembe leri ya UNESCO “Lembe ra Misava Hinkwayo ra ku Vonakala na Tithekinoloji ta ku Vonakala”, awadi yo Hlawuleka yi ta nyiketiwa eka vulavisisi lebyi yelanaka na Fotonikisi.5.3. Eka moya wa Vhiki ra Vukorhokeri bya Mfumo wa Afrika leri sungulaka vhiki leri (ku sukela hi ti 22 ku fika ti 26 Khotavuxika 2015), Khabinete yi tsakela ku khensa vatirhela mfumo hinkwavo eka ku tiboha, ku tinyiketela, no tirha hi matimba ka vona ku phakela vukorhokeri eka vanhu va hina. Hi kombela vatirhelamfumo hinkwavo ku tiboha nakambe ku fikelela swilaveko swa maAfrika-Dzonga hinkwavo.6. Afrika-Dzonga eka mhaka ya ICCKhabinete, yi bohile leswaku yi ta langutisisa ku nghenelela ka Afrika-Dzonga eka Nawu wa Rhoma wa Huvo ya Vugevenga bya Misava, hi swivangelo swo hlaya.Afrika-Dzonga a ri ri museketerinkulu wa ku tumbuluxiwa ka Huvo ya Vugevenga bya Misava na ku va un’we wa swirho swa Nawu wa Rhoma wa Huvo ya Vugevenga bya Misava. Yi tshama yi tinyiketela eka maendlele ya vululami bya misava hinkwayo “ku tiyisisa leswaku vugevenga byo hlaya lebyi khumbhaka vaaki va misava tani hi ntalo leswaku byi nga heleli byi nga xupuriwangi na leswaku ku gweviwa loku heleleke ku tiyisisiwa hi ku teka magoza eka xiyimo xa rixaka no ndlandlamuxa ntirhisano wa misava hinkwayo.”Afrika-Dzonga ri ta ya emahlweni ku tlakusa no hlohlotela mapfhumba ya swifundzha na ya misava hinkwayo ku lwa na vugevenga byebyo.Afrika-Dzonga i xirho xa Nhlangano ya Mavandla ya Mimfumo leyi nga tumbuluxiwa hi Tsalwa ra 112(1) ra Nawu wa Rhoma wa Huvo ya Vugevenga bya Misava.Afrika-Dzonga i xirho xa Nhlangano wa Tinxaka, Nhlangano wa Afrika na minhlangano yin’wana ya misava hinkwayo. Ri teka vutihkamuleri bya rona bya misava na swiboho hi ndlela yo tinyiketela swinene.Afrika-Dzonga ri tirha ntirho wa nkoka swinene etikweninkulu ra Afrika ni le ka minhlangano yo hambana ya tikonkulu.  Ri tlhela ri rhurhela Palamende ya Vanhu hinkwavo va Afrika. Khale ka Holobye wa Timhaka ta Xikaya wa Afrika-Dzonga i mutshamaxitulu wa Khomixini ya Nhlangano wa Afrika.Afrika-Dzonga ri nghenelela eka mapfhumba yo hlayisa ku rhula eka matiko ya Afrika yo hlaya yo fana na Rhiphabuliki ra Xidemokirasi ra Congo. Afrika-Dzonga ri nghenelela swinene eku tiyisiseni leswaku maendlele yo olova ya ku rhula lama nga ku teni eSudan na Dzonga wa Sudan ya tshama, eka ku tsakela ka vanhu va mimfumo leyi tifumaka na matiko man’wana lama tifumaka na tikonkulu ra Afrika.Afrika-Dzonga ri tekiwa tani hi mukondleteri wa ku rhula loyi a nga na ntiyiso no tshembheka loyi a nga na masocha ya Afrika-Dzonga ya 3000 lama nghenelaka eka mapfhumba yo hlayisa ku rhula ehansi nseketelo wa AU na UN.Afrika-Dzonga ri tlakusa ntirhisano exikarhi ka Afrika-Dzonga na matiko man’wana na nhlanganiso wa nhluvukiso etikweninkulu. Afrika-Dzonga ri tirhisa Mpfuxeto wa Afrika na Nkwama wa Ntirhisano wa Misava Hinkwayo, exikarhi ka swilo swin’wana, ku ndlandlamuxa ntlakuso wa xidemokirasi, mafumele ya kahle na nsivelo na ku ntshuxa ntlimbo.Afrika-Dzonga ri vekisa swinene timali ta rona, vusocha, switirhisiwa swa xithekiniki na swa vanhu ku ya eku fikeleleni ka ku rhula, vuhlayiseki na ku humelela etikweninkulu ra Afrika. Mimbuyelo ya vuvekisi lebyi yi le ku humeleleni hi kantsongo eka matiko lawa Afrika-Dzonga ri tirhaka kona. Matiko lawa ya katsa Sudan na Dzonga wa Sudan.Handle ka ku va xirho xa Nhlangano wa Mavandla ya Mimfumo eka Nawu wa Rhoma wa Huvo ya Vugevenga bya Misava, Afrika-Dzonga ri fanele ku ringanisa swiboho swa rona eka ICC na swiboho swa rona eka Nhlangano wa Afrika na swiboho swa rona eka mimfumo ha yin’we, ku katsa na lama nga eAfrika, hi ku ya hi mintwanano ya misava hinkwayo leyi ri nga yi hetisisa.Afrika-Dzonga ri tekela enhlokweni leswaku na Swirho swa Nkarhi Hinkwawo swa Huvo ya Vuhlayiseki leswi nga ri ki swirho eka Nawu wa Rhoma wa Huvo ya Vugevenga bya Misava swi nga ha nghenelela hi ku hetiseka eka mimbhurisano eka ICC na vurhumeri hi Huvo ya Vuhlayiseki bya xiyimo etikweni eka ICC.Matiko lawa ya tekile magoza ku tiyisisa leswaku vatirhi va vona na vatirhi va le vusocheni va nga khumbhiwi hi milawu ya ICC.Afrika-Dzonga ri tlhela ri tekela nakambe enhlokweni ku hambana eka matsalwa yo hambana eka Nawu wa Rhoma wa Huvo ya Vugevenga bya Misava eka nsirhelelo wa Tinhloko ta Mimfumo.Tsalwa ra Afrika-Dzonga ri nyika leswi landzelaka:     Loko xiyimo xa ximfumo xi nga ri na nkoka1. Nawu lowu wu ta tirha hi ku ringana eka vanhu hinkwavo ku ri hava hambano lowu nga vekiwa eka xiyimo xa ximfumo. Ngopfungopfu, xiyimo xa ximfumo xo fana na Nhloko ya Mfumo kumbe Mfumo, xirho xa Mfumo kumbe palamende, muyimeri loyi a nga hlawuriwa kumbe murhumiwa wa mfumo u fanele ku ka a nga susi muhu eka vutihlamueri bya vugevenga ehansi ka Nawu lowu, kumbe wu fanele, hi vu wona, wu tumbuluxa ndzhawu yo hungutiwa ka xigwevo.2. Minsirhelelo kumbe milawu ya maendlele yo hlawuleka leyi nga ta damarhetiwa eka xiyimo xa ximfumo xa munhu, hambi ehansi ka nawu wa rixaka kumbe wa misava, wu fanele ku ka wu nga siveli Huvo ku tirhisa milawu ya wona ehenhla ka munhu yaloye.Eka nangutiso wo sungula, tsalwa leri hlanganisa ICC na milawlu ya rona ehenhla ka wun’wana ni wun’wana, ku nga langutiwi xiyimo xa ximfumo xa munhu yaloye.Hambiswiritano, Tsalwa ra 98 ri nyika lewi landzelaka:     Ntirhisano hi ku landzela ku susiwa ka nsirhelelo na mpfumelelo wo tinyikela.1. Huvo yi nge yi emahlweni na xikombelo xo tinyikela kumbe ku pfuniwa lexi nga ta lava Mfumo lowu komberiweke ku tirha hi ndlela yo ka yi nga tshamisekangi hi swiboho swa wona ehansi ka nawu wa misava hinkwayo hi ku landzela Mfumo kumbe nsirhelelo wa xidipulomati wa munhu kumbe nhundzu ya Mfumo wa vunharhu, handle ka loko Huvo yo kuma ntirhisano ku sungula wa Mfumo wa vunharhu ku suseriwa nsirhelelo.2. Huvo yi nge yi emahlweni na xikombelo xo tinyikela lexi nga ta lava Mfumo lowu komberiweke ku tirha hi ndlela yo ka yi nga tshamisekangi hi swiboho swa wona ehansi ka mintwanano ya misava ku ya hi nawu lowu mpfumelelo wa Mfumo lowu rhumelaka wu lavekaka ku va wu nyikela munhu wa Mfumo wolowo eHubyeni, handle ka loko Huvo yo kuma ntirhisano ku sungula wa Mfumo lowu rhumelaka ku va wu nyika mpfumelelo wo tinyikela.    Tsalwa ra 98(2) ri na nkoka no va na nhlamuselo yin’we. Ri vula kahle leswaku ICC yi nge kombeli ku nyikeriwa ka munhu hi Mfumo lowu komberiwaka, loko ku ve sweswo swi ta endla leswaku mfumo lowu nga komberiwa wu tshova swiboho swa wona swa misava hinkwayo, handle ka loko ICC yo sungula yi kuma ntirhisano wa Mfumo lowu rhumelaka. Hi marito man’wana, Tsalwa ra 98(2) ri veka vutihlamuleri eka ICC ku pfuna matiko ku tirhisa mimpfumelelo yo khoma.Swi vonaka ngopfu leswaku ICC a yi swi tiva leswaku Afrika-Dzonga ri nga ha va na ku nonoheriwa eku tirhiseni ka mpfumelelo wo khoma Phuresidente Al-Bashir, hikwalaho ka vutihlamuleri bya rona bya misava hinkwayo.ICC hi ti 28 Mudyaxihi 2015, a ku ri khale, yi rhambile Afrika-Dzonga ku va na mimbhurisano hi ku landzela matirhiselo ya mpfumelelo wo khoma hi ku ya hi Tsalwa ra 97 leri nyikaka swiyimo swo vonakala no hlamuseleka leswaku laha Vandla ra Mfumo ri kumaka xikombelo lexi boxaka swiphiqo leswi nga hingakanyaka kumbe ku sivela xikombelo, leswaku Mfumo wu tihlanganisa na Huvo handle ka nhlwelo ku kota ku ololoxa mhaka.Swiphiqo sweswo swi nga katsa ntiyiso wa leswaku ku tirhisiwa ka xikombela eka xiyimo xa xona xa sweswi swi nga lava Mfumo lowu komberiweke ku tshova xiboho xa ntwanano wa khale lexi nga tekiwa hi ku landzela Mfumo wun’wana.ICC yi fanele yi swi tivile leswaku Afrika-Dzonga ri ta, eku tirhiseni ka mpfumelelo, ri tshova swiboho swa ntwanano lowu nga kona na AU. Leswaku sweswo i xivangelo xin’we xo twala xa hikokwalaho ka yini ICC yi rhambile Afrika-Dzonga ku burisana na yona.Ku va yi rhambile Afrika-Dzonga ku burisana na yona, ICC a yi ri na ntirho wo burisana hi ripfumelo ra kahle na Afrika-Dzonga na ku ri pfuna ku landzelela swiboho swa rona eka ICC na AU.Afrika-Dzonga ri amukerile xirhambo xa ICC ku burisana na rona hi ku ya hi Tsalwa ra 97. Hi ntiyiso, Afrika-Dzonga a ri ri na timhaka to hlaya hi ntiyiso wa na ku tirhisa mimpfumelelo yo khoma na swiboho swa misava hinkwayo swa Afrika-Dzonga leswi sukaka eka vuxirho bya AU.Afrika-Dzonga ri boheka ku sungula ku tirhisa xiboho lexi nga tekiwa hi AU eSirte eLibya hi ti 3 Mawuwani 2009 xa leswaku swirho swa wona swi fanele ku ka swi nga tirhisani na ICC, ku ya hi nawu wa tinhlamuselo ta Tsalwa ra 98 ra Nawu wa Rhoma wa Huvo ya Vugevenga bya Misava ku fikela laha Huvo ya Vuhlayiseki yi nga tekela enhlokweni xikombelo xa AU. AU yi komberile Huvo ya Vuhlayiseki ku tlhelerisa endzhaku xiboho xa yona ku yisa na xiyimo xa le Darfur eka ICC ku ya lavisisa.Xikombelo a ku se tirhaniwa na xona.  AU yi endlile xikombelo hi ku ya hi Tsalwa ra 16 ra Nawu wa Rhoma wa Huvo ya Vugevenga bya Misava, tani hi leswi AU yi pfumelaka leswaku ku nghenelela ka ICC eka mhaka swi ta tisa nxungeto eka ku rhula na vuhlayiseki eka tikonkulu ra Afrika.Afrika-Dzonga ri na ku tsakela ko karhi eka xiboho xa AU hikuva ku nghenelela ka Afrika-Dzonga eka maendlele ya ku rhula eSuda na Dzonga wa Sudan.  Matiko ha mambirhi ya nyikile Afrika-Dzonga swiendlo swo hambana ku landzela maendlele ya ku rhula. Loko maendlele ya ku rhula ya tsandzeka, switandzhaku  swa vanhu va matiko yalawo na tikonkulu ra Afrika swi ta va swa timhangu.Afrika-Dzonga ri khoma mimbhurisano na Sudan na Dzonga wa Sudan hi mfanelo no va ri kumile mintiyisiso ku suka eka mavandla ha mambirhi hi mhaka ya maendlele ya ku rhula.Afrika-Dzonga ri amukerile xirhambo xa ICC ku burisana hi ku ya hi Tsalwa ra 97 hi ripfumelo ra kahle no tshembha ku ta va na mbhurisano lowu akaka, wo tswala mihandzu no twala eka ku nonoha loku nga twiwa hi Afrika-Dzonga eku tirhiseni ka mpfumelelo wo khoma.Nhlengeletano wo sungula wu khomiwile na ICC hi ti 12 Khotavuxika 2015. Nhlengeletano yaleyo a yi nghenelerile hi Murhumiwa wa Afrika-Dzonga na vatsundzuxi wa swa nawu va murhumiwa. Eka nhlengeletano yaleyo Murhumiwa u tiyisisile leswaku u tsandzeka ku tirha na timhaka ta xithekiniki na ta nawu leti nga kona no lava ku lulamisa nhlengeletano yin’wana leyi vanhu va nga ta tirhana na timhaka leti nga ta va ti ri kona.Nhlengeletano ya vumbirhi, hi xikongomelo xexo, a ku bohiwile leswaku yi ta va kona hi Musumbhunuku, 15 Khotavuxika 2015. Hi siku rero, mimbhurisano hi ku ya hi Tsalwa ra 97 a yi fanele ku va yi endliwa. Hambiswiritano, ICC yi kombrile nhlengeletano ya le kusuhani naswona nhlengeletano yi lulamisiwile ku va kona hi Nsoto ti 14 Khotavuxika 2015 hi 12h30. Hambiswiritano, hi vusiku bya Mugqivela, hi ti 13 Khotavuxika 2015, Gqweta ra ICC ri endlile xikombelo xa xihatla eka ICC eka swiyimo leswi landzelaka:“Xikombelo xa Xihatla xa Gqweta xa Xileriso xo hlamusela loko Mimbhurisano ya Tsalwa ra 97 yi hetisiwile na leswaku Afrika-Dzonga ri le ka Vutihlamuleri byo Khoma no Nyikela Omar Al Bashir hi Xihatla.”Gqweta ri endlile Xikombelo xa Xihatla eka ICC, handle ko nyika xitiviso kumbe swin’wana eka Afrika-Dzonga. Gqweta ri komberile leswaku vuxokoxoko bya Xikombelo xa Xihatla byi va xihundla, kambe na leswaku xiboho xa ICC xi tivisiwa vanhu.ICC yi twile mhaka xikan’we-kan’we no nyika Xiboho xa yona.  Hi nkarhi wolowo ICC, handle ko twa Afrika-Dzonga, yi bohile leswaku mimbhurisano ya Tsalwa ra 97 yi herile na leswaku Afrika-Dzonga ri le hansi ka xiboho xo khoma no nyikela Phuresidente Omar Al-Bashir. Xiboho xexo xi endliwile, tani hi leswi swi nga vuriwa, handle ka xitiviso eka Afrika-Dzonga.Afrika-Dzonga i Vandla ra Mfumo eka Nawu wa Rhoma wa Huvo ya Vugevenga bya Misava naswona tani hi xirho xa nhlangano wa Mavandla ya Mimfumo ri fanerile ku nyikiwa xitiviso hi Xikombelo xa Xihatla xa Gqweta eka ICC no va ri twiwa eka mhaka, ngopfungopfu leswi mimbhurisano a yi lulamisiwile.Vutifumi bya Afrika-Dzonga tani hi rixaka swi vula leswaku ri fanerile ku khomiwa ku ringana na hi nhlonipho, handle ka swiyimo.  Swi ta vonaka onge ICC a yi rhambanga Afrika-Dzonga ku burisana na rona hi ku ya hi Tsalwa ra 97 hi ripfumelo ra kahle naswona hi matshalatshala ya kahle yo tiya ku pfuna Afrika-Dzonga. Afrika-Dzonga ri, hikwalaho, bohile ku langutisisa nghenelelo wa rona eka Nawu wa Rhoma wa Huvo ya Vugevenga bya Misava.Matsalwa mambirhi ya Nawu wa Rhoma ya na nkoka eku langutiseni ka xiyimo xa lexi Afrika-Dzonga ri nga ta xi teka hi mhaka ya ntirhisano wa rona wa mundzuku na ICC.Matsalwa lawa i 119 na 127.TSALWA RA 119Ku ololoxa ku timholovo1. Mholovo yin’wana ni yin’wana leyi fambisanaka na mintirho ya milawu ya Huvo yi ta lulamisiwa hi Huvo.2. Mholovo yin’wana ni yin’wana exikarhi ka Swirho swa Mavandla mambirhi kumbe ku tlula leyi yelanaka na ku hlamuseriwa kumbe ku tirhisiwa ka Nawu lowu leyi nga ololoxiwangiki hi minjhekanjhekisano eka tinhweti tinharhu ku sukela loko yi sungurile yi ta yisiwa eka Nhlangano wa Swirho swa Mavandla.Nhlangano wu nga lava ku ololoxa mholovo hi woxe kumbe ku endla swiringanyeto eka maendlelo yo ololoxa mholovo, ku katsa no yisa eka Huvo ya Vululami ya Misava Hinkwayo hi ku landzelela Nawu wa Huvo yaleyo.Tsalwa ra 119 ri tirhana na swiyimo swimbirhi:Xo sungula, timholovo leti fambelanaka na mintirho ya milawu ya ICC; na xa vumbirhi, mholovo yin’wana ni yin’wana exikarhi ka Mavandla ya Mimfumo yimbirhi kumbe yinharhu leyi yelanaka na nhlamuselo kumbe ku tirhisiwa ka Nawu wa Rhoma.Hi ku fambisana na swo sungula laha henhla, Afrika-Dzonga ri nga va na mholovo na ICC hi mhaka ya Xiboho lexi ri nga xi endla hi ku ya hi nawu eka Xikombelo xa Xihatla xa Gqweta xa Xileriso xo hlamusela loko Mimbhurisano ya Tsalwa ra 97 na Afrika-Dzonga yi ta va yi hetisiwile na leswaku Afrika Dzonga ri le ka Xiboho xo Khoma no Nyiketa Phuresidente Omar Al Bashir hi Xihatla.Afrika-Dzonga ri ta nghena eka minjhekanjhekisano ya ximfumo na ICC eka mhaka hi vonelo ro twisisa ku hleketa ka ICC na laha yi hlamuselaka ha kona Tsalwa ra 97.Afrika-Dzonga ri lava ku twisisa, ku suka eka ICC, leswaku hi swihi swiboho swa rona hi ku ya hi Tsalwa ra 98(2) eka Mfumo lowu komberiweke lowu nga ta ka wu nga wu nga tshovi xiboho xa misava hinkwayo hi ku tirhisa mpfumelelo wo khoma.Afrika-Dzonga ri lava ku boxa mhaka leyi eka nhlengeletano leyi ta ka ya Nhlangano wa Mavandla ya Mimfumo eka Nawu wa Rhoma wa Huvo ya Vugevenga bya Misava. Hi ku nyikiwa ku bohana ka swivilelo swa vuthekiniki na milawu leswi hi nga na swona, Afrika-Dzonga ri ta langutisa ku yisa mhaka leyi eka Huvo ya Vululami ya Misava Hinkwayo ku kuma xiboho eka mhaka leyi.Tsalwa ra 97 a ri se tshama ri tirhisiwa hi ICC.  I ro sungula Vandla ra Mfumo ri rhambiwa hi ICC ku burisana na rona hi mhaka ya ku nonoheriwa loku ri nga hlanganaka na kona eku tirhiseni ka mpfumelelo wa khoma leswi nga fikaka laha Vandla ra Mfumo ri tshovaka swiboho swa rona swa misava hinkwayo. ICC yi komberiwile ku tekela mhaka leyi enhlokweni naswona mavandla lamambirhi ya boheke ku njhekanjhekisana hi ripfumelo ra kahle.Afrika-Dzonga, hi xintshuxo xo hetelela ri nga boha ku tihumesa eka ICC. Xiboho xexo xi nga tekiwa loko Afrika-Dzonga ri tirhisile swintshuxo hinkwaswo leswi nga kona eka rona hi ku ya hi Nawu wa Rhoma wa Huvo ya Vugevenga bya Misava, Tsalwa ra Nhlangano wa Rixaka na switirhi swa milawu ya misava hinkwayo.Tsalwa ra 127 ri tirhana no tihumesa eka ICC no nyika exikarhi ka swin’wana.1. Vandla ra Mfumo ri nga, hi xitiviso xo tsariwa lexi nga rhumeriwa eka Matsalana-Angarhelo wa Nhlangano wa Tinxaka, tihumesa eka Nawu lowu. Ku tihumesa swi ta sungula endzhaku ka lembe rin’we hi siku leri ku nga tava ku amukeriwile xitiviso, handle ka loko xitiviso ko kombisa siku ra le kulenyana.Afrika-Dzonga ri ta nghena eka mbhurisano wa xihatla na Nhlangano wa Afrika na swirho swa mimfumo ya leswaku mapfhumba yo ololoxa timholovo ya nga tirhisiwa njhani handle ko hlwela “ku tiyisisa leswaku vugevenga bya matimba lebyi khumbhaka vaaki va misava hinkwayo tani hi ntalo a byi heleli byi nga xupuriwangi na leswaku ku gweviwa ka byona ko hetiseka swi fanele ku tiyisisiwa hi ku teka matshalatshala eka xiyimo xa rixaka na ku ndlandlamuxa ntirhisano wa misava hinkwayo.”Ngopfu, Afrika-Dzonga ri ta nghena eka minjhekanjhekisano ya hi kambirhi na ko hlaya na matiko yan’wana ya Afrika ku hatlisisa ku vumbiwa nakambe ka Huvo ya Afrika eka Timfanelo ta Ximunhu na ta Vanhu na tihuvo tin’wana ta swifundzha. Leswi swi ta tiyisisa leswaku vugevenga bya matimba lebyi endliwaka eka vanhu ku tirhaniwa na byona hi xihatla no hetiseka hi minhlangano leyi na leswaku xikimi xa vuxaka xi kona laha vugevenga lebyi byi nga gweviwaka hi ICC kumbe minhlangano ya swifundzha.Afrika-Dzonga ri ta endla milulamiso ku ku nga ri kahle ku nghena eka mimbhurisano ya ximfumo na ICC eka timhaka leti ri khumbhaka.Afrika-Dzonga ri ta lulamisa xiviko hi ku ya hi mimbhurisano ya rona na ICC hi ku ya hi Tsalwa ra 97 na ku nonoheriwa loku ri nga hlangana na kona hi ku ya hi Tsalwa ra 98(2) no xi yisa eka nhlengeletano leyi ta ka ya Nhlangano wa Mavandla ya Mfumo.Afrika-Dzonga ri ta ringanyeta mindzhundzhuluko eka Nawu wa Rhoma wa Huvo ya Vugevenga bya Misava ku hlamusela no engetela ku burisana na swiboho swa ntirhisano swa ICC eka Mimfumo yaleyo.Minghenelelo na AU na mimfumo ya Afrika swi ta sungula nakambe. Mfumo wu ta thola xipano xa Vaholobye lava nga ta sungula minghenelelo na ICC na mimfumo ya Afrika.7. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso hi vulawuri lebyi faneleke7.1 Ku thoriwa ka Valawuri va le Handle eka Bodo ya Vulawuri bya Nhlayiseko Wa Malwandle ya Afrika-Dzonga (SAMSA):a) Tatana Mavuso Msimang (Mutshamaxitulu);b) Nomsa Cele (Xandla xa Mutshamaxitulu)c) Manana Anna Sekabiso Molemane;d) Tatana Mervyn Robert Burton7.2 Tatana Virgin Anzel Seafield u thoriwile tani hi Xandla xa Mulawuri-Angarhelo wa Pholisi ya Mintirho na Vuxaka bya Vumaki eka Ndzawulo ya Mintirho7.3 Phurofesa Richard Michael Levin. Nhloko ya Xikolo xa Mfumo wa Rixaka eka kondiraka ya malembe ya ntlhanu leyi helaku hi N’wendzamhala 2019.Swivutiso:Manana Phumla WilliamsMuvulavuleri wa Khabinete wo KhomelaRiqingho: 083 501 0139"
Xitatimende xa nhlengeletano ya Khabinete ya ti 28 Mawuwani 2015,30 Jul 2015,https://www.gov.za/speeches/statement-cabinet-meeting-28-july-2015,https://www.gov.za/ts/speeches/statement-cabinet-meeting-28-july-2015-30-jul-2015-0000,"1. Swibohonkulu swa Khabinete1.1. Khabinete yi amukerile makungu yo tumbuluxa Operation Phakisa Mining Lab, leyi nga ta paluxa sete ya swiphiqo swo tiya leswi hungutaka nkulo na nkoka wo tumbuluxa sekithara. Lebe ya Mugodi  hi kun’we yi ta tumbuluxa makungu yo ololoxa swiphiqo leswi. Lebe ya Mugodi ya mavhiki ya mune yi ta va kona hi Hlangula 2015.1.2. Khabinete yi amukerile ku humesiwa leswaku vanhu va angula eka mpfapfarhuto wa Kungu ra Ikhonomi ya Mixaka ya Swimilani na Swiharhi. Kungu ri katsa nkarhi wa malembe ya 14 lawa ya helaka hi 2030. Kungu ri lava ku engetela ku hoxa xandla ka mixaka ya swimilana na swiharhi eka Nxavo wa Swikumiwa swa Laha Kaya ku ri karhi ku hlayisiwa ikhosisiteme ya tiko.Exikarhi ka swin’wana swilo kungu ri ta, lagutana no ndlandlamuxa nkulo eka tisekithara ta swiharhi na vupfhumba byo le etindzhawini leti hlayisaka ntumbuluko.1.3. Khabinete yi amukerile ku humesiwa leswaku vanhu angula eka mpfapfarhuto wa vuako na manghenelo eku tumbuluxiweni ka ku Hoxa Xandla ko Tiyimisela ka Rixaka loku nga Languteriwa eka Afrika-Dzonga leswaku ku burisaniwa na swirho wu nga se yisiwa eka Nhlengeletano ya Vuako bya Nhlangano wa Tinxaka eka Ncico wa Maxelo (UNFCC).Loko ku ta ku burisaniwile hi vuako, byi ta vumba ntwanano wa xinawu ehansi ka UNFCC, lebyi nga ta tekiwa eParis, France hi N’wendzamhala 2015.2. MilawumbisiKhabinete yi amukerile ku humesiwa ka Milawumbisi leyi landzelaka leswaku vanhu va ta angula eka yona:2.1. Nawumbisi wa Ejesi ya Mafambisele ya Mindzilekano (BMA), 2015, lowu lavaka ku tumbuluxa BMA lowu nga ta ringanisa mafambelo eku tluriweni ka mindzilekano lawa ya hlayisekeke, ku fambisa mabindzu na swilaveko swa vuhlayiseki, eka xiyimo xa xifundzha xa Afrika-Dzonga, swiboho swa Afrika na swa misava hinkwayo.2.2. Vulawuri byin’we bya mahlayisele ya nawu wa mindzilekano byi nyika matimba ya vukorhokeri lebyi hlayisaka mali no hetiseka ku katsa na vuhlayiseki bya le henhla na mafambsele ya ndzhawu ya mindzilekano.Nawumbisi Ndzhundzhuluko wa Vahlapfa, 2015, lowu lavaka ku tumbuluxa maendlele yo endla swikombelo yo hetiseka no tirha kahle eka vahlapfa lava va lavaka vutumbelo.2.3 Khabinete yi amukerile nakambe ku yisiwa ka Milawumbisi leyi landzelaka ePalamende:Mfumo wa Miganga: Nawumbisi Ndzhundzhuluko wa Minhlawulo ya ka Mapisala, 2015, lowu hundzuluxaka Mfumo wa Miganga: Nawu wa Minhlawulo ya ka Masipala, 2000 (Nawu wa vu 27 wa 2000).2.4 Mindzhundzhuluko yi ololoxa timhaka hi mbono wo tiyisisa ku lunghisela na ku  tirhisiwa ko olova ka minhlawulo ya mfumo wa miganga ya 2016.Nawumbisi Ndzhundzhuluko wa Ndzindzakhombo eka ku Lahlekela hi Ntirho, 2014. Lowu i ndzhundzhuluko wa vumbirhi eka Nawu wa Ndzindzakhombo eka ku Lahlekela hi Ntirho, 2001 (Nawu wa vu 63 wa 2001).Loko nawu wu tava wu pasile, wu ta va exikarhi ka yin’wana ku engetelela nkarhi wa tihakelo ta mimbuyelo eka muhakeri ku sukela eka tinhweti ta nhungu ku ya fika eka ta 12 na ku engetelela nkarhi lowu muhakeri a nga ta yisa xivilelo ku sukela eka tinhweti ta ntsevu ku ya fika eka ta 12.3. Mintlangu leyi ta ka3.1 Khabinete yi amukerile nhlokomhaka ya Nhweti ya Vavasati ya 2015: “Vavasati, va Hlangana eku Yiseni ka Afrika-Dzonga emahlweni” na nhweti ya migingiriko eka Nhweti ya Vavasati, leswi ya ka eka phurogireme leyi nga leha ku ringana lembe.Ntlangu wa Siku ra Vavasati wu ta va kona eSasolburg, Free State, lowu nga ta funghiwa hi ku humesiwa ka Xiviko xa Xiyimo xa Vavasati hi Phuresidente Jacob Zuma. 2015 yi fungha anivhesari ya vu 59 ya ku Macha ka Vavasati ku ya eUnion Buildings hi ku lwisana na milawu ya mapasi, ku sungula ku lulamisela anivhesari ya vu 60 hi 2016.3.2 Holobye wa Sayense na Thekinoloji, Manana Naledi Pandor, u ta simeka Vhiki ra Rixaka ra Sayense (NSW) leri nga ta sungula (hi ti 1 to ku fikela 8 Mhawuri 2015) eYunivhesiti ya N’walungu Vupeladyambu (NWU) eKhampasini ya Mafikeng hi ti 1 Mhawuri. U ta heleketiwa hi MEC wa Dyondzo eN’walungu Vupeladyambu, Manana Maphefo Matsemela, na Xandla xa Chanselara ya NWU, Phurofesa Dan Kgwadi. Ntlangu wu ta ngheneleriwa hi magidi ya vadyondzi, swichudeni swa le Yunivhesiti, van’watisayense na swirho swa vaaki.Nhlokomhaka ya NSW ya 2015 i “Lembe ra Misava ra ku Hisa na Tithekinoloji leti fambisanaka na ku Hisa.” Ku hisa na nkoka wa kona eku antswiseni ka vutomi swi ta kombisiwa hi swivumbeko swo hambana swo fana na ku tirhisiwa ka lezara eka rihanyo, vuhandzuri byo susa papa etihlweni, tifeme leti endlaka vumaki, ku welidela mimovha na tinsimbhi ta vuhlayiseki ku sivela ku tshova.Ndzawulo ya Sayense na Thekinoloji yi vekisile eka fotonikisi, hi ku pfuniwa hi Huvo ya swa Sayense na Vulavisisi bya Vumaki (CSIR) – sayense ya thekinoloji ya ku hisa yo tumbuluxa vulawuri na kuma magandlati ya ku hisa na swiphemu swa ku hisa. Leswi swi rhangerile exikarhi ka swin’wana, ku humelela ko sungula eka thekinoloji ya xidijiti ya lezara. Ku humelela eCSIR ku kombisa ndlela yintshwa yo ehleketa hi thekinoloji ya lezara naswona ku nga va pulatifomo leyi tithekinoloji tintshwa ti akiwaka kona.4. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu faneleke.Tatana Stavros Nicolaou tanihi Xirho xa le tlhelo xa Huvo ya Nhluvukiso wa Ikhonomi ya Rixaka na Mintirho eka Bodo ya Ntsundzuxo eka Tizoni To Hlawuleka ta Ikhonomi.Bangi ya Misava:Tatana Bafana Patrick Mathidi –  (ku thoriwa nakambe tanihi Mulawuri wa le Handle);Gqweta Sandra Julie Hester Coetzee  – (Mulawuri wa le Handle);Manana Mathane Eveline Makgatho –  (Mulawuri wa le Handle); naTatana Bennie van Rooy – (Muofisirinkulu wa swa Timali tani hi Mulawurinkulu).Huvo ya Rixaka ya Ntsariso wa Vaaki va Makaya:Tatana Abbey Chikane (Mutshamaxitulu);Manana Julieka Bayat;Manana Xoliswa Eunice Daku;Tatana Themba Thomas Cyril Dlamini;Manana Hlaleleni Kathleen Dlepu;Murhumiwa Segogwane Samuel Kotane;Tatana Phetola Nailana Solomon Makgathe;Manana Mankwana Christinah Mohale;Manana Busisiwe Nwabisa Nzo;Tatana Alvin Phumudzo Rapea;Tatana Goolam Hoosen Manack (Muyimeri wa swa Timali ta Tiko);Tatana Obed Lucas Molotsi  (Muyimeri wa Ndzawulo ya Mintirho ya Mfumo); naTatana Lulama Andisa Potwana (Muyimeri wa Ndzawulo ya Mabindzu na Vumaki).Dokodela Muzamani Charles Nwaila tanihi Mulawuri-Angarhelo (DG) wa Ndzawulo Timhaka ta Ndzhavuko – (Ku engeteleriwa ka kondiraka ka malembe ya nharhu.)Dokodela Bongani Douglas Ngqulunga tanihi Xandla xa Mulawuri-Angarhelo (DG): Hofisi ya Xihundla ya Phuresidente eka Hofisi ya Phuresidente.Swivutiso:Manana Phumla Williams (Muvulavuleri wa Khabinete wo Khomela)Riqingho: 083 501 0139"
Xitatimende xa nhlengeletano ya Khabinete ya ti 12 Mhawuri 2015,13 Aug 2015,https://www.gov.za/speeches/statement-cabinet-meeting-12-august-2015-13-aug-2015-0000,https://www.gov.za/ts/speeches/statement-cabinet-meeting-12-august-2015-13-aug-2015-0000,"1. Ku humelerisiwa ka tiphurogiremenkulu ta mfumo 1.1. Khabinete yi amukela ku humelela ka Phurojeke Mikondzo, leyi ku nga pfhumba ra vukorhokerhi leri kongomisiweke ku fikelela vukorhokerhi bya vanhu emigangeni leyi sweleke etikweni.  Pfhumba leri ri kombisiwile eDe Doorns eKapa Vupeladyambu, laha ku nga ku phakeriweni ka mpfuno eka 4 021 wa mindyangu leyi nhlayo yo tala ya vatundi ku nga vatirhi va le mapurasini vo tirha hi nguva. Mpfuno lowu wu katsa, exikarhi ka swin’wana, mphakelo wa mbewu na swimilana eka swirhapa swa le mindyangwini na mpfuno wa timali wo tumbuluxa minhlangano na tikhopharetivhi swa miganga.  Ndzawulo ya Nhluvukiso wa Vanhu na yona yi tirhisa De Doorns ku tumbuluxa pholisi ya vatirhi va nguva.Ku engetela, Ejensi ya Vusirheleri bya Vanhu ya Afrika-Dzonga yi andlarile phurogireme yo Hunguta Ntshikelelo wa Vanhu hi xikongomelo xo phamela swakudya na swilaveko swin’wana swo fana na tiyunifomo ta swikolo ya vana emindyangwini leyi sweleke. Mali yo ringana R1 083 160 ku suka eka Ejensi ya Nhluvuko wa Rixaka yi seketela 11 wa mintlawa ya Nhluvukiso wa Vana Lavantsongo (ECD) leyi nga ri ki etisenthareni, naswona leyi nga na 975 wa vana lava sweswi va nghenaka eka tisenthara ta ECD endzhawini leyi naswona 789 wa vona va vuyeriwaka hi tisabusidi ta mfumo ta tiECD. 1.2. Khabinete yi hoyozela ku humelela loku ya ka emahlweni ka Operation Fiela, loku ka ha ku humelelaka eKapa N’walungu laha ntirhisano wa Vukorhokerhi bya Maphorisa ya Afrika-Dzonga (SAPS), tindzawulo ta mfumo, na tiejensi ta vuhlayisi bya nawu wa swifundzha na timasipala ti ye ke emahlweni ku endla leswaku vanhu va tshama na ku titwa va hlayisekile. Komiti ya Vaholobye eka Timhaka ta Vahlapfa (IMC) yi ta khoma mbhurisano wa vuhangalasi bya mahungu hi xikongomelo xo nyika vuxokoxoko lebyi faneleke.1.3. Khabinete yi hoyozela minhlangano ya vatirhi na minhlangano ya migodi ku tirha na mfumo ku pfuxeta xiyenge xa le migodini, tanihi longo ra ikhonomi ya hina naswona yi khutaza mintlawa hinkwayo ku teka vutihlamuleri.   Mfumo, kun’we na van’wamabindzu na vatirhi, va tikarhata ku antswisa tindlu na swiyimo swa vutshamo eswidorobanini swa le migodini.  Hi ku angarhela, R18 biliyoni Wa tirhandi yi vekiwile etlhelo ku pfuneta miganga ya le migodini leyi sweleke, laha xiphemu xikulu xa nkwama lowu xi humaka eka mfumo, kasi tikhamphani ta le migodini ti hoxa xandla xa nharhu xa nkwama lowu. 1.4. Khabinete yi pasisile ku katsiwa ka Vaholobye va Ntlawa wa Vuhlayiseki eka Komiti ya Vaholobye eka Timhaka ta Vahlapfa (IMC) leyi tivisiweke hi Phuresidente Zuma.IMC leyi, leyi rhangeriweke hi Xandla xa Phuresidente Cyril Ramaphosa, yi ta langutisa ni ku ololoxa mbuyelo lowu nga taka, naswona lowu wo ka wu nga languteriwanga wa milawu leyintshwa ya vahlapfa eka swiyenge swo hambanahambana, ku katsa na vupfhumba na vuvekisi.  IMC leyi yi ta katsa Vaholobye va Vupfhumba; Xikaya; Mabindzu na Vumaki; Nhluvukiso wa Vanhu, Nhluvukiso wa Mabindzu Lamantsongo; na Ntlawa wa Vuhlayiseki. 2. Xiyimo xa Khabinete eka timhakankulu embangwini2.1. Khabinete yi amukela mintlangelo ya Siku ra Vavasati leyi veke kona eSasolburg eFree State ehansi ka nhlokomhaka: “Vavasati va Hlangana ku Yisa Afrika-Dzonga Emahlweni”. Magidigidi ya vavasati va hlengeletanile eRivaleni ra Mintlangu ra Harry Gwala eSasolburg ku tsundzuka xandla xikulu xa tipolitiki lexi hoxiweke hi vavasati hi nkarhi wo lwela ntshuxeko eka mfumo wa vukoloni na xihlawuhlawu. Khabinete yi kombela swiyenge hinkwaswo swa vanhu ku tiyisisa nhlokomhaka ya Nhweti ya Vavasati na ku ya emahlweni swi tirha ku tiyisisa leswaku vavasati hinkwavo, ngopfungopfu n’wana wa nhwanyana, va nyikiwa matimba ni ku tshuxiwa eka swikholwakholwana swa vutomi leswaku hi ta lulamisa ndzingano wa rimbewu etikweni. Ku engetela, Phuresidente Zuma u tlhela a humesa xiviko xo sungula eka rixaka ra xona hi Xiyimo xa Vavasati eAfrika-Dzonga. Xiviko lexi xi lemuka magoza lamakulu lama endliweke etikweni ku suka 1994 ku antswisa xiyimo xa vavasati. Xiviko lexi xi endliwile hi Ndzawulo ya Vamanana endzhaku ka minjhekanjhekisano leyi veke kona etikweni hinkwaro exikarhi ka Nyenyankulu na Khotavuxika nan’waka (2015). Xiviko lexi xi langutiwa tanihi tsalwa ra nkoka eku tlakuseni ka matimba ya vavasati eka tlhelo ra vutomi bya vona bya siku rin’wana ni rin’wana na ikhonomi, ndzingano wa rimbewu na timfanelo ta ximunhu. Mfumo wu ta tirhisa masiku lama nga sala enhwetini leyi ku tlakusa xiyimo xa vavasati lava humelelaka na xandla lexi va xi nghenisaka eka ikhonomi, ngopfungopfu etindzhawini leti vuyimeri bya vona byi nga tsana.  Leswi swi katsa Masagwadi ya Vavasati eka Sayense (13 Mhawuri) na Masagwadi ya Vavasati eka Timhaka ta Mati na Mbhasiso (23 Mhawuri). 2.2. Khabinete yi hoyozela xipano xa Proteas ku va xi endlile leswaku Afrika-Dzonga ri tinyungubyisa eka Khapu ya Misava ya Ntlangu wa Netibolo  eSydney, Australia. Xipano xa Afrika-Dzonga xi le kusuhi ni ku nghenela xiphemu xo hetelela xa Khapu ya Misava endzhaku ka loko xi tlangile mintlangu yo nonoha ni ku tika ku ta fika sweswi.Hi ku ya hi Nhlangano wa Misava wa Ntlangu wa Netibolo, Afrika-Dzonga sweswi ri vekiwile eka xiyimo xa vuntlhanu emisaveni hinkwayo. Khabinete yi kombela vaaki va Afrika-Dzonga hinkwavo ku seketela xipano xa Proteas tanihiloko va ri karhi va ya emahlweni ni ku hlula eka ntlangu wa Khapu ya Misava. 2.3. Khabinete yi pfumelelana na Phuresidente Zuma ku hundzisa marito yo chavelela eka mindyangu, vanghana na vatirhikulobye va swirho swa SAPS leswi dlaweke.  Vugevenga lebyo ka byi nga twisiseki byi fanele ku soriwa hi vaaki va Afrika-Dzonga hinkwavo. Maphorisa ya xinuna na ya xisati ya endla xiphemu xa nkoka eku hlayiseni ka miganga ku suka eka swiyenge swa vugevenga evanhwini. Vugevenga lebyo ka byi nga twisiseki a byi phangheli tiko na vanhu ntsena hi vatirhi va vuhlayisi bya nawu, kambe byi tlhela byi tekela mindyangu vanuna, vasati, vamakwavo ni vatswari.   Khabinete yi kombela vanhu lava nga ni mahungundlela ya vugevenga lebyi byo ka byi nga twisiseki ku tshunela va tirha na tiejensi ta vuhlayisi bya nawu ku endla leswaku lava nga ni vutihlamuleri bya timhangu leti va khomiwa no langutana na matimba lamakulu ya nawu hi ku hetisaka.  2.4. Khabinete yi hoyozela Xipano Afrika-Dzonga eka matirhelo ya xona ya xiyimo xa le henhla eka Vunghwazi bya Misava bya FINA ya vu 16 (Nhlangano wa Vuhlamberi bya Misava) eKazan, Russia laha va nga humelela hi timendlele timbirhi ta nsuku na tinharhu ta silivhere. 3. Swibohonkulu swa Khabinete3.1. Khabinete yi pasisile ku humesiwa leswaku yi ta voniwa hi mani na mani, ka Tsalwa ra Rihlaza ra Pholisi ya Swiporo ya Rixaka, leyi vulavulaka hi vutleketli bya nhundzu na vakhandziyi swa le swiporweni. Pholisi leyi, leyi tirhisanaka na ntirho wa Khomixini ya Ntirhisano wa Switirhisiwa swa Phuresidente, yi fikelerisa ku pfuxetiwa ka switirhisiwa swa le swiporweni hi ku landzelela pholisi ya vupulani bya vuvekisi leyi landzelelaka Kungu ra Nhluvukiso wa Rixaka (NDP). Xikongomelo i ku tumbuluxa vutleketli lebyi hetisekeke lebyi kotaka ku phikizana kwala kaya ni le misaveni hinkwayo, naswona lebyi hungutaka minxavo ya swa vutleketli. Leswi swi ta khutaza matirhiselo ya thekinoloji leyi faneleke leswaku ku ndlandlamuxiwa vutumbuluxi bya switirhi na mphakelo wa vuswikoti lebyi lavekaka hi xitalo eka ikhonomi. Yi tlhela yi antswisa vufikeleri bya matikoxikaya, vufambi bya vanhu na vutumbuluxi bya mintirho.  3.2. Khabinete yi pasisile ku yisiwa evanhwini ku ya hleriwa hi mani na mani ka tsalwa ra “Kungu ra Nhluvukiso wa Vuswikoti bya Rixaka na Vulawuri bya Xiyenge xa Dyondzo na Vuleteri byo hundza 2016 eka matirhelo ya nhlengelo, vuhambanyisi bya dyondzo na vuleteri bya le henhla”. Tsalwa leri ri vulavula hi matirhelo lama hetisekeke ni ku humelela ya minhlangano ya nhluvukiso wa vuswikoti ni makatselo ya yona eka ndlandlamuko wa matirhelo ya dyondzo na vuleteri bya le henhla. Kahlekahle, tsalwa leri ri bumabumela leswaku Kungu ra Nhluvukiso wa Vuswikoti bya Rixaka ri fanele ku endla xirhangana xa mintirho leyi hlawuriweke ku rhangisiwa emahlweni etikweni tanihi leyi faneleke ku humelerisiwa eka tiphurogireme ta swirhangana swa rixaka.  Ri tlhela ri vulavula hi vufambisi lebyi hetisekeke bya timhaka ta vulawuri bya xiyenge xa dyondzo na vuleteri eku humeseni ka vupfuni bya timali ta mintirho ya swirhangana. 3.3. Khabinete yi pasisile ku humesiwa ka layisese yo tirha hi yona ya nkarhi hinkwayo eka Xitichi xa Swikepe xa Transnet ku tirhisa xitichi xa manganisi eXitichini xa Ngqura, lexi kumekaka evuxeni bya buwa ra Afrika-Dzonga 20 wa tikhilomitara en’walungwini wa Port Elizabeth, exikarhi ka Durban na Kapa. Leswi swi landzelela swirhangana swa mfumo swa Operation Phakisa yo ndlandlamuxa Ikhonomi ya Malwandle. Leswi swi ta vuyerisa hi ku cinca ndzhawu ya ntirho wa manganisi ku suka ePort Elizabeth na Saldanha ku ya eXitichini xa Swikepe xa Ngqura. 3.4. Khabinete yi pasisile leswaku Afrika-Dzonga ri pfumela eka Ntwanano wa Misava wa Vutihlamuleri na Ndziho wa ku Onhaka ka Nhundzu loku Vangiwaka hi Vutleketli bya Switirhisiwa swa Khombo na Chefu eLwandle, 2010.  Ntwanano lowu wu tiyisisa ndziho endzhaku ka ku vaviseka ka vanhu na nhundzu, nxavo wa mbhasiso na tindlela to vuyelerisa ku lahlekeriwa evutshan’wini, na ku lahlekeriwa ka ikhonomi leswi vangiwaka hi vutleketli bya le matini bya switirhisiwa swa khombo na chefu, naswona leswi nga tisaka thyaka elwandle. Afrika-Dzonga ri ta swi kota ku fikelela timali to pfuneta timhangu ta switirhisiwao swa khombo na chefu endzhaku ka loko matirhelo ya palamende hinkwawo yo pasisa ntwanano lowu ya hetisiwile.    4. Milawumbisi4.1. Khabinete yi pasisile ku yisiwa ka Nawumbisi Ndzhundzhuluko wa Tifilimi na Vuhangalasi, 2015 ePalamende. Nawumbisi lowu wu hundzuluxa Nawu wa Tifilimi na Vuhangalasi, 1996 (Nawu wa vu 65 wa 1996). Miantswiso leyi yi vulavula hi ku andza ka thekinoloji, ngopfungopfu ya le moyeni na vuhangalasi bya mbulavurisano wa vanhu hi xikongomelo xo hlayisa vana leswaku va nga fikeleriwi hi vundzeni bya swihangalasamahungu (swo voniwa hi mahlo na swa le ka inthanete) leswi onhaka miehleketo.Nawumbisi wu tiyisa vutihlamuleri lebyi nyikiweke tinetiweke ta tiqingho na vaphakeri va vukorhokerhi bya inthanete ku hlayisa vanhu hinkwavo na vana enkarhini wa ku tirhisiwa ka vukorhokerhi lebyi. Nhlangano wa Vuhlanganisi wo Tiyimela hi Woxe wa Afrika-Dzonga a wu nge humesi tilayisense kumbe mimpfuxeto handle ko kuma pfumelelo wo huma eka Bodo ya Tifilimi na Vuhangalasi wa ku landzelela milawu ya yona hi ntalo. 5. Mintlangu leyi taka5.1. Phuresidente Zuma u ta nghenela Samiti ya vu 35 ya Ntolovelo ya Tinhloko ta Matiko ya Nhlangano wa Nhluvukiso wa le Dzongeni wa Afrika (SADC) ku sukela hi ti 17 ku fikela ti 18 Mhawuri 2015 eGaborone, Botswana. Eka samiti leyi, Phuresidente u ta hundzisa vutshamaxitulu bya Xiphemu xa Tipolitiki, Vusirheleri na Ntirhisano wa Vuhlayiseki bya SADC. Eka xiyimo lexi, Afrika-Dzonga ri fambisile Vurhumiwa bya Vuhoxatihlo bya Nhlawulo, lebyi tiyisiseke leswaku minhlawulo hinkwayo yi vile kona hi ku rhula na ntiyiso.  5.2. Xandla xa Phuresidente Ramaphosa u ta teka rendzontirho ro ya eJapani ku sukela hi ti 24 ku fikela ti 25 Mhawuri 2015. Rendzo leri ri katsa ku pfuxela Holobyenkulu Shinzo Abe na ku nghenelela Seminara ya Mabindzu ya Nhlangano wa Vuxavisi bya le Handle wa Afrika-Dzonga-Japani.  Khabinete yi amukela rendzontirho ra le Japani, leri nga ta tiyisisa xinakulobye na ntirhisanovun’we lowu nga kona exikarhi ka matiko lamambirhi. Afrika-Dzonga na Japani ya tlhela ya avelana miehleketo yo fana hi nkoka wa ntirhisano wa matikonyingi na mfanelo yo hundzuluxa Huvo ya Vuhlayiseki ya Nhlangano wa Misava (UN) na matirhelo ya UN eka Nhlengeletano yo Angarhela ya vu 70 ya UN Nhweti leyi taka. 5.3. Phuresidente Zuma u ta endla Imbizo ya Vuphuresidente eEersterust, Pretoria hi ti 21 Mhawuri 2015 ku ya vulavula hi timhaka leti yelanaka na matirhiselo yo biha ya swidzidziharisi. Pulani ya le Henhla ya Swidzidziharisi ya Rixaka yi hlanganisa magoza ya mfumo ku lwa ni swipyopyi na ku tirhisa swidzidziharisi hi ndlela yo biha.  Khabinete yi kombela miganga ku tirha na mfumo na tiejensi ta vuhlayisi bya nawu ku herisa matirhiselo yo biha ya swidzidziharisi, leswi ku nga swivangelo swa swiphiqo swo tala evuton’wini bya vanhu, ku katsa na madzolonga eka vavasati na matirhiselo yo biha ya swidzidziharisi eka vana. Vatswari na vahlayisi va vana va hoxa xandla xikulu ku tiyisisa leswaku vana va hlayisiwa na ku languteriwa.  5.4. Khabinete yi amukela ku pfuriwa ka Xikolo xa le Hansi xa Makhatho Lewanika Mandela lexi ha ku akiwaka hi vuntshwa eMvezo eKapa Vuhumadyambu hi ti 25 Mhawuri 2015 hi Phuresidente Zuma.Xikolo lexi i xiphemu xa mfumo lexi yaka emahlweni xo vuyisela nhlonipho eka vadyondzi ni ku nyika swikolo swa le ematikoxikaya switirhisiwa swa manguvalawa. Hi ku tirhisa Pfhumba ro Hatlisisa Vuphakeri bya Switirhisiwa Eswikolweni (ASIDI) ra Ndzawulo ya Dyondzo ya le Hansi, mfumo wu herisile swikolo swo hlaya swa miako ya xiyimo xa le hansi kutani ku tumbuluxiwa ndzhawu leyinene yo dyondza eka yona. Ku ta fika laha, ASIDI yi hetile ku aka 116 wa swikolo ni ku phakela mati eka 499 wa swikolo, mbhasiso eka 425 na gezi eka 298. 5.5. Xandla xa Phuresidente Ramaphosa u ta nghenela Nhlengeletano ya Mahungu na Tilayiburari ya Misava, ya Minhlangano ya Federexeni ya Tilayiburari ta Misava leyi nga ta va kona eSenthareni ya Tinhlengeletano ya Kapa ku sukela hi ti 15 ku fikela ti 21 Mhawuri 2015 ehansi ka nhlokomhaka: “Tilayiburari leti Pfulekeke: Vufikeleri, Nhluvukiso na ku Hundzuka”. Nhlengeletano leyi yi hlangana ni ku andlariwa ka 1 000 wa tilayiburari ta swikolo etikweni hinkwaro exikarhi ka 18 Mawuwani 1015 na 18 Mawuwani 2015 ku khutaza vana vo tala ku hlaya. Ndzawulo ya Dyondzo ya le Hansi yi tlhela yi kondletela minhlangano ya mabindzu hi ku hambanahambana ka yona na minhlangano leyi nga ri ki ya mfumo ku seketela Pfhumba leri hi ku nyikela tibuku ni ku simeka tilayiburari na swin’wana na swin’wana. Khabinete yi kombela vatswari na vadyondzisi ku tirha hi matimba ku endla leswaku tibuku ti fikelela vanhu lavantsongo, na ku kombela miganga ku nyikela tibuku ni ku tumbuluxa mintlawa yo hlaya tibuku, hikuva rixaka leri hlayaka i rixaka leri humelelaka.5.6. Holobye wa Vupfhumba Derek Hanekom u ta simeka Nhweti ya Vupfhumba hi ti 16 Mhawuri 2015 eEuphoria Golf Estate, Mookgophong eLimpopo ehansi ka nhlokomhaka: “Miliyoni ya minkarhi yintshwa yi mi Yimerile”, leyi humaka eka nhlokomhaka ya Siku ra Vupfhumba ra Misava (27 Ndzhati): “1 Biliyoni ya Vapfhumba – 1 Biliyoni wa Minkarhi”. Tinhlokomhaka ta misava na ta laha kaya ti kongomisiwile ku lemukisa vapfhumba hi nkoka wa vupfhumba bya vutihlamuleri. Tanihi xiphemu xa vupfhumba va khutaziwa ku hlonipha mindzhavuko, ku hlayisa ndzhaka, ku hlayisa eneji na mati, kasi mhaka ya nkoka i ku xava swimakiwa swa xifundzha hi xikongomelo xo seketela mintirho ya laha kaya. Khabinete yi khutaza vaaki va Afrika-Dzonga ku valanga tiko ra hina ro tsakisa ni ku saseka, hikuva hi ku endla tano va pfuna ku hlayisa mintirho na ku seketela swimakiwa swa laha kaya.  5.7. Tindzawulo ta Mintlangu na Vuhungasi na vamanana ti endlile xinakulobye na G-Sport hi xikongomelo xo hlonipha vavasati va Afrika-Dzonga lava nghenelaka mintlangu. Ndzawulo ya Mintlangu na Vuhungasi na G-Sport swi ta nyika nhlonipho eka van’wamatsambu va vavasati lava faneleke, na vafambisi lava lweke hi matimba na swivumbeko hinkwaswo swa ntshikelelo ku tlakusa mujeko wa tiko leri.Ndzawulo ya swi tiva leswaku ka ha ri ni ntirho wo tala lowa ha faneleke ku endliwa ku yisa nongonoko wo tisa ndzinganelo wa vavasati hinkwavo lava khumbhekaka eka timhaka ta mintlangu, eka vufambisi na le ku tlangeni ka ntlangu. Loko ndzawulo yi ri karhi yi lemuka leswaku ka ha ri ni ntirho wo tala lowu faneleke ku endliwa eka mhaka leyi, yi tiyimiserile ku hlanganisa tinhloko na vanhu lava tinyiketeke ku tisa ku lulamisa ku khirhiwa ka vavasati.5.8. Khabinete yi khutaza vaaki va Afrika-Dzonga hinkwavo ku hlawula vanyikiwa va Masagwadi ya Nhlonipho ya Rixaka ya 2016, lama ku nga masagwadi ya xiyimo xa le henhla lama Afrika-Dzonga ri nyikaka vaakatiko va rona na vahlonipheki va vahlapfa lava hoxeke xandla eku ndlandlamuxeni ka xidimokirasi naswona lava endleke nkucetelo wukulu eku antswisiweni ka vutomi bya maAfrika-Dzonga. Minhlonipho ya Rixaka leya ntsevu yi katsa Nhlonipho wa Mendi wa ku va ni Xivindzi, Nhlonipho wa Ikhamanga, Nhlonipho wa Baobab, Nhlonipho wa Luthuli, Nhlonipho wa Mapungubwe, na Nhlonipho wa Vanakulobye  va OR Tambo.Siku ro hetelela ra minhlawulo i ti 31 Mhawuri 2015. Tifomo to hlawula hi tona ti nga kumeka eka www.presidency.gov.za naswona ti fanele ku yisiwa na swibumabumelo swa pheji rin’we swa munhu loyi a hlawuriweke.6. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela6.1. Swirho swa le handle swa Bodo ya Poso ya Afrika-Dzonga a. Dokodela Simosezwe Dugmore Lushaba – (Mutshamaxitulu);b. Manana Bulelwa Patricia Soc– (Xandla xa Mutshamaxitulu);c. Tatana Robert Nkuna;d. Tatana Mduduzi Eric Zakwe;e. Tatana Zibuse Comfort Ngidi;f. Manana Nomahlubi Victoria Simamane;g. Dokodela Lynette Moretlo Molefi;h. Manana Marion Lesego Dawn Marole;i. Tatana Joel Sihle Ngubane; naj. Tatana Phetole Elvis Rabohale.6.2. Valawuri va le handle eka Swihlala swa Afrika-Dzonga SOC Ltda. Tatana Lungile Rudolph Mabece – (Mutshamaxitulu);b. Tatana Stanley Mandla Mnguni;c. Tatana Gabriel Christiaan Theron;d. Dokodela Petros Mbiji Mahlangu;e. Tatana Maroale Jacob Rachidi;f. Manana Sakekile Baduza;g. Manana Caroline Phumzile Mavasana Ngwenya;h. Manana Nazia Carrim; nai. Dokodela Pulane Elsie Molokwane.6.3. Valawuri va le handle eka Bodo ya Alexkor:a. Manana Hantsi Bhetilda Mayeza – (Mutshamaxitulu);b. Manana Mamoroke Lehobye;c. Tatana Vimal Bansi;d. Tatana Tshediso John Matona;e. Tatana Trevern Marais Haasbroek;f. Tatana John Sembie Danana;g. Dokodela Roger Paul (reappointment); andh. Manana Zukiswa Zandile Ntlangula (u thoriwa ra vumbirhi).6.4. Tatana Mathanzima Hubert Mweli – Mulawuri-Angarhelo (DG) eka Ndzawulo ya Dyondzo ya le Hansi.6.5. Tatana Petrus Mduduzi Shabane – Ku ngeteleriwa ka ntwanano wa vuthori bya DG eka Ndzawulo ya Nhluvukiso wa Matikoxikaya na Antswiso wa Misava.6.6. Dokodela Nontsikelelo Tshayingca-Mashiya – Xandla xa DG wa Matirhelo ya Ndzawulo, Nkambisiso no Hlela eka Ndzawulo ya Nkunguhato, Nkambisiso no Hlela.6.7. Tatana Nkhumeleni Victor Tharage – DG eka Ndzawulo ya Vupfhumba.Swivutiso: Man.Phumla Williams (Muvulavuleri wa Khabinete wo Khomela)Nomboro ya riqingho: 083 501 0139 "
Xitatimende xa nhlengeletano ya khabinete ya 26 Mhawuri 2015,28 Aug 2015,https://www.gov.za/speeches/statement-cabinet-meeting-26-august-2015-28-aug-2015-0000,https://www.gov.za/ts/speeches/xitatimende-xa-nhlengeletano-ya-khabinete-ya-26-mhawuri-2015-28-aug-2015-0000,"1. Timhaka leti nga emahungwini1.1. Khabinete yi amukela Yuniti 6 ya Xitichi xa Gezi xa Medupi eLephalale, Limpopo, lexi nga ta sungula ku tirha xibindzu hi ku hetiseka naswona lexi nga ta phamela 800 wa timegawatsi (MW) eka gezi hinkwaro ra tiko.  Phurojeke ya Xitichi xa Gezi ya Medupi i xitichi xa gezi ra malahla ya rihlaza lexi nga na tiyuniti ta ntsevu leti nga na mpimo wa 4 764 MW. Phuresidente Jacob Zuma u ta simeka yuniti leyi hi 30 Mhawuri 2015.Ku akiwa ka Xitichi xa Gezi xa Medupi ku sungurile hi Mudyaxihi 2007 naswona tiyuniti hinkwato ti languteriwile ku tirha xibindzu eka xiphemu xo sungula xa 2019. Loko xi ta va xi herile, xi ta va xitichi xa malahla xa vumune hi vukulu naswona xi ta va xitichi lexikulu xa omiso lowu holeke emisaveni hinkwayo. Xitichi lexi xi kunguhatiwile ku va ni vutomi bya malembe ya 50. Yuniti 6 yi hlanganisiwile na gezi ra tiko hi 2 Nyenyankulu nan’waka naswona xi le ku phameleni ka gezi eka gezi ra tiko nkarhi na nkarhi loko ku ri karhi ku endliwa vukamberi bya matirhelo nkarhi na nkarhi. Hi nkarhi lowu, Yuniti 6 ya swi kota ku olovisa ntshikelelo eka gezi ra tiko, yi pfuna ku papalata mphamelo wa gezi hi ku siyerisana kumbe ku hunguta ntshikelelo wa gezi. Matirhelo ya yuniti leyi ya fikeleriwile hi nkarhi wa ntsevu wa tinhweti endzhaku ka loko ri hlanganisiwile na gezi ra tiko hinkwaro ku ya hilaha a swi andlariwile hakona.Ku tirha xibindzu ka Yuniti 6 ka Xitichi xa Gezi xa Medupi i mhaka ya nkoka eka nkungu ra hina ro aka xitumbuluxi xa gezi lerintshwa. 1.2. Khabinete yi ta tlhela yi lemuka nkayivelo wa mphamelo wa gezi lowu nga etikweni. Hambileswi mphamelo wa gezi wo siyerisana wu khomisaka tingana, Eskom yi ti yimiserile ku endla vulandzelerisi lebyi nga fanela ku antswisa rihanyo ra tifeme ka malembe yo hlaya lama taka handle ka nkavanyeto wa matimba. Musumbuluko lowu taka (31 Mhawuri), Yuniti 2 ya Xitichi xa Gezi xa Koeberg eKapa Vupeladyambu yi ta pfariwa hikokwalaho ka pfuxeto lowu kunguhatiweke.  1.3. Yuniti leyi yi languteriwile ku pfuxetiwa nakambe endzhaku ka tinhweti tinharhu. Ku pfariwa ka Yuniti 2 ya Koeberg i xiphemu xa phurogireme yo angarhela ya pfuxeto ya Eskom ya switichi swa gezi swa yona leswo hlaya. Endzhaku ka 16 ku fika 18 wa tinhweti, yin’wana na yin’wana ya tiyuniti letimbirhi eKoeberg ya pfariwa leswaku ti cheriwa mafurha, ti kamberiwa ni ku pfuxetiwa. Ku pfariwa loku ka nkarhi na nkarhi ku kunguhatiwile hi ndlela leyi swi papalataka leswaku tiyuniti leti hatimbirhi ti nga kumeki ti nga tirhi hi nkarhi wun’we naswona ku endliwa hi tinhweti ta xixika lembe rin’wana ni rin’wana.  1.4. Loko hi ri karhi hi ba magoza yo antswisa xiyimo xa vutumbuluxi bya gezi, Khabinete yi kombela maAfrika-Dzonga hinkwavo ku ya emahlweni va tirhisa gezi hi ndlela leyi ri hlayisakaka.  2. Samiti ya Tinhloko ta Mfumo2.1. Khabinete yi amukela mbuyelo wa vu35 wa Samiti ya Tinhloko ta Mfumo wa Nhlangano wa Nhluvukiso wa le Dzongeni wa Afrika wa Ntolovelo, laha Phuresidente Zuma a rhangeleke vurhumiwa bya Afrika-Dzonga. Samiti leyi yi amukerile Pulani ya Nhluvukiso na Nkunguhato wa Rhijini leyi pfuxetiweke ya 2015-2020. Samiti leyi yi tlhele yi sayina mintwanano yinharhu leyi nga ta endla leswaku rhijini yi vulavula hi mintlhotlhonkulu yo herisa ku pfumaleka ka mintirho na vusweti hi ndlela leyi nga ta va kona nkarhi wo leha. Ntwanano lowu antswisaka Ntwanano wa Tipolitiki, na Ntirhisano wa Vusirheleri na Vuhlayiseki na Ntwanano lowu antswisaka Ntwanano wa SADC (Treaty). Mintwanano leyi yi ta pfumelela Komiti ya Vusirheleri na Vuhlayiseki ya Mimfumo ya Xirho xa Tipolitiki, Ntirhisano wa Vusirheleri na Vuhlayiseki ku tirha tanihi foramu ya vuhlanganyeti bya Tihosi ta Vululamisi eDzongeni wa Afrika.Xiboho xa Nhluvukiso wa Vantshwa na ku Nyikiwa Matimba xi vulavula hi mhaka ya xihatla ya nhluvukiso wa vantshwa ni ku nyikiwa matimba hi ku landzelela ntirhisano wa rhijini, vun’we, nhluvukiso na ku rhula, na vuhlayiseki erhijinini.Ntwanano wa Vuxavisi bya Vukorhokerhi wu pfula Vuxavisi bya vukorhokerhi ematikweni ya SADC hi xikongomelo xo tumbuluxa makete wun’we wa vukorhokerhi erhijinini. Ku amukeriwa ka Pulani ya Nhluvukiso na Nkunguhato wa Rhijini leyi Pfuxetiweke ya 2015-2020 a ku ri goza rikulu eka swiringanyeto swa SADC swo tlakusa vuxavisi exikarhi ka matiko ya rhijini leyi.  Khabinete yi tlhele yi amukela Xiboho xa nhlengeletano ya Troika ya Kambirhi ya SADC leyi khomiweke ya xiphemu xa Samiti ya SADC leyi ngheneriweke hi Xandla xa Phuresidente na Mukondleri wa SADC Cyril Ramaphosa, ku tiyisisa vundzeni bya Ndzavisiso wa Khomixini ya SADC eVukosini bya Lesotho. 3. Rendzo ro ya eJapan hi Xandla xa Phuresidente3.1. Khabinete yi amukerile rendzo leri humeleleke ra Xandla xa Phuresidente Ramaphosa eJapani. A heleketiwile hi vurhumiwa bya xiyimo xa le henhla bya Vaholobye na van’wamabindzu ku ya tlakusa Afrika-Dzonga tanihi ndhawu ya vuvekisi yo hlawuleka.Xandla xa Phuresidente u tlhele a tiyisisa vavekisi va maJapani leswaku Afrika-Dzonga ri pfulekile eka van’wamabindzu, a tlhela a va tivisa hi xiyimo xo tshamiseka etikweni xa ikhonomi hi ku angarhela na hi ta ndhawu leyi tshamisekeke yo endla vuvekisi bya mabindzu, ngopfungopfu mabindzu lama tumbuluxaka mintirho.  Xandla xa Phuresidente Ramaphosa u tlhele a tirhisa Rendzo leri ku tiyisisa vutihlamuleri eka Japani ku endla xinakulobye na Afrika-Dzonga eka magoza ya rona yo lwa na mpingo wa HIV na AIDS na Malaria.4. Swibohonkulu swa khabinete4.1. Khabinete yi pasisile ku tinyiketa ka Afrika-Dzonga na Doroba ra Durban ku rhurhela Mintlangu ya Commonwealth ya 2022. Leri i ro sungula ku va Afrika ri rhurhela Mintlangu ya Commonwealth naswona leswi swi veka Afrika-Dzonga tanihi ndhawu ya vuendzi bya mintlangu ni ku tlhela swi nyika Xipano Afrika-Dzonga nkarhi na ndhawu.Vurhurheli lebyi byi ta tlhela byi tirhisa ndzhaka ya switirhisiwa swa Khapu ya Misava ya 2010 ya FIFA™.Mintlangu ya 2022 ya Commonwealth yi languteriwile ku phamela ku fika eka 20 wa mabiliyoni ya tirhandi ya nhundzu eka ikhonomi, leswi nga ta vuyerisa ntlakuso wa GDP hi 11 wa mabiliyoni wa tirhandi. 4.2. Khabinete yi pasisile ku hangalasiwa ka Xiviko xa Nkarhi na Nkarhi xa Vuntlhanu (2009-2014) xo Humelerisa Ntwanano wa ku Herisiwa ka Tinxaka hinkwato ta Xihlawuhlawu eka Vavasati eka Gazete ya Mfumo, leswaku yi hoxiwa tihlo hi mani na mani. Xiviko lexi xi vulavula hilaha milawu yo hlaya, tipholisi na tiphurogireme leti tirhisiwaka eAfrika-Dzonga ti humelelaka hakona, ni ku tlhela ti tshikelela hilaha ku humelela loku endliweke etikweni ku nyikeke vavasati matimba na ndzingano wa rimbewu. Xiviko lexi xi tlhela xi lemuka mintlhotlho na swirhalanganyi leswi yaka emahlweni eku lweni na vupfumari bya ndzingano na xihlawuhlawu etikweni.  4.3. Khabinete yi pasisile leswaku Afrika-Dzonga ri va xiphemu xa Sethara ya Vutsundzuxi bya Nawu eka Nhlangano wa Vuxavisi wa Misava (WTO) eGeneva. Lowu i Nhlangano wa Misava lowu phamelaka vutsundzuxi bya nawu mayelana ni nawu wa WTO, nseketelo wa maendlelo ya vuololoxi bya swiphiqo eka WTO na vuleteri eka nawu wa WTO eka matiko lama ha hluvukaka na lama nga ha riki vuswetini. Tanihi Xirho, Afrika-Dzonga ri ta swi kota ku kuma switsundzuxo mayelana na ntirhisano wa maendlelo ya vuxavisi lama ri lavaka ku ma andlala. Sethara leyi yi nga ha pfuna Afrika-Dzonga hi timhaka ta vuololoxi bya milandzu ya WTO. 4.4. Khabinete yi hlamuseriwile hi ta Holobye wa Timali, Tatana Nhlahla Nene, loyi a nga ta sungula ku va xiphemu xa Hofisi ya Phuresidente ya Khaninsele ya Vaholobye ya Ntlawa wo Lwa ni Vukungundwani bya Timali wa le Vuhumadyambu na le Dzongeni wa Afrika, ku fika lembe. Hikokwalaho, Holobye u ta rhurhela nhlengeletano ya lembe na lembe ya khaninsele ya 2015. Nhlangano lowa mimfumo wa rhijini wu tlakusa ku humelerisiwa ka tindlela to lwa na vukungundwani bya timali na nseketelo wa vutherorisi hi timali erhijinini ya le dzongeni na le Vuhumadyambu bya Afrika hi ndlela leyi voyameleku tlhelo rin’we. Xikongomelonkulu xa vuxirho bya Afrika-Dzonga i ku tiyisisa tindlela to lwa na Vukungundwani bya timali na nseketelo wa vutherorisi hi timali erhiginini, leswi tlakusaka vuhlayiseki bya rixaka etikweni na le rhijinini. 4.5. Khabinete yi ya emahlweni yi sola ku dlayiwa ka maphorisa loku nga twariki. Khabinete yi kombela vaakatiko ku tirha na Maphorisa ku va pfuna ku khoma swigevenga leswi dlayaka maphorisa. Tiajesi ta vuhumelerisi bya nawu ti le ku tirheni hi matimba ku tiyisisa leswaku swigevenga leswi swi khomiwa. Khabinete yi khensa vaakatiko lava hoxeke xandla eku khomiweni ka vanhu vanharhu lava ehleketeriwaka eku dlayiweni ka maphorisa. 5. Milawumbisi5.1. Khabinete yi pasisile ku tisiwa ka Nawumbisi wa Vukorhokerhi bya Matikomambe, 2015, ePalemende. Nawumbisi lowu wu vulavula hi endlelo rin’we ra Vukorhokerhi bya Matikomambe na ku tumbuluxa nawu wa palamende lowu hawona ku nga ta fambisiwa na ku lawuriwa Vukorhokerhi bya Matikomambe bya namuntlha hi Ndzawulo ya Vuxaka bya Matikomambe na Ntirhisano. Nawumbisi lowu wu ta tirhisiwa hi ku landzelela Vumbiwa, milawu ya palamende leyi nga kona naswona leyi lawulaka Vatirhilamfumo, vukorhokerhi bya vuhlayiseki naswona wu fambisana na NDP ku tlakusa mphamelo wa vukorhokerhi. Leswi swi ta tlakusa matirhelo, vutihlamuleri ni ku lawula nxavo wa switirhisiwa ematikweni ya le ntsungeni hi xikongomelo xo ndlandlamuxa pholisi ya matikomambe ya Afrika-Dzonga na nongonoko wa nhluvukiso.  5.2. Khabinete yi pasisile ku andlariwa ka Nawumbisi wa Vurhangeri bya VaKhoisan na Xinto, 2015 epalemende.  Nawumbisi lowu wu hoxa xandla eka xikongomelonkulu xa NDP xo ndlandlamuxa vun’we bya ntshamiseko wa vanhu loko wu ri karhi wu vulavula hi ku pfumaleka ka ndzingano ka nkarhi lowu hundzuke hi ku vulavula hi ku lemuka Xinawu ka miganga na varhangeri va VaKhoisan. Wu pima ku tumbuluxiwa ka Komiti ya Vutsundzuxi etimhakeni ta VaKhoisan leswi nga ta pfuna mfumo hi tindlela to lemuka miganga na vurhangeri bya VaKhoisan. Nawumbisi lowu wu tlhela wu tiyisisa nawu wa rixaka wa vurhangeri bya xinto lowu nga kona lowu nga ta herisa Nawu wa Vurhangeri bya Xinto wa Yindlu ya Rixaka, 2009 (Nawu 22 wa 2009)  na Nawu wa Maendlelo ya Mfumo na Vurhangeri bya Xinto, 2003, (Nawu 41 wa 2003). 6. Mintlangu leyi taka6.1. Phuresidente Zuma u ta simeka phurojeke ya Nyimpi yo Lwa na ku Pfuta ka Mati, leyi tivisiweke eka Mbulavulo hi Xiyimo xa Rixaka xa 2015, ePort Elizabeth hi 28 Mhawuri 2015, tanihi xiphemu xa phurogireme ya mfumo yo tirhana ni ku lahlekeriwa hi mati hikokwalaho ka ku pfuta ka mati. Phurojeke leyi yi ta letela 15 000 wa vantshwa tanihi vatirhi va mavoko na tipulambara ku pfala mati lama pfutaka emigangeni ya vona; yi ta va nyika vuswikoti byo sungula mabindzu ya vona kumbe ku kuma mintirho leyi faneleke. Vanhu vo sungula va nhlayo ya 3 000 yi le gangisiweni eka lembe ximali leri. Ku pfuta ka mati swi fikisa 40 wa tiphesente ta ku lahlekeriwa ka mati etikweni naswona swi durhela tiko nkombo wa mabiliyoni ya tirhandi hi lembe.6.2. Phuresidente Zuma u ta nghenela Ntlangu wa vu70 wa ku Hela ka ku Vutliwa ka China na Nyimpi ya Vumbirhi ya Misava eRhiphabuliki ra Vanhu ra China (PRC) ku suka 2 ku fika 4 Ndzhati 2015, naswona u ta va na nhlengeletano ya vambirhi na Phuresidente Xi Jinping. Vuxaka bya Afrika-Dzonga na PRC byi le ka xiyimo xa Xinakulobye xa Vupulani bya Vuenti tanihilaha swi hlamuseriwaka hakona hi Xiboho xa Beijing xa Vutumbuluxi bya Vuenti, lexi vulavulaka hi Vuxaka hinkwabyo exikarhi ka matiko lamambirhi.   6.3. Khabinete yi kombela maAfrika-Dzonga hinkwavo ku tlangela matimu ya hina ni ku hambana ka mindhavuko ya hina tanihilaha tiko ri tlangelaka Nhweti ya Ndzhawuko hi Ndzhati ehansi ka nhlokomhaka: “Vutivi bya ndhavuko, ndzhaka ya hina: ku tshunela eku hlawuleni, ku tlakusa na ku hlayisa ndhavuko lowu hanyaka wa Afrika-Dzonga”.  Ntlangu wa nan’waka wu ta teka xivumbeko xa ntlangu wa ndhavuko kutani miganga yi khutaziwa ku tirhisa ndzhaka ya vona leyi hanyaka ku fana na swakudya, vuvatli, ncino na vuyimbeleri ku tlakusa ku hambana ka mindhavuko ya hina, timfanelo ta ximunhu, ku aka rixaka na nhluvukiso wa ikhonomi. 6.4. Afrika-Dzonga ri ta tlangela Nhweti ya Vupfhumba hi Ndzhati, leswi nga nkarhi wa kahle wa mindyangu ku endzela tindhawu ta ndzhaka leswaku hi tlhela hi tihlanganisa na vukhale. Hi nkarhi wa Nhweti ya Ndzhaka, Ndzawulo ya Vutshila na Ndhavuko yi ta endzela Ndhawu ya Rixaka ya Tinghwazi ePitori ku koweta ku sungula ka ku akiwa ka mfungho wa rixaka lowu nga ta kombeta nkarhi wa khale ku nga se va na mfumo wa xikoloni, vulwelantshuxuko na tinghwazi to hambanahambana leti lweleke nhluvuko wa vanhu. 6.5. Siku ro Tlangela Vukorhokerhi bya Maphorisa ya Afrika-Dzonga hi 6 Ndzhati 2015 eUnion Buildings ePitori ri ta tlangela xivindzi na ku tinyiketa ka vaofisiri lava hakeleke ku hlayisa miganga ya vona hi vutomi bya vona.  Hi ku tirhisa vupfhumba bya SAPS byo gangisa, swirho swo engetela swa 6 252 swi ta tsarisiwa hi lembe ximali ra 2015/16 ku tlakusa vukorhokerhi bya valavisisi, maphorisa lama vonakaka, vuhlori bya vugevenga, vukorhokerhi bya foresiki, ku katsa na vukorhokerhi bya vusirheleri na vuhlayiseki. Khabinete yi kombela vantshwa va hina ku teka ntirho wa SAPS tanihi ntirho lowu va nga wu tirhaka, lowu va nga vuyeriwaka hi swo tala. Vuxokoxoko byo tala byi nga kumeka eka www.saps.gov.za.6.6. Nhweti ya Vatirhelamfumo ya lembe rin’wana ni rin’wana yi ta va kona eka Vatirhelamfumo hi Ndzhati ehansi ka nhlokomhaka: “Ku yisa Afrika-Dzonga emahlweni: Ku yisa Vatirhelamfumo evanhwini”.  Nhweti leyi yi ta tshikelela vukorhokerhi bya mfumo, vutinyeketi, vutihlamuleri na matirhelo ya xiyimo xa le henhla eka mphamelo wa vutirhelamfumo. Nhlamulo ya nhluvuko lowu endliweke yi ta nyikiwa endzhaku ka tinhlengeletano ta vatirhelamfumo ta vutihlanganisi na vanhu na mbulavurisano na vatirhelamfumo wa “pfuxeto wa tindlela ta matirhelo ya vatirhelamfumo”. Vutirhelamfumo lebyi tirhaka hi ku hetiseka i xilavekonkulu xo fikelela mphamelo wa NDP naswona khabinete yi kombela vatirhelamfumo ku tinyiketa nakambe eka milawu ya Batho Pele hi ku phamela vukorhokerhi bya xiyimo xa le henhla, lebyi nga na nxavo no hetiseka eka maAfrika-Dzonga hinkwawo. 6.7. Khabinete yi hlamuseriwile hi magoza lama fambiweke yo rhurhela Khongirese ya Swihlahla ya Misava ya vuXIV ya Nhlangano wa Vurimi na Swakudya leyi nga ta khomiwa ku suka 7 ku fika11 Ndzhati 2015 eSethareni ya Khonivhexini ya Inkosi Albert Luthuli. Nhlokomhaka ya “Swihlahla na Vanhu: Ku Vekisa hi ndlela leyi nga na Vumundzuku lebyi Yaka Emahlweni” yi komba swihlahla leswi vekaka vanhu emahlweni, ntirho wa swihlahla eka nhluvuko wa vanhu na ikhonomi, swilaveko na nkarhi wa vuvekisi, na ntirho wa swihlahla eku hluvukiseni ka ikhonomi. Leswi swi vulavula hi ku kongomisa swirhangana swa mfumo swo herisa vusweti, nhluvuko wa matikoxikaya na ku tumbuluxiwa ka mintirho. Khongirese yi ta tlhela yi languta vukali bya mati na ku cinca ka maxelo. Leyi i Khongirese ya Swihlahla ya Misava yo sungula leyi nga ta khomiwa eAfrika naswona yi tisa nkarhi wo navetisa tikonkulu endhawini ya swihlahla swa misava. Phurogireme ya le handle yi ta tivisa vanhu hinkwavo, ku katsa na mintlawa leyo nyenyela, hi tindlela leti a va ta nghenelela hi tona. Khongirese yi ta landzelela Vhiki ro Byala ra Rixaka (1 ku fika Ndzhati) ehansi ka nhlokomhaka “Xihlahla lexintshwa hi Lexi” naswona yi kombela maAfrika-Dzonga ku byala nsinya wun’we namuntlha kutani va pfuna ku vekisa eka vumundzuku lebyi yaka emahlweni. 7. Mahungu yo hoyozela7.1. Khabinete yi rhandza ku hundzisa mahungu yo humelela eka van’wamatsambu va tiko lava nga nghenela mphikizano wa vu15 wa Vunghwazi bya Van’wamatsambu lowu nga kona eBeijing, China na lava nga nghenela Mintlangu ya Afrika-Hinkwayo ya vu11 exikarhi ka 4 na 19 Ndzhati 2015 eBrazzaville, Congo. Khabinete yi kombela maAfrika-Dzonga hinkwavo ku va nyandza yin’we va seketela van’wamatsambu va hina tanihiloko va hahasi mujeko wa hina kutani va endla leswaku rixaka ri tinyungubyisa.  7.2. Khabinete yi pfumelelana na Phuresidente Zuma ku hoyozela vateki va mahungu va SABC Dennis Tshetlhane na Sam Msibi ku humelela ka vona eka Xiyenge xa Thelevhixini xa Masagwadi ya Mahungu ya SADC na mudyondzi wa xikolo xa le henhla Imbelani Matibe ku humelela ka yena eMphikizan’weni wa Xiyenge xa Switsalwana swa Xikolo xa SADC. Khabinete yi khensa maAfrika-Dzonga hinkwavo lava tlangeleke mintlangu ya Nhweti ya Vavasati.  Mintlangu leyi a yi khomiwile hi minhlangano yo hambanahambana na mfumo lowu tlangeleke ku humelela loku endleke ku tirhana na ku pfumaleka ka ndzingano wa rimbewu etikweni ra hina. Nhweti leyi a yi tirhisiwa ku langutisisa mintlhotlho leyi hi langutaneke na yona mayelana ni ku hlaseriwa ka vavasati na vana. 7.3. Khabinete yi navelela Holobye wa Rihanyo Aaron Motsoaledi, loyi a a amukeriwile eku heleni ka vhiki eXibedlhele xa Xiakhademi xa Steve Biko ePitori, ku hola hi xihatla. Sweswi u tshuxiwile naswona u le ku holeni ekaya. 8. Ta ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbasiso lowu nga fanela8.1. Bodo ya Vukorhokerhi bya Maxelo ya Afrika-Dzonga:a) Manana Ntsoaki Mngomezulu – (U thoriwa nakambe na Mutshamaxitulu);b) Dr Nolulamo Nobambiswano (Lulu) Gwagwa – (U thoriwa nakambe na Xandla xa Mutshamaxitulu);c) Tatana Rowan Graham Nicholls – (U thoriwa nakambe);d) Tatana Jonty Tshipa – (U thoriwa nakambe);e) Phurof Elizabeth Mokotong – (U thoriwa nakambe);f) Manana Kea Modimoeng;g) Adv Derek Block;h) Manana Sowbakiam Mudly-Padayachie;i) Manana Nandipha Daphne Madiba;j) Dokodela David Jasper Gilbert Rees;k) Tatana David Lefutso;l) Manana Judy Beaumont – (Diyirekitara-Jenerali (DG) Muyimeri wa Timhaka ta Mbango); nam) Dokodela Linda Makuleni – (Muofisinkulu (CEO)).8.2. Bodo ya iSimangaliso:a) Tatana Paul Ndukuzempi Buyani Zwane – (U thoriwa hi vuntshwa na Mutshamaxitulu;b) Manana Barbara Schreiner – (Xandla xa Mutshamaxitulu);c) Phurof Antonia Thandi Nzama – (U thoriwa nakambe);d) Manana Poppy Senelisiwe Dlamini – (U thoriwa nakambe);e) Tatana Zwelenzima Thwalizwe Gumede – (U thoriwa nakambe);f) Manana Thobile Etherfrida Mhlongo – (U thoriwa nakambe);g) Manana Sibongile Daphne Nene;h) Tatana Satish Roopa;i) Manana Thumeka Sharon Ntloko – (Muyimeri wa DG wa Timhaka ta Mbango);j) Tatana Andrew Zaloumis – (CEO); andk) Tatana Bhekithemba Langalibalele – (Muyimeri wa Ndzawulo ya Vupfhumba).8.3. Swirho swa le handle leswi thoriweke eka Bodo ya Ajesi ya Vutleketli bya Magondzo yo Tsemakanya Mindzilekano:a) Manana Reitumetse Masemola; nab) Barend Christoffel Deysel.8.4. Swirho swa le handle leswi thoriweke eka Mulawuri wa Switichi swa Swihahapfhuka:a) Tatana Thaba Mufamadi – (Mutshamaxitulu);b) Manana Anjue Hirachun;c) Tatana Riad Khan;d) Tatana Lindelwe Mabandla;e) Manana Gerdileen Taylor;f) Adv Gugulethu Abigail Thimane;g) Manana Patricia Ntombizodwa Mazibuko – (U thoriwa nakambe);h) Tatana Aubrey Bongani Ngcobo – (U thoriwa nakambe);i) Manana Thato Abegail Tsautse – (U thoriwa nakambe); andj) Tatana Andile Mahlalutye – (U thoriwa nakambe).8.5. Ku thoriwa ka swirho swa le handle eka Bodo ya Vukorhokerhi ya Vufambisi bya Vutleketli bya le Moyeni:a) Manana Phindile Riba – (Mutshamaxitulu);b) Tatana Phuresidente Qiniso Dhlamini;c) Dokodela Bridget Ssamula;d) Tatana Bennet Phonthana Malebo;e) Tatana Isaac Nkama;f) Manana Shaila Hari;g) Tatana Daniel Gray Mwanza;h) Adv Edwin Matane Mphahlele;i) Tatana Sfiso Norbert Buthelezi;j) Manana Nwabisa Mtshali;k) Tatana Arthur James Bradshaw; andl) Manana Hlengiwe Thandeka Makhathini – (U thoriwa nakambe).8.6. Swirho swa le handle leswi thoriweke eka Bodo ya Ajensi ya Nhluvukiso wa Mabindzu Lamantsongo:a) Manana Anjue Hirachund; nab) Manana Zanele Monnakgotla.8.7. Bodo ya Vufambisi bya Thanele ya Ntsemakanyo wa Caledon:a) Manana MW Hlahla – (Mutshamaxitulu);b) Tatana JRD Modise – (Xandla xa Mutshamaxitulu);c) Tatana SN Khondlo;d) Dokodela MJ Ellman;e) Manana ZP Manase;f) Manana SFS Makhathini;g) Manana M Nakene; nah) Tatana S Roopa.8.8. Tatana Ian van Niekerk – Muofisirinkulu wa Timali wa Burodibende ya Infraco.8.9. Tatana Zukile Christopher Mvalo – Xandla xa DG: Nhluvukiso wa Vuswikoti eka Ndzawulo ya Dyondzo ya le Henhla na Vuleteri.  8.10. Manana Xolelwa Mlumbi-Peter – Xandla xa DG: Nhluvukiso wa Ikhonomi na Vuxavisi bya ya Misava eka Ndzawulo ya Mabindzu na Vumaki.8.11. Tatana Tshediso John Matona – Matsalani wa Vupulani eka Ndzawulo yo Kambisisa Matirhelo no Hlela. Swivutiso:Manana Phumla Williams (Muyimeri xa Muvulavuleri wa Khabinete)Riqingho: 083 501 0139"
Xitatimende xa nhlengeletano ya khabinete ya 9 Ndzhati 2015,10 Sep 2015,https://www.gov.za/node/743661,https://www.gov.za/ts/speeches/xitatimende-xa-nhlengeletano-ya-khabinete-ya-9-ndzhati-2015-10-sep-2015-0000,"Ku humelerisiwa ka tiphurogireme ta mfumo1.1. Khabinete yi tshikelela nakambe xikombelo xa Phuresidente Jacob Zuma xa leswaku swiyenge hinkwaswo swa mfumo swi fanele ku tirhisana ku seketela ikhonomi na ku hlayisa mitirho hi nkarhi lowa ku tsana ka ikhonomi.  Ntwanano exikarhi ka mfumo, minhlangano ya migodi, na minhlangano ya vatirhi wu komba ku tiyimisela ka swiyenge hinkwaswo ku hlayisa mitirho na ku hunguta khumbheka hi ku lahlekeriwa ka mitirho.  Khabinete yi kombela maAfrika-Dzonga hinkwavo ku va nyandza yin’we va seketela ku humelerisiwa ka ntwanano lowu. Ntwanano lowu wu ta va xikombiso eka swiyenge hinkwaswo leswi langutaneke na xirhalanganyi xo hlayisa mitirho.  1.2 Khabinete yi kumile Swiviko swa Mimbuyelo ya Kotara swo sukela ka ti1 Dzivamusoko ku fika ti 30 Khotavuxika 2015. Khabinete ya tsaka hi ku humelela loku endliweke naswona yi tlhele yi lemuka tindhawu leti lavaka ku ngheneleriwa. GCIS yi ta hlanganyeta mbhurisano na vateki va mahungu hi xikongomelo xo avelana mahungu yo simeka tiphurogireme ta mfumo. Tiphurogireme leti ti ta tivisiwa hi ku famba ka nkarhi.  1.3 Khabinete yi tivisiwile hi nhlengeletano ya G20 leyi khomiweke eTurkey ku suka 3 ku fika 5 Ndzhati 2015. Nhlengeletano leyi a yi ngheneriwile hi Vaholobye va Timali na Mitirho na Mufambisinkulu wa Bangi ya le Xikarhi ya Afrika-Dzonga. Nhlengeletano yo angarhela ya Vaholobye va Timali na Mitirho va burisanile hi tindlela to phamela mitirho ya xitalo ni ku tisa ku antswa, ku hunguta ku pfumala ka ndzingano na ku seketela ku kula ka ikhonomi loku nga siyeki munhu ehandle.   1.4 Nhlengeletano ya Vaholobye va Timali na Vafambisinkulu va Tibangi ta le Xikarhi yi kongomisiwile eka ikhonomi ya misava; tindlela to kurisa ikhonomi leyi yaka emahlweni naswona leyi nga voyameliki etlhelo rin’we; vuvekisi na switirhisiwa; timhaka ta xibalo xa misava; pfuno wa swa timali ta nhluvukiso, na ku cinca ka maxelo. Khabinete yi lemuka leswaku makulelo ya ikhonomi ya misava a ya fikeleli eka xivumbeko lexi nga languteriwa. Hambiswiritano, khabinete yi amukela ku tinyiketa ka G20 lokuntshwa ko yisa emahlweni na ku hoxa tihlo eka minhluvukiso, ni ku kambela ku khapa ka ikhonomi na le ka swiyimo swo biha leswi nga humelelaka, tanihilaha swi lavekaka hakona ku tisa ntshembho na xiyimo xa timali lexi tshamisekeke.  Matiko ya G20 ya tlhela ya amukela mbuyelo lowunene wa khoniferese ya Addis Ababa ya Pfuno wa Timali ta Nhluvukiso laha Afrika-Dzonga ri hoxeke xandla xa nkoka tanihi mutshamaxikulu wa G77 ku katsa na China. 1.5 Khabinete yi amukela ku simekiwa na ku lumekiwa ka gezi ra Purasi ra Moya ra Kouga eKapa Vuhumadyambu hi ti 4 Ndzhati 2015.  Purasi ra Moya ra Kouga ri ta phamela kwalomu ka 300 wa tiawara ta tigigawatsi ta gezi ro tenga lembe na lembe. Leswi swi ta phamela exikarhi ka 50 000 wa mindyangu. Lexi i xiphemu xa makungu ya tiko xo fikelela gezi ra eneji hi tindlela to hambana naswona leti yisaka vuphameri lebyi emahlweni.  Eku sunguleni ka lembe leri, Ndzawulo ya Eneji yi ndlandlamuxile nkarhi na ndhawu eka xiyenge lexi nga riki xa mfumo ku hoxa xandla eku tumbuluxiweni ka gezi hi ku pasisa 13 wa Vatumbuluxi va Gezi lava Tiyimelaka va ri voxe lava nga vantshwa va gezi ro pfuxetiwa lava leswi nga ta engetela 5 243 wa timegawatsi eka Mbita ya gezi ra tiko.  1.6 Khabinete yi lemuka ku fika ka vahlapfa eYuropo, leswi kombaka ku enta ka vulawuri bya vuhlapfa mayelana na tipholisi ta matikomambe laha vahlapfa lava va yeke kona.   Afrika-Dzonga ri yile emahlweni ri ringeta ku lawula timhaka ta vuhlapfa hi ndlela ya vumunhu tanihilaha swi kotekaka hakona. Mhaka ya vuhlapfa eYuropo i ntlhontlho wa muganga lowu lavaka leswaku matiko lama khumbhekaka leswaku ya vulavurisana. Vulawuri bya timhaka ta vuhlapfa byi lava leswaku vanhu, vaaki na mintlawa leyi kumekaka evanhwini swi khomana swi va xilo xin’we ku kota ku lawula Timhaka ta vuhlapfa.  1.7 Khabinete yi hoyozela ntirho wa Bodo ya Mindzilekano ya Timasipala (MDB) leyi ya ha ku hetaka ku tsema nakambe mindzilekano ya le handle ya timasipala eka nhungu wa swifundzhankulu etikweni hinkwaro.   MDB yi tirhile ntirho wa yona hi ku landzelela pfumelelo wa nawu wa palamende naswona yi tirhisile swiphemu swa nawu lowu hi ku ya hi matimba lama yi nyikiweke wona ku endla swiboho swo hetelela.  Khabinete yi boxa ku khumbheka ka yona lokukulu mayelana na mavandla ya tipolitiki lawa hlaseleke MDB hi xikongomelo xo sola matirhelo ya bodo leyi yo tiyimela hi yoxe na xiyimo xa vunawu emahlweni ka vanhu.   Khabinete yi kombela mavandla hinkwawo ya tipolitiki ku tshika ku sola ntirho wa nhlangano wa nkoka wo tiyimela hi woxe lowu seketelaka xidemokirasi xa hina. Ku na tindlela tin’wana leti fikelerisiwaka hinawu to kaneta swiboho swa MDB.    1.8 Nguva yo vika Ndzingano wa Mintirho (EE) yi pfurile hi ti1 Ndzhati 2015 eka swiviko swo endliwa hi mavoko na swa le moyeni, leyi pfalaka hi ti1 Nhlangula 2015 (hi mavoko) na ti 15 Sunguti 2016 (emoyeni), hi ku landzelelana.   Khabinete yi tsundzuxa vathori hinkwavo ku yisa swiviko swa vona swa EE eka Ndzawulo ya Mitirho. Swiviko leswi swi pfuna tiko ku hoxa tihlo eka nhluvukiso mayelana na xihlawuhlawu xa laha vanhu va tshamaka kona na ndzingano lowu nga voyamelaka tlhelo rin’we. Ndzawulo ya Mitirho yi le ku endleni ka mapfhumba ehansi ka nhlokomhaka: “Ku hundzuka – i mhaka yo khomeka emabindzwini” hi xikongomelo xo tiyisa vuhumelerisi na vulandzelerisi.  2. Swibohonkulu swa Khabinete2.1. Khabinete yi hlamuseriwile hi xiviko xo hetelela xa Swikongomelo swa Nhluvuko swa Mileniyamu (MDG) xa Afrika-Dzonga. Khabinete yi pasisile mpfapfarhuto wa xiviko xo hetelela xa  MDG lexi nga ta andlariwa eka Nhlangano wa Misava loko lembe ri nga si hela.Hi ku ya hi xiviko lexi, endzhaku ka 20 wa malembe ya nhluvuko, magoza yo vonaka yo phamela vukorhokeri bya nkoka ya fambiwile eka rixaka na ku hunguta xiyimo xa vusweti lebyikulu. Hambiswiritano, Afrika-Dzonga ri ya emahlweni ri kongomana na mintlhontlho yinharhu ya vusweti, ku pfumaleka ka ndzingano na ku pfumaleka ka mintirho.  Xiviko lexi i mabulandlela ya nongonoko wa nhluvukiso lowu hetisekeke ku suka 2015 ku ya emahlweni ku katsa na swikongomelo swa nhluvukiso leswi ya ka emahlweni.   2.2. Khabinete yi pasisile swibumabumelo swa Holobye wa Vutleketli swo phamela ntwanano wa xihatla wa vulombisi eka Tag Yachts (PTY) Ltd. Xikongomelo i ku tumbuluxa vumaki bya swikwekwetsu swa xiyimo xa le henhla exitichini xa swikepe xa Port Elizabeth. Leswi i ku hetisisa ntirho wa vumaki bya Yuniti ya Vuphameri ehansi ka vupfhumba bya Operation Phakisa ro tumbuluxa Ntlawa wo angarhela wo Aka Swikepe eKapa Vuhumadyambu. Vupasisi lebyi byi landzelela Xiyenge xa 57 xa Xihatla xa Nawu wa Swikepe wa Rixaka, 2005, (Nawu 12 wa 2005);      2.3. Khabinete yi pasisile ku yisiwa ka Tsalwa ra Afrika ra Tinhlayohlayo ePalamende leswaku ri ya pasisiwa.  Tsalwa leri i pholisi ya nhluvukiso wa tinhlayohlayo eAfrika, leri andlalaka milawu ya xiphurofexinali leyi lawulaka vutumbuluxi na vufambisi bya tinhlayohlayo erixakeni, erhijinini na le tikweninkulu hinkwaro.Tinhlayohlayo i nsinya wo kambisisa matirhelo na vuhleri lebyi hetisekeke, naswona ti tiyisisa leswaku swikongomelo na mimbuyelo ya fikeleriwa. Tsalwa leri ri andlala switsundzuxo swa vutumbuluxi bya tinhlayohlayo ta xiyimo xa le henhla xa tihlayohlayo leti lavekaka ku hoxa tihlo eka NDP na tiphurogireme na swirhangana swa mfumo.  2.4. Khabinete yi pasisile leswaku Ndzawulo yo Kambisisa Matirhelo no Hlela (DPME) yi yisa Phurogireme ya Twende Mbele hi xikongomelo xo vekisa hi ku tirhisana hi ku kambisisa na ku hlela eAfrika hinkwayo.  Phurogireme ya Twende Mbele yi ta pfuna Afrika-Dzonga ku aka na ku endla ximfumo xinakulobye lexi nga kona, leswi nga katsaka ku endla mintwanano ya minhlangano yimbirhi. Leswi swi seketela ku ya emahlweni ni ku lwa na vutomi byo antswa eAfrika-Dzonga, leswi yelanaka na ku aka Afrika ro antswa emisaveni yo antswa.   3. Milawumbisi3.1. Khabinete yi pasisile ku yisiwa ka Nawumbisi wo Cinca ku Engeteleriwa ka Nkarhi wa Vusirheleri, 2015 ePalamende.  Nawumbisi lowu wu cinca Nawu wa ku Engeteleriwa ka Nkarhi wa Vusirheleri, wa 1997, (Nawu 62 wa 1997) hi xikongomelo xo tiyisisa, ku veka erivaleni na ku hlayisa timfanelo ta vatshami.   Ku cinciwa loku loku humaka eka Vusirheleri bya Nkarhi wa ku tshama eka Misava na Tipholisi ta ku Hlongola eMapurasi ya Mabindzu, wu kongomisiwile ku kuma xintshuxo xa ku pfumala ka vusirheleri bya matshamelo hi ku hlanganisa tindlela ta mahangalaselo ya misava hi ku tirhisa tindlela ta nawu wa vuhlayiseki na vuololoxi bya swiphiqo.  Tindlela leti nga kona na matirhelo ya kona a swi ringanelanga ku ololoxa minkwetlembetano leyi nga kona leyikulu ya timfanelo ta misava na timhaka ta vusirheleri leti kumekaka etindhawini ta le mapurasini ya mabindzu.  4. Mintlangu leyi taka4.1. Tanihi xiphemu xa mintlangu ya Nhweti ya Ndzhaka hi Ndzhati, Phuresidente Jacob Zuma u ta pfula Sethara ya Nhlawutelo na Xitsundzuxo ya Matola eMozambique hi Ravuntlhanu, ti 11 Ndzhati 2015, na Xivatliwa xa Hosi Bhambhatha eGreytown, KwaZulu-Natal hi 22 Ndzhati 2015.4.2. Phuresidente u ta tlhela a nyika mbulavulonkulu hi Siku ra Ndzhaka eVleifontein, Makhado, Limpopo hi 24 Ndzhati 2015. Nhlokomhaka ya nan’waka ya Nhweti ya Ndzhaka i: “Vutivi bya hina bya xinto, ndzhaka ya hina: eku lemukeni, ku tlakusa na ku hlayisa ndzhaka ya Afrika-Dzonga leyi hanyaka.”MaAfrika-Dzonga va khutaziwa ku valanga ndzhaka ya hina ya tumbuluko hi ku endzela mitanga ya tiko leyi nga ta ngheniwa mahala ku siku 14 ku fika 18 Ndzhati 2015, tanihi xiphemu xa vukhume xa lembe na lembe xa Vhiki ra Mitanga ya Tiko ra Afrika-Dzonga.  4.3. Ndzawulo ya Dyondzo ya le Hansi yi ta fambisa Swikambelo swa Rixaka swa Lembe na Lembe (ANA) swa vuntlhanu hi Ndzhati 2015 ku landzelerisa nhluvuko wa mbuyelo wa dyondzo ya kuhlayo na tinhlayonkulu exikarhi ka giredi 1 ku fika geridi 9.   ANA yi humesa vumbhoni bya ndzinganelo byo hlela bya ku humelela ka swiringanyeto swa mfumo swo nghenelela na ku tsundzuxa vutumbuluxi bya swiringanyeto swa mfumo swo nghenelela.    Vatswari na vahlayisi va vana va hlohloteriwa ku seketela vadyondzi hi nkarhi wa swikambelo leswi ni ku tlhela va tiyisisa leswaku mbuyelo wa kona wu tirhisiwa ku nghenelela eka tindhawu leti lavaka ku endliwa tano. Tafuka ra nkarhi wo tsala ANA wa 2015 wu kumeka eka:  www.education.gov.zaKhabinete yi kombela vadyondzisi ku veka swilaveko swa vadyondzi emahlweni hi ku sungula hi ku tiyisisa leswaku ANA yi ya emahlweni handle ko kavanyetiwa.   4.4 Khabinete yi khensa maAfrika-Dzonga lava tingheneleriseke eka Siku ro Hlaya ra Misava leri veke kona hi 8 Ndzhati 2015 ku khutaza moya wo hlaya ni ku tlakusa nkoka wo hlaya. Matsalwa ya Khale ya  Xidemokirasi lexi eka Mitwanano ya Ntshuxeko ya vule leswaku hi ta lwela leswaku “mavanti ya dyondzo ya pfuleka eka hinkwavo”.  Ndzawulo ya Dyondzo ya le Hansi yi kombela leswaku en’hwetini leyi maAfrika-Dzonga hinkwavo va tinghenelerisa eka mapfhumba lawa ya kongomisiweke eka ku hlohletela ku hlaya etikweni ra hina. Khabinete yi kombela un’wana na un’wana ku nyikela tibuku etilayiburari ta swikolo, ni ku tlhela hi tirhisa nkarhi wa hina ku hlayela vana etikweni ra hina.  4.5 Vhiki ra Vukorhokeri ra Senthara ya Thusong ya Rixaka ya Lembe na Lembe ku sukela hi ti 13 ku fika ti 18 Ndzhati 2015 ri ta vulavula hi vukorhokeri bya tisenthara na tiyuniti leto ka ti nga tshami ndhawu yin’we ku tisa vukorhokeri bya mfumo ekusuhi na maAfrika-Dzonga.  Khabinete yi hlohlotela maAfrika-Dzonga ku tirhisa vukorhokeri hi ku hambana ka byona na mahungu lama kumekaka eTisenthareni ta Vukorhokeri taThusong ku titlakusa na ku ti nyika matimba.   Khabinete yi kombela maAfrika-Dzonga ku xixima vatirhelamfumo vo hlawuleka kumbe switirhisiwa swa mfumo hi ku swi hlawula ku nga se fika 30 Ndzhati 2015 eka Masagwadi yo Hlawuleka ya Batho Pele ya Rixaka ya vanharhu, leyi nga ta khomiwa ehansi ka nhlokomhaka: “Batho Pele – Vanhu Emahlweni. Vuxokoxoko byi kumeka eka: www.dpsa.gov.za.   4.6 Khabinete yi lemukile leswaku Ntirho wa vu 70 wa Ntolovelo wa Rhavi ro Angarhela wa UN (UNGA 70) wu ta pfula hi 15 Ndzhati 2015 eTihofisininkulu ta UN eNew York. Ku suka 25-27 Ndzhati 2015, Samiti yo Amukela Nongonoko wa Nhluvuko wa 2015 ku ya emahlweni wu ta khomiwa.    Njekanjekisano wo Angarhela wa Ntirho wa vu 70 wa UNGA wu ta va kona ku sukela hi ti 28 Ndzhati – ku fikela  6 Nhlangula 2015. Samiti yo hetelela ya AU leyi khomiweke eAfrika-Dzonga yi komberile matikoswirho ya AU ku tirhisa nkarhi wa Rhavi ro Angarhela ra UN ku nghenisa mhaka ya ku hundzuluxiwa ka Rhavi ra Vuhlayiseki mayelana na swirhangana swa pholisi ya matikomambe eka mbhurisano wa vona na vanakulobye lava nga riki maAfrika; ngopfungopfu ku nghenisa etimhakeni ta vona minjhekanjhekisano ya Rhavi ro Angarhela ra Nhlangano wa Matiko ya Misava, swilaveko swo lulamisa ku pfumaleka ka vululami etikweninkulu ra Afrika.  4.7 Khabinete yi lemukile leswaku Afrika-Dzonga ri ta rhurhela Samiti ya Vumbirhi ya Foramu ya Afrika-Chayina Ntirhisano (FOCAC) hi ti 04-05 N’wendzamhala 2015. Mfumo wa Afrika-Dzonga wu ta tirhisana na Mfumo wa China, Ntlawa wa Vayimeri wa Afrika eBeijing na Addis Ababa, na Khomixini ya AU eku tilulamiseleni ka Samiti ya FOCAC. Ku languteriwa leswaku Samiti ya FOCAC yi amukela Goza ra Nkunguhato na Xiboho (2016-2018). Sweswi Afrika-Dzonga ri le ku burisaneni na vanakulorhi hinkwavo ku lulamisa matsalwa ya swikongomelonkulu leswimbirhi.  Mahungu yo hoyozela4.8 Khabinete yi amukela xiviko hi Rhavi ro Angarhela ra Federexeni ya Mintlangu ya Vun’we bya Matiko leswaku Durban ri ta rhurhela Mitlangu ya Vun’we bya Matiko ya 2022, leswi endleke ro sungula leswaku ntlangu wo xonga swonghasi wu va kona emisaveni ya Afrika.  Durban ri ta tirhisa switirhisiwa swa Khapu ya Misava ya FIFA ya 2010 ku rhurhela ntlangu lowu, lowu nga languteriwa ku phamela ku fika eka mabiliyoni ya 20 wa tirhandi eka ikhonomi, leswi nga ta engetela 11 wa mabiliyoni ya tirhandi eka ntlakuso wa rifuwo ra tiko.  4.9 Khabinete yi hoyozela van’wamatsambu va hina ku va va tekile xiyimo xa vu 13 eka Vunghwazi bya Van’wamatsambu bya Misava bya vu 15 eBeijing, China laha va nga humelela hi mendlele yin’we ya nsuku na timendlele timbirhi ta koporo.  4.10 Khabinete yi tlhela yi taskela ku hoyozela Bafana Bafana eka ku humelela ka vona eka mphikizano wa vu 21 wa Mandela Challenge, hi ku hlula Senegal 1-0. Ku humelela loku ku landzela ku hluriwa hi Mauritania eku heleni ka vhiki naswona hi tshembha leswaku leswi swi ta ngetelela ku titshembha eka xipano ku fikelela Khapu ya Matiko ya Afrika.  Hi ku humelela eka Mandela Challenge, Nhlangano wa Bolo ya Milenge wa Afrika-Dzonga wu tlakusile minyikelo enkwameni wa Vana wa Nelson Mandela ku suka eka n’we wa timiliyoni ku ya fika eka n’we na hafu ya timiliyoni ya tirhandi.      4.11. Khabinete yi navelela xipano xa Springbok minkateko eka Khapu ya Misava ya Rhagibi ya vu 8 leyi rhurheriwaka hi Nghilandhi ku sukela hi ti 18 Ndzhati ku fikela hi ti 31 Nhlangula naswona yi kombela maAfrika-Dzonga ku va nyandza yin’we eka nseketelo wa xipano lexa rixaka.  4.12 Khabinete yi seketela Phuresidente ku hoyozela Yunivhesithi ya Witwatersrand ku va yi thumbhile rhambu rin’we ra xiyimo xa le henhla eMaropeng eNdhawini ya Ndzhaka ya Ntumbuluko wa Vanhu ya Misava eRandi Vupeladyambu, Gauteng.Xithumbhiwa lexintshwa lexo hlamarisa xi landzela ndzavisiso wa matimba hi valavisisi va nsayense ehansi ka vufambisi bya Ndzawulo ya Nsayense na Thekinoloji na Senthara ya Vulavisisi ya Rixaka eYunivhesithi ya   Witwatersrand.4.13 Khabinete yi pfumelelana na Phuresidente ku hoyozela vakeriki va Kereke ya Khatoliki ku tekela enhlokweni ximfumo Tatana Tshimangadzo Samuel Benedict Daswa tanihi Mukwetsimi wo sungula eAfrika-Dzonga. Ntlangu lowu wu ta khomiwa hi ti 13 Ndzhati 2015 eThohoyandou, Limpopo. Kereke ya Khatoliki yi ta khoma ntlangu laha Tatana Tshimangadzo Samuel Benedict Daswa a nga ta endliwa loyi a kwetsimeke. Daswa a a ri nhloko ya xikolo exifundzheninkulu xa Limpopo. U biwile, a khandliwa hi maribye no hisiwa ku kondza a lova hi Nyenyenyani 1990 hikokwalaho ka ripfumelo ra yena ra vuKhatoliki.5. Timhaka ta nkoka embangwini5.1. Khabinete yi amukela swipimanyeto swa swikongomelo exikarhi ka Khoporexeni ya Vufambisi bya Vulawuri bya Magondzo na vafambisi va vulawuri bya swifambo bya Xifundzhankulu byo tivisa matirhelo yo cincana ya tiawara ta 24 ya maphorisa ya le magondweni yo lwa na tinghozi ta le magondweni ya hina.  Khabinete yi tsundzuxa vatirhisi va magondzo hinkwavo leswaku vuhlayiseki emagondzweni i vutihlamuleri bya un’wana na un’wana naswona ku humelela ka mapfhumba ya vuhlayiseki ya le magondzweni byi le mavokweni ya vanhu hinkwavo ku va va landzelela milawu ya le magondzweni. Loko hi karhi hi nghena eka nguva ya ku wisa ka swikolo, Ndzawulo ya Vutleketli yi ta tlakusa xiyimo xa mapfhumba ya vuhlayiseki ya le magondweni.Khabinete yi kombela vachayeri va tigolonyi ku herisa tinghozi emagondweni ya hina hi ku hlonipha swikoweto swa le magondweni, hi ku va va nga chayeli loko va tekile swipyopyi, naswona swifambo leswo ka swi nga lulamanga a swi fanelanga kumeka emagondweni ya hina.   5.2. Khabinete yi lemukile nhlengeletano ya Swihlahla ya Misava ya XIV leyi nga ku yeni emahlweni eDurban naswona leyi nga ngheneriwa hi 3 200 wa vayimeri.Nhlengeletano leyi, leyi nga yo sungula ku khomiwa eAfrika, yi katsa vanhu lava yimelaka swiyenge swo hambanahambana swo fana na mfumo, minhlangano leyi nga riki ya mfumo, xiyenge xa xihundla, na minhlangano ya xiphurofexinali kumbe nsayense. Ku ngheneleriwa ka mbhurisano lowu ni swiyenge swo hlaya hi ku hambana ka swona etimhakeni ta swihlahla swi ta kucetela ku andlariwa ka tona eka nongonoko wa misava mayelana na nhluvuko lowu ya ka emahlweni na ku aka xinakulobye xintshwa na swiyenge leswi.5.3. Khabinete yi lemukile xitatimende lexi humesiweke hi Vuyimeri bya Xidipulomati bya US eAfrika-Dzonga lexi lemukisaka hi swifamona leswi nga hlaselaka tindhawu ta America eAfrika-Dzonga.   Khabinete yi rhandza ku tshikelela leswaku Ndzawulo ya Holobye wa Vusirheleri bya Tiko u tiyisa vanhu leswaku vuhlayiseki bya maAfrika-Dzonga byi ta tshama byi ri xirhangana. Tiejensi ta vuhumelerisi bya nawu ti ta tshama ti hoxile tihlo ku hlayisa vaakatiko na tinhundzu ta vona. Marito yo chavelela5.4. Khabinete yi seketela Phuresidente Zuma ku hundzisa marito yo chavelela eka ndyangu, vanghana na vatirhikulorhi eku hundzeni emisaveni ka Muahluri Thembile Lewis Skweyiya.U hoxile xandla xikulu etikweni tanihi gqweta ro lwa na xihlawuhlawu, mulweri wa timfanelo ta vanhu, Muavanyisi wa Huvo ya le Henhla na Muahluri wa Huvo ya Vumbiwa.   5.5. Khabinete yi tlhela yi rhumela marito yo chavelela eka ndyangu na malandza ya Ndavezitha, Hosi Lekunutu Cavendish Mota wa Batlokwa ba Mota eFree State.6. Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbasiso lowu nga fanela.6.1. Manana Mmabatho Ramagoshi – Xandla xa Mufambisinkulu: Vuhlanganyeti bya Pholisi na Vulawuri bya Vuxokoxoko eka Ndzawulo ya Vamanana.6.2. Nhloko ya Rixaka: Vufambisi bya Vulavisisi bya Vugevenga bya Swirhangana. Holobye wa Maphorisi u ta endla xitiviso nhlikanhi wa namuntlha.Swivutiso:Manana Phumla Williams (Muvulavuleri wa Khabinete wo Khomela)Rigingho: 083 501 0139"
Xitatimende xa nhlengeletano ya Khabinete ya ti 23 Ndzhati 2015,26 Sep 2015,https://www.gov.za/node/744158,https://www.gov.za/ts/speeches/xitatimende-xa-nhlengeletano-ya-khabinete-ya-ti-23-ndzhati-2015-26-sep-2015-0000,"1. Ku humelerisiwa ka tiphurogiremenkulu ta mfumo1.1. Khabinete yi amukerile ku simekiwa ka Swikoweto swa Nhluvukiso (2014) swa edixini ya vunkombo hi ti 20 Ndzhati 2015, leswi tiviseke hilaha xiviko xa nhluvuko wa Afrika-Dzonga xi nga kona. Swikoweto leswi swi tumbuluxa matwisiselo yo antswa ya ntshikelelo wa tipholisi ta mfumo ku ya hi ku hambanahambana ka tona na mapfhumba ya vuphakeri bya vukorhokeri ya nhluvuko wa tiko leri. Swikoweto leswi swi tlhela swi tlakusa njhekanjhekisano wa mintlhotlho leyi tiko ra hina yi langutaneke na yona naswona swi tlhela swi tirha tanihi swiletelo leswi pfunaka ku hlamusela swifikeleriwa erendzweni ra hina ro cinca vutomi bya vanhu. Swi tirha ku hi khutaza ku tirha swin’we leswaku hi fikelela swikongomelo swa hina swa le xikarhi na swa mundzuku tanihilaha swi paluxiweke hakona eka Kungu ra Nhluvukiso wa Rixaka (NDP) – Xivono 2030 na Maendlelo ya Pulani ya le Xikarhi.1.2. Khabinete yi amukerile ku thoriwa ka vamajistarata va swifundzha va 154 eka tikhoto ta vamajistarata to hambanahambana etikweni hinkwaro. Mhaka ya nkoka hileswaku 90 wa vona i vavasati, lava yimelaka 59 % wa vanhu hinkwavo lava thoriweke. Mhaka ya leswaku 141 wa vamajistarata i vantima naswona 13 wa vona i valungu swi ta antswisa xiyimo xo ya hi nhlonge na rimbewu xa macincelo ya swilo etikhoto ta le hansi swinene.  Vuthori lebya ha ku endliwaka byi landzelela ku thoriwa ka 57 wa vamajistarata va tirhijini hi ti 2 Nyenyenyani 2015, leswi tisaka nhlayo ya vamajistarata lava thoriweke nan’waka eka 211, leswi nga se tshamaka swi va kona eka 21 wa malembe ya xidemokirasi xa hina. 1.3. Khabinete yi amukerile ku vekiwa ka Afrika-Dzonga exikarhi ka yan’wana matiko manharhu ya le henhla eka Xiletelo xa Mpimanyeto lowu Pfulekeke wa 2015, lexi ku nga xiletelo xi ri xoxe lexi tiyimeleke hi yoxe emisaveni hinkwayo, i mpimo wo fananisa mpimanyeto lowu vonikelakaka, lowu nghenelela na ku hoxa tihlo. Leswi swi tlakusa Afrika-Dzonga tanihi murhangeri eka mpimanyeto lowu vonikelaka. Yin’wana ya mihundzuluko leyi tiko ri yi humeleriseke exikarhi ka 2010 na 2015 yi katsa maendlelo yantshwa ya makungu na makungu ya matirhelo ya lembe na lembe, na vutiyimeseri bya mfumo ku tihlanganisa na minhlangano ya miganga ku tiyisisa vungheneleri lebyi engetelekaka eka maendlele ya mpimanyeto. 1.4. Khabinete yi amukela xiviko xa leswaku Afrika-Dzonga ri ta teka xiyimo tanihi Murhangeri Mutshamaxitulu wa Vunakulorhi bya Mfumo lebyi Pfulekeke (OGP).   OGP i pfhumba ra mintlawanyingi yo fikelela vutinyeketi lebyi hetisekeke ku suka eka mimfumo hi xikongomelo xo tlakusa ku vonikela, ku nyika vaaki matimba ku lwa na vukungundwani na ku tirhisa tithekinologi letintshwa ku tiyisa mafumelo. Afrika-Dzonga, Brazil, Indonesia, Mexico, Norway, Philippines, United Kingdom na United States of America i swirhovatumbuluxi swa pfhumba leri.Hi nkarhi lowu ri nga Murhangeri Mutshamaxitulu, Afrika-Dzonga ri tiboha ku tlakusa xiyimo xa tipolitiki xa OGP ku tiyisisa vungheneleri na vutihlamuleri ka Tinhloko ta Mimfumo. Afrika-Dzonga ri ta tlhela ri kondletela ku ndlandlamuxa xiyimo xa OGP eka nongonoko wa OGP wa minhlanganonyingi eka Ntlawa wa 20 wa Rhavi ro Angarhela (UNGA) ra Nhlangano wa Misava (UN) na tindzhawu tin’wana.2. Swibohonkulu swa khabinete2.1 Khabinete yi seketela leswaku Afrika-Dzonga ri rhurhela Khoferense ya Commonwealth ya vumbirhi ya Ntirho wa Vantshwa hi Nyenyankulu 2016, hi xikombelo xo suka eka Vutsalana bya Commonwealth. Ndzawulo ya Nkunguhato, Nkambisiso no Hlela yi ta endla xinakulobye na Vutsalana bya Commonwealth, Yunivhesithi ya Afrika-Dzonga na Ejensi ya Nhluvukiso wa Vantshwa va Rixaka ku kondletela khoferense leyi.  Khoferense leyi i vuvekisi eka nhluvukiso wa nhlayo ya vantshwa va Afrika-Dzonga leyi ya ka emahlweni yi ndlandlamuka, naswona leswi swi ta phakela ndzhawu yo hluvukisa vatirhi va vantshwa hi ndlela ya xiphurofexinali na ku va tlakusa tanihi vaphakeri va vukorhokeri eka vantshwa.2.2 Khabinete yi pasisile Swiletelo swa Matirhelo Lamanene ya Tikhamphani ta Afrika-Dzonga leti Tirhaka eAfrika. Swiletelo leswi i milawu yo tinyiketa leyi fambelanaka na milawu na swipimelo swa misava leswi lemukiwaka naswona leswi tlakusaka mafambiselo ya mabindzu ya vutihlamuleri etikweninkulu ra Afrika.  Switsundzuxo leswi swi nyika tikhamphani ta Afrika-Dzonga maendlelo yo tlakusa nhluvukiso wa ikhonomi lowu ya ka emahlweni eAfrika. Swi tlhela swi khutaza tikhamphani ta Afrika-Dzonga ku tiyisisa vungheneleri bya tona na matirhelo na swikongomelo swa mfumo swo endla vun’we eAfrika na ku aka vutitshembhi bya vun’we, ku tshembhana na ku vuyeriwa ka tikhamphani na le vanhwini laha ti endlaka mabindzu ya tona kona.  2.3 Khabinete yi ta pasisa ku pasisiwa ka Rhavi ra ku Khomiwa ka Samiti ya ku endliwa ka Nhlangano wa Milawu ya le Dzongeni wa Afrika (SACU).  Samiti leyi, leyi katsaka Tinhloko ta Mimfumo kumbe mfumo wa matikoxirho wun’wana na wun’wana, yi ta nyika ndlela ya tipolitiki na vupulani eka SACU. Matikoswirho ya fanele ku sayina ntwanano leswaku samiti leyi yi kota ku va nhlangano lowu tekaka swibohonkulu swa SACU. 2.4 Khabinete yi pasisile ku humesiwa ka Papila ra Nseketelo eka Khomixini ya Nhlangano wa Afrika ra Nhlangano wa Vaphakeri va Vukorhokeri bya Inthanete eka swikambelo swo rhurhela Ndzhawu ya Vucincani bya Inthanete ya Rhijini. Leswi swi kucetela vun’we bya rhijini ni ku akiwa ka netiweke ya switirhisiwa leyi sirhelelekeke, leyi tshembhekeke na vukorhokeri lebyi nga ta fikelela swilaveko swa vanhu lava hanyaka enkarhini wa mahungu na vutivi.  Leswi swi vumba xinakulorhi xo tiya na ntirhisano exikarhi ka minhlangano ya Afrika ni ku tlhela swi veka Afrika-Dzonga tanihi murhangeri wa misava eku hluvukiseni, ku phakela ni ku tirhisa Thekinoloji ya Mahungu na Vuhlangalasi (ICT). Ku endla leswaku vuhangalaki bya mahungu swi endliwa kwala kaya swi ta yisa nxavo wa vuhlanganisi ehansi na ku tlakusa vutumbuluxi bya mintirho, vumaki, vufambisi bya mabindzu na nkarhi wa vukorhokeri bya mfumo bya le moyeni, ku katsa na ku tiyisisa Afrika na vulawuri bya vundzeni na mahungu.  2.5 Khabinete yi pasisile leswaku Afrika-Dzonga ri endla xinakulobye xo rhurhela Foramu ya vumbirhi ya tindzawulo ya Nhluvukiso wa Rihanyo ya China-Afrika ehansi ka nhlokomhaka: “Ku tlakusa vukona bya vukorhokeri bya rihanyo eAfrika, ku Antswisa Ntirhisano wa China-Africa eka Rihanyo ra Mani na Mani enkarhini wa ku hela ka Ebola” ku suka 4 ku fika 6 Nhlangula eDorobeni ra Kapa. Pfhumba leri i mbuyelo wa Foramu eka Ntirhisano wa China-Afrika, leyi vekaka rihanyo tanihi xiphemu xa nkoka xa ntirhisano wa China-Afrika. A hi khale China ri tshembhisile switirhisiwa swa nkoka wo pfuna ku herisa ku hangalaka ka ntungu wa Ebola eVupeladyambu bya Afrika. 3 Nawumbisi3.1 Khabinete yi pasisile ku kandziyisiwa ka Nawumbisi Ndzhundzhuluko wa Milawu ya Vufambisi bya Mbango wa Rixaka, 2015 leswaku wu ya bumabumeriwa hi mani na mani. Nawumbisi lowu wu hundzuluxa Nawu wa Vufambisi bya Mbango wa Rixaka, 1998 (Nawu 107 wa 1998) na nhlayo ya milawu ya vufambisi bya mbango yo karhi. Mihundzuluxo leyi yi tiyisa, exikarhi ka swin’wana, vufambisi bya mbango lebyi katsaneke, tindlela to landzelerisa no humelerisa swiharhi na swimilani na vuhlayisi, vufambisi bya xiyimo xa moya na vufambisi bya thyaka. 3.2 Khabinete yi pasisile ku tivisiwa ka Nawumbisi Ndzhundzhuluko wa Vahlapfa, 2015 ePalamende. Mihundzuluxo leyi yi ndlandlamuxa matirhelo lama fambaka hi ndlela leyi amukelakaka no hetiseka yo endla swikambelo swo tshama etikweni hi vahlapfa, naswona i xiphemu xo langutisisa Pholisi ya Vuhlapfa leyi ya ka emahlweni.3.3 Khabinete yi pasisile ku tivisiwa ka Nawumbisi wa Mpfuno wa Timali wa Vufambisi bya Vululami, 2015 ePalemende.  Nawumbisi lowu wu tumbuluxa maendlelo ya vutumbuluxi bya milawu lama nga ta ndlandlamuxa vutihlamuleri ni ku vulavula hi swikumiwa swa vulavisisi bya N’watinkota-Angarhelo hi ku ndlandlamuxa mafambiselo lama amukelakaka ni ku hundzuluxa vukorhokeri bya vululami.  Nawumbisi lowu wu tlhela wu vulavula hi ku tumbuluxiwa ka Mpfuno wa Timali ta Vufambisi bya Vululami wo lawula vufambisi, vulawuri, vuvekisi na vutirhisi bya mali ku suka eka Timali ta Mpfuno ta Munhu wa Vunharhu (leti tlhelaka ti vuriwa ‘Timali ta Nkwama’), ku fana na vuhlayisi bya vana na tibeyili.  3.4 Khabinete yi amukerile ku tivisiwa ka Nawumbisi wa Ejensi ya Vufambisi bya Mindzilekano (BMA), 2015 ePalamende. Nawumbisi wu kongomane no tumbuluxa BMA, lowu nga ta ringanisa vuhlayiseki bya marendzo lawa ya tlulaka mindzilekani, ku fambisa mabindzu, na swilaveko swa vuhlayiseki bya rixaka eka swiboho swa swiyimo swa rhijini ya Afrika-Dzonga, swa Afrika na swa misava hinkwayo. Vulawuri lebyi bya kan’we bya vuhlayisi bya nawu emindzilekanini byi nyika matimba eka vukorhokeri byo hlayisa mali, vusirheleni lebyi ndlandlamuxiweke na vurhangeri byo antswa bya ndzhawu ya mindzilekani.4 Mintlangu leyi ta ka4.1 Phuresidente Jacob Zuma u ta rhangela vurhumiwa bya Afrika-Dzonga eka UNGA ya vu 70 eNew York, United States ehansi ka nhlokomhaka: “Nhlangano wa Matiko ya Tinxaka eka 70: gondzo leri hi nga langutana na rona ra ku rhula, vuhlayiseki na timfanelo ta vanhu”. Samiti ya Nhluvukiso wa Nkarhi wo Leha ya UN ku suka hi 25 ku fika ti 27 Ndzhati yi le ku hlanganyetiweni xikan’wekan’we ku nga se va na UNGA lowu nga ta amukela Nongonoko wa Nhluvukiso loko ku hundzile 2015. Nongonoko wa nhluvukiso lowuntshwa wa nkarhi wo leha wu ta tirha tanihi ndzhawu yo simeka magoza hi matiko hinkwawo ya misava na mimfumo ya tinxaka ku tlakusa rifuwo na rihanyo lerinene ra hinkwavo eka malembe ya 15 lawa ya ta ka. Hi ti 25 Ndzhati 2015, Mukwetsimi Pope Francis u ta vulavula na UNGA, naswona Njhekanjhekisano wo Angarhela wu ta va kona ku suka hi ti 28 Ndzhati ku fika ti 6 Hlangula 2015. Afrika-Dzonga ra enerisiwa leswaku swikongomelo swa nhluvukiso wa nkarhi wo leha swi ta ya emahlweni swi lemukisa misava ku lwa na vusweti, ku pfumaleka ka ndzingano na nhluvukiso lowu ya ka emahlweni.  4.2 Ndzawulo ya Vutleketli yi ta humelerisa pfhumba ra Nhweti ya Vutleketli ya Nhlangula (OTM) ku suka hi ti 1 ku fika ti 31 Hlangula 2015 ehansi ka nhlokomhaka “Swin’we hi yisa Afrika-Dzonga emahlweni”. OTM leyi yi khomiwa lembe na lembe tanihi nhweti leyi vekiweke ku kongomisiwa ku kombisa tiphurojeke ta switirhisiwa leswi nga ta va na switandzhaku leswinene mayelana na vutomi bya vanhu na ikhonomi eka timhaka ta vutleketli byo fana na magondzo, vutleketli bya le moyeni, vutleketli bya le matini, swiporo na vutleketli bya mani na mani. Tiphurojekenkulu ti ta katsa ku pfuriwa ximfumo ka nhluvukiso wa switirhisiwa swa magondzo swo fana na Phurojeke ya Moria ya R71 (antswiso wa vuhlayiseki wa cincano); Cincano wa Umgeni na Gondzo ra Sasolburg eDenneysville eFree State hi Ejensi ya Magondzo ya Rixaka ya Afrika-Dzonga, hi ku tirhisana na tindzawulo ta magondzo na vutleketli ta swifundzhankulu.  .OTM yi ta tlhela yi tirhisiwa ku ndlandlamuxa pfhumba ra Vuhlayiseki bya le Magondzweni ra 365 wa Masiku, leri fambisiwaka hi ndzawulo naswona ri humelerisiwaka xikan’we na minhlangano ya vutleketli leyi nga na pfumelelo wa vuhlayiseki bya le magondzweni na xiyenge lexi nga riki xa mfumo na minhlangano leyi nga bindzurisekeki.  Khoporexeni ya Vufambisi bya Mphasano wa le Magondzweni yi ta tivisa cincano wa matirhelo ya maphorisa ya le magondzweni wa 24 wa tiawara wo lwa na ku dlayiwa ka vanhu hi tihanyi emagondzweni. Mfumo wu tlhele wu tumbuluxa dyondzo ya maphorisa ya le magondzweni ku suka eka Maendlelo ya Dyondzo ya Rixaka (NQF) 4 ku fika NQF 6 hi xikongomelo xo ya emahlweni ku endla leswaku vuphorisa bya le magondzweni byi fikelela xiyimo xa vuphurofexineli.    Mpfuno wa Timali wa Tinghozi ta le Magondzweni (RAF) wu ta ya emahlweni wu phakela mpfuno endzhaku ka nghozi na minseketelo yin’wana eka vatwisiwakuvava va le magondzweni na mindyangu leyi khumbhekeke, ni ku tlhela wu fikelela miganga hi ku tirhisa pfhumba ra RAF-emagondzweni.  4.3 Afrika-Dzonga rhurhela Khoferense ya Eneji yo Pfuxetiwa ya Misava ya Afrika-Dzonga ku suka hi ti 4 ku fika ti 7 Hlangula 2015 eKapa, ehansi ka nhlokomhaka: “Ku Nyika Afrika Gezi Nakambe”. Khoferense leyi yi ta andlala tindzhawu leti nga kona ta eneji yo pfuxetiwa eAfrika-Dzonga na le Afrika eka vatumbuluxi va gezi leri pfuxetiwaka, tanihi ndzhawu ya vona ya vuvekisi leyi landzelaka. Afrika-Dzonga, hi ku tirhisa Phurogireme ya Vatumbuluxi va Gezi ro Pfuxetiwa leyi Tiyimelaka hi Yoxe, ri le ku hundzukeni yin’wana ya timakete tikulu ta eneji yo pfuxetiwa. Enkarhini lowu taka, mafurha yo huma eka swimilani na swiharhi leswi feke, gezi ra moya, gezi ra dyambu na gezi ra mati swi ta endla xiave xa 11.4 wa tigigawatsi ta eneji yo pfuxetiwa eka mbita ya gezi ya tiko. Ndzawulo ya Sayense na Thekinoloji yi seketela tipholisi ta eneji ya tiko hi ku tirhisa vulavisisi na nhluvukiso wa tithekinoloji leti nga na khaboni ya le hansi, na leti nga ri ki na yona naswona leti nga endliwaka ta mabindzu ni ku phakeriwa vaaki, ku ndlandlamuxa vuhlayiseki bya eneji ni vufikeleri eka maAfrika-Dzonga hinkwavo.  Magoza yan’wana yo hambanyisa eneji ya hina ya katsa ku hluvukisiwa ka tithekinoloji ta tisele ta mafurha ya le matini leswi nga ta katsa ku tiyisisiwa hi mphakelo wa gezi ra ntolovelo, tigolonyi ta gezi – ngopfungopfu eka xiyenge xa swihungasi na le migodini – swa tigolonyi ta le migodini, na tigolonyi leti tirhisiwaka emintlangwini ya tigolofu na switichi swa vuhlanganisi bya le moyeni. Sweswi ha swi kota ku maka na ku katsakatsa swilo swo tala leswaku swi hundzuka switirho swo tumbuluxa eneji naswona switirho leswi swa ha ri ku kamberiwa hi nomu lowu. Mbuyelo wa Phurogireme ya tithekinoloji ta mafurha ya tisele na mati ya hina i ku tirhisiwa ka pulatinamu leyi nga ta tlhela yi pfula tindzhawu ta makete ya vumaki bya switirhi swa nkhuluko wa moya wo biha etigolonyini na ku tlakusa mbhasiso wa swin’wana swa swicelwa swa xitalo leswi hi nga na swona. Eka mhaka leyi, hi tumbuluxile na ku tiyisisa xinakulobye na xiyenge lexi nga riki xa mfumo ku endla swikambelo swo hetelela na ku cinca swiyenge swin’wana swi va swa mabindzu na tinhlamulo ta eneji leti hetisekeke. 4.4 Mfumo wu tlangela Nhweti ya Nhluvukiso wa Vanhu hi Hlangula hi ku tshikelela tiphurogireme to hunguta vusweti ni ku tlhengusa xiave xa tona hi ku tirhisa Phurojeke Mikondzo ku fikelela vaaki va Afrika-Dzonga hinkwavo lava vavisekaka hi ku olova. Hi mpfhuka ka ku simekiwa ka Phurojeke Mikondzo hi 2013, vatirhelamfumo va endzerile ku tlula 900 wa tiwadi leti hlaseriwaka hi vusweti bya xiyimo xa le henhla na leti nga na vupfumalantirho hi xikongomelo xo twisisa ku antswisa swilaveko swo hambanahambana swa miganga. Tanihi xiphemu xa mintlangu ya Hlangula, Ndzawulo ya Nhluvukiso wa vanhu yi ta tlhela yi lemuka lembe ra vukhume ra Ejensi ya Vuhlayiseki bya Vanhu ya Afrika-Dzonga (SASSA), leyi phakelaka mpfuno wa timali leti sweswi ti vuyerisaka 16.8 wa mamiliyoni ya vanhu, naswona eka malembe ya khume lama hundzuke yi kotile ku hunguta vusweti ni ku antswisa vuhlayiseki bya swakudya emindyangwini leyi sweleke.  Ndzawulo yi tlhele yi pfula nkarhi wo endla swikambelo swo pfuno wa timali to dyondza ntirho wo tirhana na vanhu naswona vanhu lava nga ni ku tsakela va khutaziwa ku endla swikombelo ku nga si fika 31 Nhlangula 2015. Vuxokoxoko byi kumeka eka www.dsd.gov.za.4.5 Khabinete yi hoyozela vadyondzisi va hina hi Siku ra Vadyondzisi ra Misava hi ti 5 Nhlangula 2015 naswona yi rhandza ku rhumela marito yo khensa eka vona hikokwalaho ka vutiyimeseri bya vona, vutinyeketi na ku kondzelela ku lulamisa vantshwa na miehleketo leya ha kulaka ya vadyondzi va hina eka vumundzuku bya vona.  Khabinete yi kombela vantshwa va Afrika-Dzonga ku endla swikombelo swa Phurogireme ya Mffuno wa Timali ya Funza Lushaka, phurogireme ya malembe yo tala yo tlakusa vadyondzisi tanihi phurofexeni, ku suka hi ti 1 Nhlangula 2015. eka www.education.gov.za. Khabinete yi kombela vaaki va Afrika-Dzonga hinkwavo, ngopfungopfu vantshwa ku languta vadyondzisi tanihi ntirho lowu va nga wu hlawulaka.4.6 Khabinete yi kombela vaaki va Afrika-Dzonga ku tlangela vatlangi va mintlangu hi ku va hlawula eka Masagwadi ya Mintlangu 2015 ku nga se hela Ndzhati 2015. Vuxokoxoko byo tala byi kumeka www.srsa.gov.za.4.7 Ndzawulo ya Mintlangu na Vuhungasi ya Afrika-Dzonga yi ta khoma Tikampa ta Vantshwa eswifundzheninkulu hinkwaswo, ta lava nga 15 ku fika 23 hi vukhale ku suka hi ti 5 ku fika ti 10 Hlangula 2015.  Tikampa ta vantshwa i xiphemu xa phurogireme ya mfumo leyi ndlandlamukeke yo hluvukisa vantshwa, ku va nyika matimba hi mahanyelo lama faneleke, vuswikoti na vutivi lebyi nga ta va pfuna ku hundzuka vaaki lava nga ni vutihlamuleri. 4.8 Khabinete yi khutaza vaaki va Afrika-Dzonga ku seketela Siku ra Vuhungasi ra Rixaka ra Lembe na Lembe, leri nga ta khomiwa hi ti 2 Hlangula 2015. Hi ti 10 N’wendzamhala 2014, Khabinete yi bohile leswaku Ravuntlhanu ro sungula ra Hlangula lembe na lembe ri fanele ri va Siku ra Vuhungasi ra Rixaka. Siku rero ri ta nyika nkarhi eka vaaki va Afrika-Dzonga hinkwavo ku hoxa xandla eka migingiriko ya vuhungasi leyi nga ta antswisa xiyimo xa vona xa rihanyo na vutomi lebyinene. Vaaki lava nga na rihanyo lerinene no gingirika i mhaka yikulu yo humelerisa swikongomelo swa NDP. 4.9 Khabinete yi navelela xipano xa Proteas leswinene eka rendzo ra vona ra khirikhete eIndia ku suka hi ti 29 Ndzhati ku fika ti 7 N’wendzamhala 2015, ni ku tlhela yi navelela Springboks leswinene eku langutanene ka vona na ntlangu wa nkoka wa Khapu ya Misava namuntlha (Mugqivela). Khabinete yi khutaza vaaki va Afrika-Dzonga hinkwavo ku seketala swipano swa hina tanihihiloko swi nghenelerile mimphikizano yo hambanahambana. 5 Swiboho swa khabinete eka timhakankulu leti nga embangwini5.1 Khabinete yi amukela vuvekisi bya R22 miliyoni yo ya emahlweni yi antswisa switirhisiwa eMaropeng ku katsa na holo ya vuhungasi leyi nga ta va na 500 va switulu ni ku antswisa senthara ya vayeni leswaku yi ta amukela vayeni vantshwa va nhlayo ya le henhla lava nga languteriwa. Leswi swi landzela ku tumbhiwa ka Homo Naledi eNdhawini ya Ndzhaka ya Misava ya Vutumbuluku bya munhu. 5.2 Khabinete yi lemuka magoza lama fikeleriweke eka Swikambelo swa Rixaka swa Lembe na Lembe (ANA), kutani yi khutaza swiyenge leswi khumbhekaka ku tirha swin’we ku fikelela xintshuxo lexi va ka xirhangana ni ku hlayisa timfanelo ta vadyondzi. ANA i xitirho xa nkoka xo fikelela mavangwa hi xikongomelo xo tiyisisa ku nghenelela loku nga va kona ko hluvukisa vana na vadyondzisi. Hambiloko mfumo wu lemuka swivilelo leswi boxiweke hi vadyondzisi, wu tshikelela leswaku dyondzo yi fanele ku va xirhangana lexikulu. 5.3 Khabinete yi seketela tiko hinkwaro ku hoyozela Mukwetsimi Tshimangadzo Samuel Benedict Daswa, mudyondzisi wa xikolo wa 43 wa malembe hi vukhale ku suka exitandini xa Tshitanini eLimpopo, loyi a dlaweke hi ti 2 Nyenyenyani 1990 hikokwalaho ka ripfumelo ra yena ra vukhongeri ra matimba. I ro sungula eka matimu ya Kereke ra Khatoliki ya le Dzongeni wa Afrika leswaku muAfrika-Dzonga a lemukiwa tanihi Mahanyelakufa MuKriste loyi a Kwetsimeke. Khabinete yi kombela maAfrika-Dzonga hinkwavo ku ndhundhuzela mahanyelakufa wa muAfrika-Dzonga loyi a kuleleke kwala wo sungula hi ku tinyiketa ku tiyisisa leswaku hinkwarhu hi hanya swin’we hi ku rhula na wun’we, ni ku hlonipha timfanelo ta hina ta ximunhu leti paluxiweke eka vumbiwa. 5.4 Khabinete yi hoyozela Yuniti yo Lwa na ku Dlayiwa ka Swiharhi ya Black Mamba, ntlawa wa vahlayisi va ntumbuluko lowu katsaka vavasati lava humeleleke eka sagwadi ra Tinghwazi ta Misava, nyiko ya le henhla ya mbango ya UN. VaMambas va tekeriwile enhlokweni hikokwalaho ka xiave lexi va xi tekeke ku lwa na ku dlayiwa ka swiharhi na magoza ya xivindzi lama va ma tekaka. Vumbhoni bya xandla lexi va xi hoxaka byi le rivaleni hikuva hi pfhuka va simekiwile hi 2013, yuniti leyi ya 26 wa swirho yi pfunile ku khoma vadlayi va swiharhi va ntsevu, swi hungutile ku rhiyiwa ka swiharhi hi 76 %, naswona va susile 1 000 wa switlhakani, va dlayile tikampa ta vadlayi va swiharhi ta ntlhanu na switanga swa nyama ya le nhoveni swimbirhi. 5.5 Khabinete yi tlangela vahlawuriwa na vuhumeleri va Masagwadi ya Mbokodo ya 2015, xinakulobye exikarhi ka Ndzawulo ya Vutshila na Ndzhavuko na xiyenge xo tiyimela hi xoxe.  5.6 Khabinete yi hoyozela nhloko ya vukorhokeri bya tinkota to hlawuleka ya Timali ta Tiko, Manana Zanele Mxunyelwa, loyi a boxiweke tanihi Mukamberi wa Ximfumo wa Lembe ra 2015 hi Nhlangano wa Vakamberi va manyala va ximfumo. Sagwadi lera le henhla ri tiyisisa leswaku mfumo wu tlakusile voko ro lwa na manyala na vukungundwani, naswona lava kunguhataka migingiriko ya vukungundwani na manyala va tsundzuxiwa ku hambana na mahanyelo lawa.  5.7 Khabinete yi rhandza ku hundzisa marito yo chavelela eka ndyangu na vanghana va Reggie Vandeyar, n’watipolitiki loyi a rhangela mapfhumba yo hlaya, ku katsa na pfhumba ro ala naswona u tshamile eRobben Island malembe ya 10. A ri murhumiwa eka Khongirese ya Vanhu leyi amukeleke Tsalwa ra Ntshuxeko naswona u tirhile emigangeni yo hambanahambana. U lahliwile eNkosini wa Ximfumo wo Hlawuleka wa Xifundzhankulu hi Sonto, 20 Ndzhati 2015. 5.8 Khabinete yi rhandza ku hundzisa marito yo chavelela eka ndyangu na vanghana va Tatana Wandile Dlamini loyi a hundzuke misaveni hi ti 21 Ndzhati 2015. Tatana Dlamini, loyi a tivekaka ngopfu hi “Quesh”, a ri n’watipolitiki na xirho xa khale xa Umkhonto we Sizwe. Loko a ri evuchavelawhawha, a tshama eLesotho naswona u tlhele a tshama eZambia ku kondza ku yirisiwa ka ANC swi herisiwa. Hi nkarhi wa ku fa ka yena, a tirha tanihi Mufambisi wo Angarhela eka Ejensi ya Vuhlayiseki ya Mfumo.6 Ta ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela.6.1 SASSA:a. Tatana Tsakeriwa Joseph Chauke tanihi Muofisirinkulu wa Timali (CFO); nab. Tatana Abraham Sonny-Boy Mahlangu tanihi Mufambisinkulu: ICT.6.2. Huvo ya Tsalwa ICT B-BBEE:6.2.1. Xiyengentsongo xa Vuhlanganisia. Tatana Lucky Mokgabudi Masilela (Foramu ya Vuhlanganisi ya Afrika-Dzonga; nab. Manana Sarah-Jane Capazario (Nhlangano wa Vuphakeri bya Vukorhokeri bya Inthanete).6.2.2. Xiyengentsongo xa xitironikia. Tatana Raletlhogonolo Andile Tlhoaele (Nhlangano wa Vuhlanganisi bya Tintambhu wa le Dzongeni wa Afrika); nab. Tatana Mduduzi Odysseus Mkhonza (Foramu ya IT ya Vantima).6.2.3. Xiyengentsongo xa Thekinoloji ya Mahungua. Tatana Gavin Pieterse (Nhlangano wa Thekinoloji ya Mahungu); nab. Tatana Adrian Schofield (Nhlangano wa Vatirhi va Thekinoloji ya Mahungu wa Afrika-Dzonga).6.2.4. Mulawuria. Mukhanselara Katharina Pillay (Nhlangano wo Tiyimela hi Woxe wa Vuhlanganisi wa Afrika-Dzonga).6.2.5. Vavasatia. Manana Nokuzola Nelly Ehrens (Foramu ya Vuhlanganisi ya Afrika-Dzonga).6.2.6. Vantshwaa. Manana Morwesi Ramonyai (Van’wamabindzu va Vantshwa va Afrika-Dzonga).6.2.7. Huvo ya Vatirhi na Nhluvukiso wa Ikhonomi ya Rixakaa. Tatana Thulani Tshefuta.6.2.8. Tifederexeni ta vatirhi kumbe minhlangano yo yimela vatirhia. Tatana Richard Charles Poulton (Nhlangano wa Vatirhi va Vuhlanganisi); nab. Tatana Tshepang Lesiba (Nhlangano wa Vatirhi va Vuhlanganisi).6.2.9. Xiyengentsongo xa Vuhaxia. Manana Pheladi Gwangwa (Nhlangano wa Vahaxi wa Rixaka); nab. Tatana Frank Awuah (Nhlangano wa Vuhaxi wa Afrika-Dzonga).6.2.10. Muyimelamfumoa. Manana Petronella Linders – Xandla xa Mulawuri-Angarhelo: Nhluvukiso wa Pholisi ya ICT na Vupulani (Ndzawulo ya Vuhlanganisi bya Tiqingho na Vukorhokeri bya Poso6.3 Tatana Mlamli Booi as the Muofisirinkulu (CEO) wa Sentech.6.4 Manana Rudzani Cordelia Rasikhinya tanihi CFO na xirho xa le ndzeni xa Bodo yaEjensi ya Thekinoloji na Mahungu ya Mfumo.6.5 Manana Bongani Louisa Mathebula tanihi xirho xa le handle eka Bodo ya Nhlangano wa Metiroloji ya Rixaka ra Afrika-Dzonga.6.6 Tatana Pascal Moloi tanihi CEO wa Ejensi wa Nhluvukiso wa Tindlu. 6.7 Tatana T Takalani tanihi CEO wa Mati ya Sedibeng.6.8 Phurofesa Edith Vries Mulawuri Angarhelo wa Ndzawulo ya Nhluvukiso wa Mabindzu Lamantsongo ntwanano wa malembe yanharhu.Swivutiso: Manana Phumla Williams (Muvulavuleri wa Khabinete wo Khomela)Riqingho: 083 501 0139"
Xitatimende xa nhlengeletano ya Khabinete ya ti 21 Nhlangula 2015,23 Oct 2015,https://www.gov.za/speeches/statement-cabinet-meeting-21-october-2015-23-oct-2015-0000,https://www.gov.za/ts/speeches/statement-cabinet-meeting-21-october-2015-23-oct-2015-0000,"1. Ku humelerisiwa ka Tiphurogiremenkulu ta Mfumo1.1. Khabinete yi seketela makungu lawa ya tivisiweke hi Holobye wa Timali Nhlanhla Nene eka Xitatimende xa Pholisi ya Mpimanyeto wa Nkarhi wa le Xikarhi. Matshalatshala lawa ya ta letela ikhonomi eminkarhini ya ku nonoka eka nkulo wa ikhonomi ya misava na mpfumaleko wa ntshamiseko.Afrika-Dzonga ri humelerisile ku cinca eka vaaki na ikhonomi na ku tlhela ri susa swikanganyisi eka ku kula ka ikhonomi. Holobye Nene u nyikile rimba ra matirhiselo ya Timali ta tiko eka malembe manharhu lawa ya taka. Rimba ra matirhiselo ya Timali ri ta tiyisisa leswaku mfumo wu ya emahlweni na ku simeka tiphurogireme ta mfumo tanihilaha ti nga vuriwa hakona eka Kungu ra Nhluvukiso wa Rixaka. Swikongomisonkulu swi ta tshama swi ri swa xirhangana eka makungu ya matirhiselo ya mali eka nkarhi wa le xikarhi.Khabinete yi seketela tindlela ta vuhlayiselo ta tihakelo eka mfumo leti ti nga ta tiyisisa leswaku swikongomelo swa mfumo a swi saleli endzhaku na nyana.Khabinete yi amukela mbuyelo wa rendzo ra ntirho hi Phuresidente Jacob Zuma eDemocratic Republic of Congo (DRC) ku sukela hi ti 16 ku fika hi ti 17 Nhlangula 2015. Eka malembe ya khume lawa ya taka Tikhomixini ta Matikohavumbirhi ti ta tiyisisa ku simekiwa ka tiphurojeke ta ikhonomi, ngopfu ngopfu Phurojeke ya Grand Inga Hydropower. Phurojeke yi na mbuyelo wa ngetelelo eka switumbuluxi swa eneji eka giridi ya eneji ya tiko na le ka Rhijini ya le Dzongeni wa Afrika.1.2. Khabinete yi amukela ku gimetiwa loku humeleleke eka rendzo ra ntirho hi Xandla xa Phuresidente Cyril Ramaphosa eStockholm, eSweden ku sukela hi ti 18 ku fika hi ti 20 Nhlangula 2015, laha a ri xandla xa mutshamaxitulu eka ntshamo wa vunkaye eka Khomixini ya Matikohavumbirhi ya Afrika-Dzonga – Sweden, laha hi nga vona ku simekiwa ka Komitintsongo ya mbango na eneji.2. Swibohonkulu swa Khabinete2.1. Khabinete yi pasisile ku nyikiwa mpfumelelo eka Matiko ya G20 eka Milawu ya Xiyimo xa le Henhla eka ku va Erivaleni ka Vun’winyi bya ku Vuyeriwa. Milawu leyi yi veka tindlela leti swirho swa matiko swi faneleke ku ti teka eku sivela ku tirhisiwa hi ndlela yo homboloka vanhu va nawu na maendlelo ya xinawu ya vun’winyi.Khabinete yi tlhele yi pasisa ku vumbiwa ka Komiti ya nhlanganelo ya tindzawulo leyi nga ta vona ku simekiwa no vikiwa ka Kungu ra Nghinghiriko ra Tiko. Komiti yi ta hlanganisiwa hi Ndzawulo ya Vatirhelamfumo na Vulawuri.Milawu ya xiyimo xa le henhla yi ta antswisa ku va erivaleni eka vanhu va xinawu na maendlelo, i swa nkoka ku sirhelela xichavo na ku va erivaleni eka sisiteme ya Timali ta misava.Ku sivela ku tirhisiwa hi ndlela yo homboloka ka minhlangano leyi hi swikongomelo leswi nga ri ki enawini swo fana ni vukungundwana, vumbabva bya xibalo na vuxisi bya timali swi seketela swikongomelo swa G20 swo engetela ku kula eka vuvekisi bya sekithara ya mabindzu yo ka ya nga ri ya mfumo.2.2. Khabinete yi pasisile leswaku Afrika-Dzonga ri teka xitulu xa ku va Mutshamaxitulu eka Komiti ya Vufambisi ya Xinakulobye xo Pfuleka xa Mfumo (OGP) hi 2015-2016. Khabinete yi tlhele yi pasisa mpfapfarhuto wa Afrika-Dzonga wa Vunharhu wa Kungu ra Nghinghiriko wa Rixaka wa OGP.OGP i tshalatshala ra misava hinkwayo leri katsaka vun’we bya mifumo leyi rhangelaka na minhlangano ya vaakatiko leyi tirhanaka na ku yisa emahlweni ku va erivaleni na vutihlamuleri eka mfumo – swikongomelo ku ri ku engetela ku angula ka mfumo eka vaaki, ku lwisana ni vukungundwana, ku seketela ku tirha kahle ka ikhonomi, ku hlohlotela vutumbuluxi bya swilo swintshwa, na ku antswisa mphakelo wa vukorhokeri.Ku sukela ku tumbuluxiwile OGP, Afrika-Dzonga ri vile xirho lexi nghenelelaka eka Komiti ya Vufambisi, leyi ku nga Komiti ya le henhla leyi tekaka swiboho.2.3. Khabinete yi pasisile Nhlengeletano ya Matiko ya Misava ya ku Onhakeriwa ka Vaaki hi ku Thyakisiwa hi Oyili ya Swekepe, 2001 ku ya yi yisiwa ePalamende ku ri yi pasisiwa ximfumo.Ntwanano wa Oyili ya Swikepe wu tiyisisa leswaku lava nghenelelaka va vuyeriwa eka ku lunghisiwa ka ku onhakeriwa loku humelelaka endzhaku ka nghozi emihlalukweni. Ntwanano lowu wu ta tirha ntsena eka tinghozi ta le swikepeni ntsena leyi nga khumbhiweki hi mintwanano yin’wana ya matiko ya misava. Afrika-Dzonga ri nge teki vutihlamuleri eka ku lahlekeriwa ka ikhonomi kumbe ku tihakelo ta ku basisa loku va ka kona hikwalaho ka tinghozi ta oyili ya swikepe endzeni, mindzilekano na tindzhawu ta mati to hlawuleka ta ikhonomi kambe vutihlamuleri byi ta va eka n’winyi wa xikepe kumbe va ndzindzakhombo.Ntwanano wu tlhela wu tiyisisa leswaku ndziriso lowu ringanelaka, wa nkarhi wolowo na swona lowu hetisekeke wu va kona eka munhu loyi a xanisekaka hikwalaho ka ku halaka ka oyili, lowu rhwariweke tanihi hi mafurha eka swikepe swa oyili.2.4. Khabinete yi pasisile swimakiwa swa mali ya nsimbhi swa Khamphani ya Mint ya Afrika-Dzonga eka 2015 na 2016 ku endla mali ya nsimbi ya switsundzuxo na ku tlhela va yi hangalasa. Tinhlokomhaka ti kombisa ndzhaka ya Afrika-Dzonga (ya swa khale na swa sweswi), swimilana na swiharhi na swin’wana leswi nga fikeleriwa eka hi vaaki na swin’wana leswi welaka ehansi ka matiko hinkwawo ya misava swa manguva lawa.a) Serisi ya 2015 ya Mali ya Nsimbhi yo Tsundzuka – Anivhesari ya 200 wa Malembe ya ku Tlangela ku Thyiwa ka Dorobantsongo ra Griquab) Ku Tlangela Mali ya Nsimbhi ya Afrika-Dzonga 2015 – Xinyenyana xa Matsalanic) Serisi ya 2016 ya Phurothyiya – Vutomi bya Nghwazi: NR Mandelad) Serisi ya 2016 ya swa Ntumbuluko – Vahloti va Nivusiku (Mhisi ya Mavalavala)e) Serisi ya 2016 ya Swikokovi swa Afrika-Dzonga (Rimpfani ro Koma ra Kapa)f) Serisi ya 2016 ya Ndzhawu ya Laha ku Hlayiseriwaka kona swilo leswi Hanyaka (Kapa-Vupeladyambu Etlhelo ka Lwandle laha ku nga Vuhlayiseri bya leswi Hanyaka)g) Serisi ya 2016 ya Silivhere – Tindzhawu leti Sirheleriweke ta le Lwandle ta Afrika-Dzonga.3. Milawumbisi3.1. Khabinete yi pasisile Nawumbisi wa ku Averiwa ko Hlawuleka ka Bangi Yintshwa ya Nhluvukiso leswaku wu tivisiwa ePalamende. Leswi swi ta pfumelela Afrika-Dzonga ku hakela xikweleti xo sungula xa R2 biliyoni eka Bangi ya Nhluvukiso leyintshwa ya BRICS eka lembe ximali ra 2015/2016.Bangi Leyintshwa ya Nhluvukiso i bangi ya nhluvukiso ya matiko lawa ya nga ni ntwanano na ku fambisiwa hi matiko ya BRICS (Brazil, Russia, China na Afrika-Dzonga) ku hlohlotela ku tirhisana lokukulu eka timali na nhluvukiso eka timakete leti ta ha hluvukaka.3.2. Khabinete yi pasisile ku hangalasiwa ka Nawumbisi wa ku Cinca Vukorhokeri bya Laborethari ya Rihanyo ya Rixaka, 2015 eka Gazete ya Mfumo, leswaku vaaki va nyika mavonelo. Ku cinciwa ku tiyisisa mafumelo na tindlela ta nkwama wa Vukorhokeri bya Laborethari ya Rihanyo ya Tiko ku kota ku yisa emahlweni mfikelelo eka vuhlayiseki bya rihanyo.Nawumbisi wu tlhela wu tiyisisa leswaku swikongomelo swa nkoka swa Laborethari ya Rihanyo ya Rixaka i ku fikelerisa vukorhokeri bya vunhlori eka laborethari ya rihanyo eka vaaki.3.3. Khabinete yi pasisile swibumabumelo swa Nawumbisi wa Timali, 2015 ePalamende. Nawumbisi wu fikelerisa ku pasisiwa hi mfumo eka matirhiselo ya mali lawa ya nga pfumeleriwangiki, ku ri ku hehliwa hi ku kongoma hi Nkwama wa Xibalo wa Tiko. Leswi swi landza Xiyenge xa 34 xa Nawu wa Vufambisi bya Timali ta Tiko, 1999 na ku khumba swibumabumelo swa Komiti ya Huvo ya Rixaka ya Akhawuti ya Vaaki. Nawumbisi wu tiyisisa leswaku vufambisi lebyi nga tiya na ku twisiseka bya Timhaka ta Timali ta tiko ta mfumo wa tiko na leswaku matirhiselo ya mali ya pfumeleriwile hi nxaxamelo na rimba ra nawu.4. Mintlangu leyi taka4.1. Phuresidente Jacob Zuma u ta nghenelela Samiti ya Vunharhu ya Foramu ya India-Afrika exikarhi ka ti 26 na 29 ta Nhlangula 2015 eNew Delhi, India. Samiti yi ndlandlamuxiwile ku katsa 54 wa Matiko ya Afrika naswona ya ta engetela ku xaviselana na ku ololoxa mintlhotlho leyi fanaka.4.2. Phuresidente Jacob Zuma u rhurerile Phuresidente wa Mozambiki Filipe Nyusi eUnion Buildings eTshwane tolo. Matiko ha vumbirhi va xinakulobye lexi tiyeke xa ikhonomi lexi kombisiweke hi tlula kwalomu ka 60 wa mintwanano exikarhi ka matiko ha vumbirhi na mintwanano ya ku tirhisana lawa ya katsaka tisekithara to hamabana.4.3. Xandla xa Phuresidente Cyril Ramaphosa eka rendzo rakwe ra ntirho ro ya eHavana, Cuba ku sukela hi ti 22 ku fika hi ti 26 Nhlangula 2015, leswi swi ta ya emahlweni na ku tiyisisa vuxaka bya xipolitiki na ikhonomi exikarhi ka matiko lawa ya mbirhi.4.4. Matiko ya Nhlangano wa Afrika ya ta va ya ri karhi ya tirha eka AMANI AFRIKA (Ku rhula eAfrika) II Vutiolori bya Vuleteri bya Ntirho eSenthareni ya Vuleteri bya Vuleteri ka Vusocha eAfrika-Dzonga eLohatla eKapa-N’walungu ku sukela hi ti 19 ta Nhlangula ku fika hi ti 7 ta Hukuri 2015. Kwalomuya ka 5 400 wa mavuthu, maphorisa  na xiyenge xa vaaki lava yimelaka ntlhanu wa Tinxaka ta Ikhonomi ya Muganga ya AU ya ta nghenelela eka vutiolori lebyi.Xikongomelo ku ri ku kambela ku lulamela Vusirheleri bya Ndzindzakhombo bya Afrika na Vuswikoti bya ku Rhumela hi ku Hatlisa ku tisa ku rhula ku ya eka ku fikelela Vuswikoti bya ku Tirha hi ku Hetiseka hi N’wendzamhala 2015. 4.5. Khabinete yi navelela swichudeni naswona ngopfungopfu Tlilasi ya 2015 ku humelela eka swikambelo swa Xitifikheti xa le Henhla xa Rixaka, leswi sungulaka hi ti 26 ta Nhlangula 2015 ku ya fika hi ti 27 ta Hukuri 2015. Lembe leri ku na 801 688 wa vadyondzi lava nga tsarisela ku tshama va tsala swikambelo laha 674 232 wa dyondzi lava ya ka exikolweni na 127 456 wa vadyondzi lava dyondzaka va ri ekaya. Ku engeteleleka ka vadyondzi van’wana lava nga hetisisa malembe ya vona ya ku dyondza.Vatswari hinkwavo na vahlayisi va hlohloteriwa ku seketela vana va vona eka ku ti lulamisela.4.6. Ndzawulo ya Nhluvukiso wa Vanhu yi ta fungha Nhweti ya Lemukiso wa Rixaka hi Timfanelo ta Vatsoniwa ku sukela hi ti 3 ta N’wendzamhala 2015, laha ku tlhelaka ku tlangeriwa Siku ra Misava ra Vanhu lava Tsoniweke. N’hweti leyi yi nyika mfumo xivandla, na vaaki, van’wamabindzu na vatirhi ku languta ku humelela loku nga endliwa eka ku seketela na ku sirhelela timfanelo ta vanhu lava tsoniweke. Khabinete yi hlohlotela vaaki va Afrika-Dzonga ku ya emahlweni na ku lwa ni mindzilekano leyi tsandzekisaka vanhu lava tsoniweke ku nghenelela eka vaaki na le ka ikhonomi.4.7. Ejensi ya Thekinoloji ya Vuxokoxoko bya Mfumo (SITA) lembe leri yi rhurhela Khoferense ya Thekinoloji ya Vukhume ya Mfumo, leyi xikongomelo xa yona ku nga vuphakeri bya vukorhokeri bya ICT eka sekithara ya vaaki. GovTech 2015 yi ta khomiwa ku sukela hi ti 25 ku fika hi ti 28 ta Nhlangula 2015 ehansi ka nhlokomhaka leyi nge: “Eka ntirhisano wa Mphakelo wa Vukorhokeri”, laha nhlokomhakantsongo ku nga ‘Ku hlanganisa Vaaki ku tisa Nhluvukiso na ku Kula’.Laha hi nga ta vona na ku simekiwa ka Masagwati ya Mphakelo wa Vukorhokeri bya ICT eka Vaaki. Ku seketeriwa ‘Vuhlanganisi bya Afrika-Dzonga’, lebyi tivisiweke hi Phuresidente Jacob Zuma hi 2014 eka Mbulavulo wa Phuresidente na Rixaka, hi ku nyika xivandla xa ku kuma swintshuxo leswi kotekaka na ku yisa tiko emahlweni eka tiko leri ra ha Hluvukaka hi ku tirhisa switirhisiwa swa ICT.4.8. Khabinete yi pasisile ku rhurheriwa ka Vhiki ra Imbizo ya Tiko ku sukela hi ti 30 Hukuri ku fikela hi ti 6 N’wandzamhala 2015 ehansi ka nhlokomhaka leyi nge: “Swin’we hi Yisa Afrika-Dzonga Emahlweni”. Nkarhi lowu wa vuhlanganisi byo kongoma wu ta komba ku humelela eka ku fikelerisa matshalatshala ya Nkaye ya Makungu ya ku kurisa ikhonomi ya Afrika-Dzonga.Ri tlhela ri nyika vaaki xivandla eka ku nghenelela ka vaaki na mbhurisano wo vuyerisa eka ku vuyelerisa ka ikhonomi. Swirho swa Vurhangeri swi hlohloteriwa ku nyikela nkarhi wa swona eka ku yisa pfhumba leri emahlweni eka tindzhawu ta tiko hinkwaro. Ntshikelelo wu fanele wu va kona eka ku anamisa xinakulobye na mintsheketo ya lava nga ta vuyeriwa. GCIS yi na vutihlamuleri eka ku hlanganisa mapfhumba naswona yi ta va yi ri karhi yi hangalasa switirhisiwa leswi heleleke, leswi katsaka mahungu ya nkoka na makungu ya vuhangasamahungunyingi.5. Xiyimo xa Khabinete eka timhaka ta nkoka embangwini5.1. Maxelo yo hisa swinene eka tindzhawu to tala laha tikweni ya hlohlotela leswaku ku va ni matirhiselo ya vutihlamuleri ya mati eka hina hinkwerhu. Khabinete yi hlohlotela vaaki va Afrika-Dzonga ku tirhisa mati hi ndlela ya kahle na ku hlayisa xitirhisiwa lexi xa nkoka.Vaaki eKwazulu-Natal va hlohloteriwa ku landzelela swisivelo swa mati hikwalaho ka leswi xifundzhankulu xi hlanganaka ni dyandza lerikulu leri nga vangiki kona eka malembe lawa ya hundzeke. Vaaki va Afrika-Dzonga va fanele ku hlayisa mati hi ku ka va nga hlantswi mimovha hi hosiphayiphi, va cheleta swirhapa swa vona ni vusiku, ku langutisisa timitara ta mati ku vona leswaku a va tirhisa mati ku tlula mpimo na ku lunghisa ku pfuta ka mati.5.2. Khabinete yi rhumela marito yo chavelela eka vandyangu na vanghana va lava nga lahlekeriwa hi vutomi loko switepisi eBulohweni ra Great Walk eGrayston Drive eSandton swi hodloka.Khabinete yi tlhela yi navelela lava vavisekeke ku hatla va hola. Khabinete yi bela mandla hinkwavo vakorhokeri bya vutshunguri bya xihatla, Doroba ra Joni na Mfumo wa Xifundzhankulu xa Gauteng ku hatlisa ku hlamula ku katsa na vachayeri eGauteng lava nga nghenelela ku pfuna vatirhisi va gondzo.Khabinete yi rhumela marito yo khensa eka vatirhisi va gondzo ku tiyisela ka vona loko ka ha basisiwa. Khabinete yi hlohlotela vulavisisi lebyi nga ku endliweni ku va byi endliwa byi helela naswona hi ku hatlisa ku kota ku fika eka swivangelo swa khombo leri na ku sivela ku ri ri nga humeleli nakambe. Khabinete yi kombela ku lehisa mbilu loko vulavisisi byi ri karhi byiya emahlweni.5.3. Khabinete yi amukela mbuyelo wa 2015/16 wa lembe wa Foramu ya Ikhonomi ya Misava eka Swikombo swa Mphikizano wa Matiko ya misava, leswi kombaka Afrika-Dzonga ri ya ehenhla hi ka nkombo ku suka eka 56 ku ya eka 49 eka matiko ya 140. Ku antswa lokukulu ka Afrika-Dzonga ku le ka: rihanyo na dyondzo ya hansi (ehenhla hi tindzhawu ta 6), ku tirha kahle ka timakete ta vatirhi (ehenhla hi tindzhawu ta 6), ku lulamela thekinoloji (ehenhla hi tindzhawu ta 16), na ku ndlandlamuka (ehenhla hi tindzhawu ta 5).Leswi swikomba leswaku loko hi tirha swin’we hi nga endla swo tala. Khabinete yi rhamba van’wamabindzu na vaakatiko ku ya emahlweni na ku tirhisana na mfumo ku yisa ikhonomi ya hina emalembelembeni.5.4. Khabinete yi hoyozela Nhlangano wa Nhluvukiso wa Vumaki (IDC) lowu tlangelaka 75 wa malembe eka n’hweti leyi. IDC i ximakiwa xa tiko lexi eka malembe lawa ya nga hundza ya 21 ya xidemokirasi, xi hoxile xandla swinene eka ku engetela vuvekisi, ku landzelerisa swivandlanene swo endla vumaki na ku cinca ikhonomi.Ku sukela hi 1994, IDC yi vekisile R150 biliyoni eAfrika-Dzonga na le ka matiko ya Afrika. Eka mali leyi R60 biliyoni yi vekisiwile laha vaaki va Afrika-Dzonga va vantima va nga ni 25% wa nxavo wa tixere.R20 biliyoni yi vekisiwile eka nkarhi lowu eka matiko hinkwawo ya Afrika, laha yi pfunaka ku kurisa Afrika na Nhluvuko na ku hoxa xandla ku endla swivandlanene eka ikhonomi ya Afrika-Dzonga.Eka malembe ya ntlhanu lawa ya hundzeke, yi kotile ku koka rinoko ka R103  biliyoni yo engetelela ku suka eka vavekisi lava va tirhisanaka lava nga ri ki va mfumo, leswi nga endla ku ri vuvekisi byi kula ku fika ka R163 biliyoni.Hi nkarhi lowu ikhonomi yi hlanganaka na mintlhotlho yintshwa na swidzedze, IDC yi languteriwa ku ya emahlweni ku hoxa xandla eka ikhonomi na ku ya emahlweni na ku khumbha swinene eka ku tisa ku cinca, loku seketelaka vantima eka tifeme na ku nyika matimba eka vantshwa.5.5. Khabinete yi hoyozela Springboks ku va va fikelerile tisemifayinali eka Khapi ya Misava ya Rugby England na ku hlohlotela vaaki va Afrika-Dzonga ku seketela xipano xa rixaka xa rugby loko va ri karhi va lwa na ku vuyisa Khapi ya Misava ra vunharhu kwala kaya. Khabinete yi navelela Amajimbos ku humelela loko va ya phikizana eka Khapu ya Misava ya FIFA U-17 eChile ku sukela hi ti 17 ta Nhlangula ku fikela hi ti 8 ta Hukuri 2015.Khabinete yi hoyozela Orlando Pirates ku va yi fikelerile tifayinali ta Khapi ya Matiko ya Afrika ya CAF Orange 2015 na Banyana Banyana ku va va fikelerile ku nghenelela eka Mintlangu ya Tiolimpiki ya 2016.5.6 Khabinete yi rhumela marito yo chavelela eka ndyangu na vanghana va khale ka CEO ya Xirho xa Komiti ya ku Lulamisela xa laha Tikweni wa Tinghwazi ta Matiko ya Afrika (CAF) na Khapu ya Matiko ya Afrika (Afcon) na xirho xa Vurhangeri bya SABC, Mvuzo Mbebe loyi a nga hundza emisaveni hi Musumbhunuko ni vusiku.5.7 Khabinete yi khumbhekile swinene hi ku hundza emisaveni ka Mlungisi Sisulu, jaha ra vumbirhi wa Walter na Albertina Sisulu, na ku yisa marito yo chavelela eka ndyangu na vanghana.Tatana Sisulu u tirhile tirho wukulu exihundleni eka swiyimo swiyenge swa ANC hi 1980, laha a nga rhurhela tiyuniti ta Umkhonto weSizwe eka xivhengelani xa yena eSoweto, lexi tivekaka tanihi Shop 7, laha a nga tiveka ekhombyeni yena.Khabinete yi yima na Phuresidente hi ku yisa marito yo chavelela eka ndyangu na vanghana va mutlangi wa mintlango wa vuswikoti lebyikulu wa Afrika-Dzonga, Sammy Moeti loyi a nga hundza emisaveni hi Musumbhunuku, 13 Nhlangula 2015, endzhaku ka ku vabya nkarhi wo leha.5.8 Khabinete yi kanerile swinene hi ku kombisa ku vilela ka swichudeni hikwalaho ka ku tlakusiwa ka tihakelo ta tidyondzo ta lembe-dyondzo ra 2016. Khabinete yi rila xikan’we na swichudeni lava va vonaka tihakelo ta tidyondzo ta xikolo xa le henhla ti ri karhi ti durha swinene na ku nga fikeleleki eka swichudeni leswi humaka eka mindyangu leyi sweleke.Dyondzo i nchumu wun’wana wa nkoka wa ku hunguta mintlhotlho leyi nga kona ya vusweti, ku pfumaleka ku ringana na ku pfumaleka ka mintirho loku tiko ri hlanganaka na kona. Vumbiwa ra hina ri nyika mani na mani mfanelo ya dyondzo ya nkoka na ku yisa emahlweni tidyondzo, leswi Tiko hi tindlela leti fikelelekaka ri faneleke ku endla leswaku tifikeleleka. Mfumo wa sweswi ku sukela hi 1994, wu endlile leswaku mfikelelo wa tidyondzo wu va xirhangana. Xikimi xa Nkwama wa Mpfuno wa Swichudeni swa Tiko (NSFAS) lexi nga hoxa xandla ku pfuna swichudeni leswi sweleke xi engetelekile ku suka eka R300m ku fika eka R9.5 bn. Eka lembe leri ra tidyondzo, mfumo wu seketela 45 000 wa swichudeni leswi nga fanela hikuya hi tidyondzo ta vona na ku swela.Khabinete yi lumiwe ndleve hi Holobye wa Dyondzo ya le Henhla na Vuleteri eka mimbhurisano leyi a nga va na yona na lava khumbhekaka ku kuma swintshuxo eka ku engeteleriwa ka timali. Khabinete yi chumbuteriwile hi ntirho lowu nga ku endliweni ku antswisa vufambisi bya NSFAS. Swibumabumelo swi ta andlariwa eka ntshamo lowu ta ka wa Khabinete.Khabinete yi tlhela yi tekela enhlokweni ku tumbuluxiwa ka Xipano xa Migingiriko ya Phuresidente lexi nga nyikiwa ntirho wa ku languta ku tlakuka ka tihakelo ta tiyunivhesiti. Xipano xi katsa vayimeri va swichudeni, Tikhansele ta Tiyunivhesiti na Ndzawulo. Xipano xi fanele ku va xihetile ntirho wa xona na ku nyika xiviko loko xi gimetile ntirho wa xona.Khabinete yi tshemba leswaku ku tinyikela ka Phuresidente na Holobye wa Dyondzo ya le Henhla swi ta kota ku tisa swintshuxo eka swivilelo swa swichudeni.Leswi mfumo wu tekelaka hakona enhlokweni swirilo swa swichudeni, swi endlile leswaku Phuresidente a kombela varhangeri va swichudeni na tiyunivhesiti namutlha ku kuma vundzeni bya swiphiqo xikongomelo xa kona ku ri ku kuma swintshuxo.Phuresidente u ta rungulela tiko endzhaku ka nkarhi hikuva mhaka leyi i ya nkoka eka tiko.5.9 Khabinete yi runguleriwile hi ku humelela ka Komiti ya Vaholobye eka (IMC) Milawu ya Vahlapfa leyi a yi rhangeriwile hi Xandla xa Phuresidente.Phuresidente u tumbuluxile IMC leyi ku endla vulavisisi switandzhaku leswi nga languteriwangiki leswi tisiweke hi lava khumbhekaka eka sekithara ya vapfhumba.Endzhaku vulavisisi na ku languta tindlela tin’wana ta ku tirhana na vuhlayiseki na switandzhaku leswi nga languteriwangiki IMC yi endlile swibumabumelo leswi landzelaka.Xikombelo lexi endliwaka hi munhu:Mimpfumelelo leyi nga ta endliwa exikarhi ka tin’hweti tinharhu.Matiko lawa Afrika-Dzonga ri nga ri ki na varhumiwa, Ndzawulo ya Timhaka ta Xikaya (DHA) yi ta amukela swikombelo leswi rhumeriwaka hi poso.Endzhaku ka sweswo, minkandziyiso ya vuxokoxoko na swinepe swa mupfhumba swi ta tekiwa eka ndzhawu ya ku nghena. Mpfumelelo wu ta amukeleka ntsena eka vaendzi/Vhisa ya rihanyo. DHA yi ta simeka vukandziyisi bya vuxokoxoko (leswi katsaka tintiho na swinepe) eka tindzhawu to nghena ha tona. Tindzhawu ta vuhahisi ti ta va Rivala ra Swihahampfhuka ra OR Tambo, Rivala ra Swihahampfhuka ra King Shaka na Rivala ra Swihahampfhuka ra Cape Town.DHA yi ta tumbuluxa Khamphani ya ku Kambisisa Vapfhumba (ATC) ya Phurogireme ya China, India na Russia loko swi koteka ku nga engeteleriwa matiko lawa ya lavaka vhisa.DHA yi ta ya emahlweni na ku humesa Tivhisa ta Matiko yo Hlaya ta nkarhi wo leha eka lava tshamelaka ro famba. Leyi yi va yi ri ni mpfumelelo wa tin’hweti tinharhu kambe yi nga hundzisi malembe manharhu. Mimpfumelelo leyi nga ta endliwa exikarhi ka tin’hweti tinharhu ku fika ka lembe rin’we.DHA yi ta engetela Tisenthara ta ku Fambisisa Tivhisa (VHC) eChina, India, United Kingdom, Nigeria, Democratic Republic of Congo, Angola, Ghana, Kenya na Uganda. DHA yi ta hatlisisa ku pfuriwa ka VFC eZimbabwe, UAE na le Botswana.Mimpfumelelo leyi nga ta endliwa eka ku tlula lembe rin’we.DHA yi ta simeka tisisiteme ta ku kamberiwa loko u nga se khandziya xihahampfhuka (ku katsa tisenthara ta vukorhokeri) eka timbala ta swihahampfhuka ta matiko ya misava.DHA yi ta kurisa sisiteme ya ku yisa emahlweni ku phurosesiwa ka vakhandziyi na ku simekiwa ka nongonoko wa Mavito ya Vakhandziyi ku kota ku antswisa ku kambela makhombo.DHA yi ta hetisisa ku endla tivhisa hi muchini na sisiteme ya ku nyika mpfumelelo.Swilaveko swa n’wana loyi a humaka laha tikweni: N’wana wa laha Afrika Dzonga:Loko swi ta ka vana va laha Afrika-Dzonga (lava ya ka ematikweni mambe) IMC yi amukele ku simekiwa ka swilaveko leswi nga kona swa n’wana loyi a humaka laha tikweni, leswi katsaka afidavhiti ya mpfumelelo ya vatswari ha vumbirhi tanihi leswi swi endliwaka ku sirhelela vana.Mimpfumelelo leyi nga ta endliwa exikarhi ka tin’hweti tinharhuTinhloko ta swikolo ti ta nyika mpfumelelo eka vana ku huma tendzo ta swikolo. Mpfumelelo lowu wu ta ndlandlamuxiwa ku katsa na minhlangano ya mintlangu leyi tsarisiweke.Afidavhiti ya Mpfumelelo wa Vatswari yi ta engeteleriwa ku ringana tin’hweti leti nga tluleki ntsevu.Mimpfumelelo leyi nga ta endliwa exikarhi ka tin’hweti tinharhu ku fika eka lembe.Marito lawa “Xitifikheti xo Velekiwa xo Helela” ya ta cinciwa leswaku ya va “Xitifikheti xo Velekiwa” na ku katsa mavito ya vatswari.Vuxokoxoko bya vatswari byi ta tsariwa eka phasipoto, leswaku vatswari lava vuxokoxoko bya vona byi nga kandziyisiwa va nga khomi switifiketi swa ku velekiwa. Swilaveko swa n’wana loyi a humaka laha tikweni: Vana va Matikomambe.Vana lava taka laha tikweni, IMC yi tekile xiboho xa leswaku tivhisa ta laveka, ku humesiwa ka switiketi swa ntiyiso swa ku velekiwa kumbe tikhopi leti nga tiyisisiwa swi fanele swi ya emahlweni loko ku phurosesiwa xikombelo xa vhisa tanihilaha swi nga mukhuva eka matiko ya n’wana.Loko swi ta eka matiko lawa vhisa yi nga lavekiki, IMC yi nyikile swibumabumelo leswi landzelaka:Lava fambaka va tsundzuxiwa swinene leswaku va fanele ku ta ni vumbhoni bya ku i maxaka na mpfumelelo wa vatswari/mutswari kumbe vahlayisi/muhlayisi.Swiphiqo hinkwaswo swa vufambisi leswi khumbhaka tindzawulo swi ta lulamisiwa hi ku burisana ka tindzawulo leti khumbhekaka.Khabinete yi pasisile swibumabumelo na ku tshemba leswaku leswi swi ta lulamisa switandzhaku leswi nga languteriwangiki leswi nga humesiwa naswona vuhlayiseki bya vana byi nga tekeriwi ehansi.Khabinete yi tlhela yi pasisa leswaku DHA yi fanele yi fambisisa switirhisiwa swa nawu eka ku simeka swibumabumelo leswi. Yi tlhele yi nyika swileriso eka ndzawulo ku tihlanganisa na lava khumbhekaka ku nyika va nyika swipbumabumelo leswi swi pasisiweke.Khabinete yi engetela vutomi bya IMC ku kota ku tirhana na timhaka leti tshukaka ti va kona loko ku ri karhi ku simekiwa swiboho swa Khabinete.Vuxokoxoko:Manana Phumla Williams (Muvulavuleri wo Khomela wa Khabinete)Riqingho: 083 501 0139 "
Xitatimende xa nhlengeletano ya Khabinete ya ti 4 ta Hukuri 2015,5 Nov 2015,https://www.gov.za/speeches/statement-cabinet-meeting-4-november-2015-5-nov-2015-0000,https://www.gov.za/ts/speeches/xitatimende-xa-nhlengeletano-ya-khabinete-ya-ti-4-ta-hukuri-2015-5-nov-2015-0000,"1. Ku humelerisiwa ka tiphurogiremenkulu ta Mfumo1.1. Khabinete yi amukela phurojeke yo ringetela ya nhluvukiso wa Mabindzu ya R20 miliyoni. Xikongomelo xa phurogireme leyi ya malembe mambirhi i ku pfuxeta tiphaka ta vumaki ta Afrika-Dzonga, ku tumbuluxa switirhisiwa swa vumaki na ku seketela nhluvukiso wa ikhonomi ku kota ku seketela sekithara ya mabindzu lamantsongo.Phurojeke leyi yi hi hikwalaho ka xinakulobye eka Ndzawulo ya Mabindzu na Vumaki, Nhluvukiso wa Mabindzu Lamantsongo, Timali ta Tiko, Nkwama wa Lava Muholo wa le Xikarhi wa bangi Nhluvukiso ya Afrika. Phurojeke yi lava ku hoxa xandla eka ku tumbuluxa mintirho, ku hunguta vusweti eka vaaki lava nga ni ku tikeriwa, ku antswisa mfikelelo eka thekinoloji na vuswikoti eka mabindzu lamantsongo, ya le xikarhi, na mabindzu lamakulu (tiSMME).Pfhumba leri ri ta kota ku seketela sekithara ya SMME ku fika hi N’wendzamhala 2017. Hi ku languta ku humelela ka wona, mfumo wu nga vona leswaku wu ya emahlweni wu ri sungula etikweni hinkwaro.1.2. Khabinete yi amukela ku simekiwa hi Phuresidente Jacob Zuma ka Senthara ya Migingiriko ya Nhlanganelo eka Skhukhuza. Senthara leyi yi ta fambisa migingiriko ya ku lwisana na ku hlotiwa ka timhelembe eka tindzhawu leti.2. Swibohonkulu swa Khabinete2.1. Khabinete yi pasisile Pholisi ya Vamaki vaa Vatima, leyi yi nga xiphemu xa Kungu ra Migingiriko ya Tipholisi ta Vumaki. Pholisi leyi yi fambelana swinene na Kungu ra Nhluvukiso wa Rixaka eka Kungu ra Tindlela ta Nkaye leri tivisiweke hi Phuresidente Zuma eka Mbulavulo hi Xiyimo xa Rixaka wa 2015.Hi yin’wana ya xiphemu xa migingiriko yo anama ya mfumo ya ku ndlandlamuxa tshaku ra vumaki na ku humelerisa mabindzu lamantshwa eka ikhonomi. Leswi swi endla leswaku ku va na ku nghenelela ko tiya ka Mfumoo eka ku ndlandlamuxa tshaku ra vamaki va tiko na ku kurisa ikhonomi hi ku seketela loku heleleke eka vamaki va vantima tanihilaha swikombisiweke ha kona eka IPAP.Pholisi yi ta kongomana na ku kula na ku phikizana ni matiko ya misava ka mabindzu ya vantima. Xikongomelo i ku hoxa xandla hi ku cinca xivumbeko hi ku ya hi vanhu va Afrika-Dzonga eka sekithara ya vumaki na ku nghenelerisa vamaki va vantima, lava va tiviwaka hikuva va nga tirhisiwi ku tumbuluxa mintirho, timali, xibalo, na ku tumbuluxa swilo swintshwa. Pholisi yi ta tisa ku nghenelerisa loku vuyerisaka eka tikhamphani leti vinyi va tona ku nga vantima na ku lawuriwa hi vantima leti khumbhaka na tisekithara ta vumaki eka ikhonomi.Holobye wa Mabindzu na Vumaki u ta khoma nhlengeletano na vateki va mahungu ku hlamusela hi xitalo pholisi leyi.2.2. Khabinete yi pasisisle Ku Simekiwa ka Xiviko xa Vunharhu xa Tiko ra Afrika-Dzonga xa Ntwanano wa Cartagena eka Vuhlayiseki bya leswi Hanyaka, ku va swi rhumeriwa eka Matsalana wa Nhlengeletano ya ku Hambana ka Dyondzo ya swa Vutomi. Ntwanano lowu wu lawula mafambelo ya Leswi Hanyaka leswi nga Cinciwa, leswi tivekaka hi ku va Swiharhi leswi nga Cinciwa leswi nga endliwa hi thekinoloji ya leswi hanyaka ya manguva lawa, ku suka etikweni rin’wana ku ya eka rin’wana. Afrika-Dzonga i tiko ra vunkaye lerikulu leri endlaka mavele lawa ya nga antswisiwa emisaveni na ku va rona leri rhangeke emahlweni eka ku amukela mavele lawa ya nga antswisiwa. Leswi swi fambelana ni Xiyenge xa 24 xa Vumbiwa, lexi bumabumelaka ku hlayiseka ka leswi hanyaka swo hambana.2.3. Khabinete yi pasisile ku va Afrika-Dzonga ku rona ro sungula ku nyika vukorhokeri hi ku ya hi xiboho xa vunkaye xa Nhlangano wa Mabindzu ya Misasa (WTO) eka Khoniferense ya Vaholobye ku nyika mpfumelelo wo hlawuleka eka Matiko lawa yo ka ya nga Hluvukaka Swinene (tiLDC). Afrika-Dzonga ri tinyiketerile ku simeka ntwanano wa WTO, lowu fikelerisa nseketelo wo hlawuleka eka tiLDC. Eka matiko ya 34 lawa ya katsakanyiwaka ku va ya ti LDC, 25 wa wona ya huma eAfrika. Vukorhokeri byo sungula bya Afrika-Dzonga ku va vukorhokeri bya Timali, vuhlanganisi bya tiqingho, vupfhumba na sekithara ya magondzo. Vukorhokeri lebyi byi hi byin’wana lebyi nga xirko xa ku fikelerisa ku olovisa ka timakete eka vukorhokeri na vaphakeri va vukorhokeri eka timakete eka matiko lawa ya nga ri ki tiLDC.2.4. Khabinete yi pasise ku langutisisiwa ka tihakelo hi 5.5% ku lulamisa Miholo leyi faneleke ku hakeriwa swirho swa Khomixini ya Timfanelo ta Vanhu ya Afrika-Dzonga (SAHRC) ku sukela hi ti 1 Dzivamisoko 2015. Leswi swi xaxamela swinene na Xiyenge xa 9(1) xa Nawu wa SAHRC, 2013 (Nawu wa 40 wa 2013).2.5. Khabinete yi pasisile ku rhumeriwa ka Xiviko xa Vumbirhi xa Minkarhi na Minkarhi lexi hlanganisiweke xa Afrika-Dzonga ehansi ka Ntwanano wa Afrika eka Timfanelo ta Vanhu na Ximunhu na leswku Xiviko xo Sungula ehansi ka Ntwanano wa Afrika eka Timfanelo ta Vamanana eAfrika.Xiviko lexi eka Khomixini ya Nhlangano wa Matiko ya Afrika i xihlelo xa leswi fikeleriweke na mintlhotlho leyi khumbaka timfanelo ta vaaki, tipolitiki , ikhonomi ya vaaki na ndzhavuko. Leswi swi fambelana ni ku va Afrika-Dzonga ri ri xirho xa Ntwanano wa AU na Ntwanano wa Matiko ya Afrika eka Timfanelo ta Vanhu na Ximunhu na Timfanelo ta Vamanana eAfrika.2.6. Khabinete yi pasisile ku tivisiwa ko sungula ko yisa Lesotho Emahlweni loku nga ta sungula hi ti1 Nyenyanyana 2016. Leswi swi ta endzhaku ka ku yisiiwa emahlweni loku nga nyikiwa Zimbabwe hi 2010, loku nga yisiwa emahlweni. Ku yisiwa emahlweni loku ku ta pfuna eka vufambiselo byo antswa eka mafambelo ya vatirhi lava humaka eLesotho ku ta eAfrika-Dzonga loku nga landzeleriki tindlela leti nga kona ta ku tlula ndzilekano. Holobye wa Timhaka ta Xikaya u ta nyika vuxokoxoko hi xitalo loko a khoma nhlengeletano ni vateki va mahungu eka nkarhi lowu taka.2.7. Holobye wa Timali u chumbuterile Khabinete eka ku simekiwa ka Nawu wa ku Cinca Milawu ya Xibalo wa 2013 na 2014 lowu nga ta sungula hi ti1 Nyenyankulu 2016. Ku cinciwa loku ku lava ku tisa fambelana na ku olovisa xibalo xa mali ya penceni na ku vuyeriwa. Ku engetela ku vuyeriwa hi xibalo ku angarhela swirho swa nkwama wa phurovhidente lowu nga ta pfuna mamiliyoni ya vatirhi ku tiphina hi muholo wo ya tshama ha wona ekaya.Leswi swi ta tlhela swi pfuna eka ku tsandzeka ku hakela xibalo eka vanhu lava holaka mali ya le henhla ka 27.5% wa muholo kumbe muholo lowu wu faneleke ku hakela xibalo ku fika eka R350 000. Holobye u tlhela a vikela Khabinete hi maendlela ya xilembe eka nkwama wa penceni, laha lava faneleke ku vuyeriwa eka ku hunguteriwa xibalo vafeneleke ku endla yin’wana ya minhlayiso ya vona ya penceni.Ku cinciwa loku ku le ku simekiweni endzhaku ka mimbhurisano ni lava khumbhekaka endzeki na le handle ka Khansele ya Vatirhi na Nhluvukiso wa Ikhonomi ya Tiko, laha ku nga khomiwa tinhlengeletano to ringana 33 ni vatirhi na vumaki ku sukela hi 2012. Lavo tala lava khumbhekaka va kombise ku seketela loku heleleke ku ya emahlweni ka ku cinciwa loku hi ti1 ta Nyenyankulu 2016.3. Milawumbisi3.1. Khabinete yi pasise ku rhumeriwa ka Nawumbisi wa ku Cinca Vuhaxi wa 2015 ePalamende. Nawumbisi lowu wu lava ku cinca Nawu wa Vuhaxi, 1999 (Nawu wa 4 wa 1999) ku kota ku hluvukisa na ku ku simeka mafumelo lawa ya tshamisekaka ya nkarhi wo leha na ku tiya ya Nhlangano wa Vuhaxi wa Afrika-Dzonga (SABC).Mfumo wu ti nyiketerile swinene ku va ni vuhaxi lebyi nga tiya, lebyi ti yimelaka byi ri byoxe na ku va ni nkoka, lowu nga ni vutihlamuleri eka lava nga ni xiave, vaaki na Palamende. Vuswikoti bya ku fikelerisa xikombelo xa yona ku va eka xiyimo xa le henhla bya Bodo ya SABC eka ku nyika tlhelo leri yi faneleke ku ya kona eka vuhaxi bya vaaki.3.2. Khabinete yi pasisile Nawumbisi wa Ndzindzakhombo wa 2015 leswaku wu tivisiwa ePalamende. Nawumbisi lowu wu fikelerisa rimba ra xinawu ku nyika vuleteri eka sekithara ya ndzindzakhombo loku fanaka na ka swipimelo swa matiko ya misava eka swipimelo swa ndzindzakhombo. Nawumbisi wu antswisa vulawuri bya makhombo, timali na swilaveko swa vufambisi. Wu lava ku susa na ku tiyisisa swiyenge swa Nawu wa Ndzindzakhombo wa Nkarhi wo Leha, 1998 (Nawu wa 52 wa 1998) na Nawu wa Ndzindzakhombo wa Nkarhinyana, 1998 (Nawu wa 53 wa 1998) leswi fambelenaka na vulanguteri lebyi pfunaka.3.3. Khabinete yi pasisile ku hangalasiwa ka Nawumbisi wa Mpfapfarhuto wa ku Cela Migodi ya Afrika na Timali eka Gazete ya Mfumo, leswaku vaaki va nyika mavonelo. Nawumbisi wu tumbuluxa Nhlangano wa Migodi ya Afrika na Timali hi ku endla nawu. Wu tlhela wu hlamusela na ku nyika swikongomelo na makungu. Wu tiyisisa mafumelo na vuangameri eka nhlangano.3.4. Khabinete yi pasisile ku tivisiwa ka Nawumbisi Ndzhundzhuluko wa Vusirheleri bya ku Tivisa wa 2015 ePalamende. Nawumbisi lowu wu engetela xikombelo xa Nawu wa ku Sirhelela ku Tivisa, 2000 (Nawu wa 26 wa 2000) ku tlula muthori wa tolovelo na vuxaka bya muthori. Mindzhundzhuluko yi ta lawula ku lahlekeriwa loku khumbhaka ha vumbirhi, ku tivisa ku sirheleriwa eka ku lahlekeriwa ka vaaki na milandzu eka swiyimo swo karhi na ku endla leswaku ku va nandzu eka vuxisi byo endla hi vomu eka ku tivisa.Nawumbusi wu hoxa xandla eka ku tinyikela ka mfumo ku lwisana na vuxisi na vukungundwana hi ku tiyisisa vusirheleri eka valumandleve.3.5. Khabinete yi pasisile ku tumbuluxiwa ka Nawumbisi Ndzhundzhuluko wa Vufambisi byo Hlela Milandzu ya le Magondzweni wa 2015 ePalamende. Nawumbisi wu lava ku hundzuluxa Nawu wa Vufambisi byo Hlela Milandzu ya le Magondzweni, 1998 (Nawu wa 46 wa 1998). Nawumbisi wu ta pfuna Ejensi ya Milandzu ya le Magondzweni ku va yi tshamiseka eka Timali, na ku antswisa ku rhumeriwa ka switiviso swa milandzu.4. Mintlangu leyi taka            4.1. Phuresidente Zuma u ta nghenelela Samiti ya G20 hi ti 15 ku fika hi ti 16 ta Hukuri eAntalya, eTurkey. Laha xikongomelo xi nga ta va ka ku ku kula swin’we na ku tirha hi matimba swin’we.  Varhangeri eka Samiti va ta kanela ku nghenelela, ku simekiwa na vuvekisi ku fikela ku kula, ku tiya na ku ya emahlweni eka xiyimo xa Matiko ya misava. 4.2. Phuresidente Zuma u ta ya eka rendzo ra ximfumo eBerlin, eGermany hi ti 10 Hukuri 2015, laha a nga ta rhurheriwa hi Mukhanselara Angela Merkel. Phuresidente u ta endzela na Phuresidente Joachim Gauck.Hi nkarhi wa rindzo, Matiko ha vumbirhi ya ta tiyisisa ku tinyikela ka wona ku yisa emahlweni mintwanano na vuxaka bya ikhonomi.4.3. Phuresidente u ta rhurhela Holobyenkulu wa Dutch Mark Rutte eUnion Buildings hi ti 17 ta Hukuri 2015.Endzhaku ka leswi, Holobyenkulu Rutte u ta rhangela varhumiwa va mabindzu eJoni na le Cape Town laha ku nga langutisiwa swa vurimi, hlayisa wa rihanyo, vutleketli, miako, mati na eneji.  4.4. Afrika-Dzonga ri ta rhurhela Foramu ya Samiti ya Ntirhisano ya China-Afrika eJoni ku sukela hi ti 4 ku fika hi ti 5 N’wendzamhala 2015. Swikongomelo swa Samiti i ku veka erivaleni Tiphurogireme ta Ntirhisano ta Makungu ya Malembe ya 5 – 10  exikarhi ka Afrika-Dzonga na China (2015 – 2025)  na ku hlohlotela mintwanano ya matiko ha vumbirhi exikarhi ka matiko lawa ya mbirhi.4.5. Xandla xa Phuresidente Cyril Ramaphosa u ta rhangela vurhangeri bya xiyimo xa le henhla eka Rendzo ra Ximfumo ro ya eRhiphabuliki ra Xiisilamu ra Iran ku sukela hi ti 7 ku fika hi ti 9 ta Hukuri 2015, ku yisa emahlweni mintwanano ya xipolitiki na vuxaka bya ikhonomi ya Matiko ha vumbirhi.  4.6. Phuresidente Zuma hi ti 6 ta Hukuri 2015 u ta teka rendzo ra Vuangameri ra Siyahlola eBushbuckridge eMpumalanga, leri nga ta langutisisa mati na nkululo.Ku fika kwalomuya ka 16 600 ta mindyangu yi ta vuyeriwa hi Xiyenge xo sungula xa phurojeke ya mfumo ya mati eka tindzhawu, leyi phakelaka mati eka matikoxikaya ya 24 eka Masipala wa Muganga wa Bushbuckridge.Mfumo wu tinyikerile ku tiyisisa leswaku Afrika-Dzonga ri fikelela vukorhokeri bya mati. Exikarhi ka 2002 ku fika 2014, tiphesente ta mindyangu leyi fikelelaka mati yi engetelekile ku suka eka 80% ku fika eka 86%, loko nkululo wu engetelekile ku suka eka 62% ku fika eka 80%.4.7.      Phuresidente Zuma u ta nghenelela ku vekiwa exitulwini ka Phuresidente loyi a nga ha ku hlawuriwa ka Vun’we bya Rhiphabuluki ya Tanzania, Muchaviseki Tatana John Pembe Magufuli, hi ti 5 Hukuri 2015.5. Mahungu yo hoyozela5.1. Khabinete yi bela mandla eka vayimelakulangwa eka Masagwati ya Batho Pele ya Vunharhu ya Tiko. Masagwati lawa ya ta khomiwa hi ti 13 ta Hukuri 2015 eEmperors Palace, eGauteng ehansi ka nhlokomhaka leyi nge: “Batho Pele – Vanhu Emahlweni”. Ku vuyeriwa matirhelo lamanene, ku tirha kahle na ku pima ku enela ka vaaki hi matirhelo ya mfumo.5.2. Khabinete yi bela mandla eka mfumo na vaakatiko va Rhiphabuliki ya Côte d’Ivoire na Vun’we bya Rhiphabuliki ya Tanzaniya ku va va vile na minhlawulo leyi nga ni ku rhula. Ku nghenelela ka vaaki va Ayivhori na va Tanzaniya eka mnihlawulo ya mani na mani swikombisa ku twisisa nkoka wa ku endla ntirho wa muakatiko wa timfanelo ta nkoka. Swikombisa ku kula ka phurosese ya xidemokirasi eka tikonkulu ra Afrika.5.3. Khabinete yi bela mandla eka xipano xa Springbok eka matirhelo ya vona eka Khapu ya Misava ya 2015 ya Bodo ya Matiko ya Misava ya Rugby. Xipani xi vuyile na mendlele ya koporo. 5.4. Khabinete yi bela mandla eka n’wamatsambu wa xipano xa Afrika-Dzonga ku va a hetile Khapu ya Misava ya swa Matsambu ya FINA/airweave eDoha, Qatar.Cameron van der Burgh u kumile mendlele ya nsuku eka mphikizano wa 100 wa timitara ta ku hlambela hi xifuva, Chad le Clos eka timitara ta 100 ta ku hlambela bya phaphatani u kotile ku fikelela xiyimo xa vumune6. Tikhoniferense6.1. Khabinete yi amukela varhumiwa lava ya ka eka Khoniferense ya Mphikizano wa Matiko ya Misava ya Vumune ya BRICS ku sukela hi ti 12 ku fika hi ti 13 Hukuri 2015 eka Senthara ya Tinhlengeletano ya Hosi Albert Luthuli, eDurban ehanis ka nhlokomhaka leyi nge: “Mphikizano na ku Kula loku Angarhelaka”. Leswi swi rhamba vativi va Nawu wo Phikizana ku langutisisa hilaha pholisi ya mphikizano yi nga hoxaka ha kona xandla eka ku kula swin’we na ku hluvuka ka ikhonomi eka matiko ya BRICS (Brazil, Russia, India China na Afrika-Dzonga) Milawu yo phikizana ya Afrika-Dzonga leyi tiyeke yi pfumelela vaakatiko ku ku nghenelela eka ikhonomi ya tiko hi ndlela leyi enetaka. Yi hlohlotela ku nghenelela ka vanhu vo tala eka tisekithara ta ikhonomi na swiyimo leswi ringaneke swa mabindzu.Milawu yo phikizana ya Afrika-Dzonga yi hoxile xandla eka ku pfumelela vaaki ku nghenelela naswona yi humelerise magoza yo sivela ku xavisa hi minxavo ya le henhla na ku vumba vuxaka ku ri ku pfumaleka mphikizano.6.2. Holobye wa Magondzo Dipuo Peters u ta nghenelela Khoniferense ya Vumbirhi ya Matiko ya Misava ya Vaholobye va Magondzo ku sukela hi ti 18 ku fika hi ti 20 Hukuri 2015 eBrazil, laha Afrika-Dzonga ri nga ta andlala Xiviko xa Theme ya le Xikarhi ya Tiko hi ku humelela loku nga va kona eka ku simekiwa ka Migingiriko ya Vuhlayiseki Emagondzweni ka Khume ra Malembe eka Nhlangano wa Matiko ya Misava ku sukela hi 2011 ku fika hi 2020 hi Kungu ra Matiko ya Misava.Afrika-Dzonga ri tinyikerile ku hunguta mafu ya le magondzweni hi 50% ku suka eka 13 967 ku fika eka 7 000 hi 2020. Afrika-Dzonga ri le ku tirheni swinene ku fikelela swikongomelo leswi ri ga ti vekela eka Khume ra Malembe ra Migingiriko ya Vuhlayiseki Emagondzweni 2011 ku fika 2020 eka Kungu ra Matiko ya Misava, hambileswi ku nga ni mintlhotlho leyi tiko ri hlanganaka na yona.7. Xiyimo xa Khabinete eka timhaka ta nkoka embangwini7.1. Ku lulamisa mintlhotlho ya ku tumbuluxa mintirho i xirhangana xa le henhla xa mfumo. Xitatimende xa Pholisi ya Mpimanyeto wa le Xikarhi ka Lembe xi kombise leswaku ku kula ka ikhonomi ya misava ku yile ehansi, laha minxavo ya switirhisiwa yi nga tsana na ku engeteleka ka ku pfumaleka ka mintirho eka matiko yo tala ya misava.Leswi swi kombisiwile eka Vulavisisi bya Kotara bya Vatirhi, lebyi eka theme ya vunharhu ya 2015 byi nga kombisa ku pfumaleka ka mintirho hi 25.5%, laha yi nga tlakuka swintsongo ku suka eka 25.4% hi kota leyi fanaka lembe leri nga hundza.Leswi swi vula ku ri swa laveka leswaku tisekithara hinkwato ti tirhisana na mfumo eka ku seketela makungu ya mfumo ya ku tumbuluxa swivandla swa mintirho na ku endla leswaku Vaaki va Afrika-Dzonga vo tala va kuma mintirho.Mfumo, hi Kungu ra Tindlela ta Nkaye, wu tirha ku hlohlotela ku kula na u tumbuluxa mintirho hi ku pfula swivandla leswintshwa eka tindzhawu ta nkoka ta ikhonomi.7.2. Khabinete yi amukela ku tivisiwa hi Phuresidente Zuma eka ku nga ngeteleriwi ka tihakelo eka tidyondzo ta le henhla eka lembe ra dyondzo ra 2016. Xiboho lexi xi tisa ku humula loku lavekaka swinene emindyangwini, ngopfungopfu eka lava sweleke, na lava kumaka muholo wa le xikarhi na lava sweleke lava nga ni vadyondzi etiyunivhesiti.Khabinete yi tlhela yi amukela xiboho hi Phurosidente xa ku tumbuluxa khomixini leyi nga ta languta leswi boxiweke hi swichudeni. Phuresidente u ta tivisa khomixini na leswi yi nga ta tirhisa xiswona hi ku famba ka nkarhi.7.3. Khabinete yi amukela ku nghenelela ka Ndzawulo ya Mati na Nkululo ku pfuna vaaki va Kwazulu-Natal na Free State leswi nga khumbhiwa hi dyandza. Tindzhawu leti phakeriwaka mati yo tala laha tikweni hi ku ya hi muganga eka madamu na swikimi swi ta tshama swi hlayisekile tanihi leswi tindzhawu leti ti nga ni mati lawa ya ringaneleke na ku va na mati lawa ya nga pimiwaka hi damu ku va eka 66% ra ku tala.Khabinete yi amukela ku tumbuluxiwa ka Komiti ya Vaholobye (IMC) eka Nhlayiseko wa Mati leyi rhangeriweke hi Holobye wa Mfumontirhisano na Timhaka ta Xintu Pravin Gordhan. Swirho swa IMC swi katsa Holobye wa Nhluvukiso wa Matikoxikaya na Antswiso wa Misava, Mati na Nkululo, na Vurimi, Swihlahla na swa Tinhlampfi. Komiti yi ta bula na ku nyika swiringanyeto eka vaaki ngopfungopfu lava khumbhekaka eka dyandza.7.4. Khabinete yi lemuke leswi humelelaka eNigeria eka ndziho wa US5.2 biliyoni eka MTN hi Khomixini ya Vuhlanganisi ya le Nigeria. Khabinete yi tshemba leswaku mimbhurisano exikarhi ka MTN na valawuri va le Nigeria ya ta hatlisisa xintshuxo hi ku hatlisa eka minkwetlembetano ku kota ki tiyisisa.8. Marito yo Chavelela8.1. Khabinete yi khumbhekile hikwalaho ka rifu ra xitshuketani ra Chumani Nqakula, n’wana wa jaha wa Holobye wa Vusirheleri na Khale ka Masocha Nosiviwe Mapisa-Nqakula na Charles Nqakula, xirho xa Palamende. Khabinete yi rhumela marito yo chavelela eka ndyangu wa ka Nqakula na vanghana.8.2. Khabinete yi rhumela marito yo chavelela eka ndyangu na maxaka ya Holobye wa Vatirhelamfumo na Vulawuri Holobye Ngoako Ramatlhodi, eka ku hundza emisaveni ka mhani wakwe wa malembe ya 95, Mmatlou Elizabeth Ramatlhodi.9. Ku thoriwaKu thoriwa hinkwako ku ta landzela ku kamberiwa ntiyiso wa tidyondzo na mbhasiso lowu faneleke.1. Tatana Mogojare Richard Seleka tanihi Mulawuri-Angarhelo (DG) wa Ndzawulo ya Mabindzu ya Mfumo; na2. Tatana Robert Moeketsa Ramasod tanihi xandla xa DG: Vutumbuluxi bya Vurimi, Rihanyo na Nhlayiseko wa Swakudya eka Ndzawulo ya Vurimi, Swihlahla na sTinhlampfi.9.1. Bodo ya Vufambisi bya Nhlangano wa Mapatu:a) Manana Daphline Harridene Charlotte-Ann Ewertse – Xirho xa le Handle; nab) Tatana Thulani Matiki Norman Kgomo – Xirho xa le Handle.9.2. Bodo ya Nhlangano wa Vuvekisi bya Timali ta Vaaki:a) Manana Lindiwe Toyi – Mulawuri wa le Handle;b) Manana Sandra Beswick – Mulawuri wa le Handle;c) Manana Tantaswa Fubu – Mulawuri wa le Handle;d) Dokodela Claudia Manning – Mulawuri wa le Handle;e) Manana Pitsi Paul Moloto – Mulawuri wa le Handle; naf) Manana Matshepo Faith More – loyi a thoriwaka ra vumbirhi tanihi Muofisirinkulu wa Timali.9.3. Bodo ya Ejensi ya Nhluvukiso wa Tindlu:a) Tatana Mavuso Walter Msimang – Mutshamaxitulu;b) Tatana Maanda Emmanuel Mutheiwana;c) Tatana Pravin Amar Singh;d) Tatana Thuthuka Siphumezile Songelwa; nae) Tatana Nkululeko Nkosingiphile Vilakazi – muyimeri wa Holobye wa Mintirho ya Mfumo.Vuxokoxoko:Manana Phumla Williams (Muvulavuleri wo Khomela wa Khabinete)Riqingho: 083 501 0139"
Xitatimende xa nhlengeletano ya ti 4 Hukuri 2015,19 Nov 2015,https://www.gov.za/speeches/statement-cabinet-meeting-18-november-2015-19-nov-2015-0000,https://www.gov.za/ts/speeches/xitatimende-xa-nhlengeletano-ya-ti-4-hukuri-2015-19-nov-2015-0000,"1. Ku humelerisiwa ka tiphurogiremenkulu ta mfumo1.1. Khabinete yi bela mandla eka Ndzawulo ya Vutshamo bya Vanhu ku va yi nyikile tindlu eka Phurojeke ya Vutshamo bya Vanhu leyi Hlanganeleke eSavanna City eka Masipala wa Muganga wa Sedibeng eka lava nga swela. Vanhu vo tiveka va Afrika-Dzonga va hlanganile ni lava khumbhekaka, ku katsa vameyara na vatirhelafumo ku suka eMasipala wa Muganga wa Sedibeng, eka ku penda tindlu leti hetiweke eku simekiweni ku katsa na ku endla xirhapa.Ku fikela kwalomuya ka 18 000 wa tindlu ti akiwile, leti nga vuyerisa vadyuhari, vanhu lava nga tsoniwa, ni vana na vamanana lava rhangelaka minti. Khabinete yi tlhela yi amukela ku tivisiwa leswaku haxawa ndzawulo yi ta simeka phurojeke, leyi nga ta vona leswaku tindlu ta 60 000 ta akiwa.1.2.    Khabinete yi amukela ku ya emahlweni loku nga endliwa hi Phurojeke ya Tshepo “hope” 10 000, leyi nga le ku pfuneni ku hunguta ku pfumaleka ka mintirho eka vantshwa va Dorobankulu ra Tshwane. Phurojeke leyi ya timiliyoninyingi ta tirhandi yi lava ku letela 10 000 wa vantshwa lava pfumalaka mintirho hi ku va nyika vuswikoti na ntokoto lowu lavekaka wa loko va lava ku nyika vukorhokeri eka phurojekeLoko va hetile ku leteriwa vantshwa va ta tumbuluxa na ku fambisa mabindzu lawa ya humelelaka. Ku fika sweswi, ku tlula kwalomuya ka 190 wa mabindzu ya fikelerisile swivandla swa mintirho eka vantshwa vo tala. Hi ku engetela, tindzawulo ta dorobankulu ti thola vantshwa van’wana va vona lava nga leteriwa.1.3. Khabinete yi amukela ku tlakusiwa ka gondzo ra R25 (P6-1), gondzo leri ra 42 wa tikhilomitara leri hlanganisaka Gauteng na Limpopo. Phurojeke leyi sukelaka exikarhi ka Bapsfontein na Bronkhorspruit, yi thorile ku tlula 200 wa vanhu. Yi ta tlhela yi vuyerisa sekithara ya vurimi na migodi eka ndzhawu leyi hi ku hlohlotela ku hatlisa ka mafambelo eka tilori ta tinhundzu leti rhwalaka nhundzu na vukorhokeri.2. Swibohonkulu swa Khabinete2.1. Khabinete yi chumbuteriwile hi Ndzawulo ya Sayense na Thekinoloji, leyi nga ta va yi rhurhela vhiki ra sayense ya vaaki leyikulu: Foramu ya Sayense ya Afrika-Dzonga ya 2015 ehansi ka nhlokomhaka leyi nge: “Ku hlanganyeta mbhurisano hi sayense” ku sukela hi ti 8 ku fika hi ti 9 ta N’wendzamhala, ePitori.Foramu leyi yi fikelerisa lava khumbhekaka lava humaka eAfrika-Dzonga, tikonkulu na vatirhisani va matiko ya misava hi xivandla xa ku kanela na ku dyondza hi pholisi leyi hlanganelaka exikarhi ka sayense na vaaki.  2.2. Khabinete yi pasisile leswaku Ntlangu lowu Xaxamelenaka na Siku ra Misava ra Malwande ra Nhlangano wa Matiko ya Misava wa Malwandle (IMO) wu rhurheriwa hi Afrika-Dzonga hi 2020. Ndzawulo ya Vutleketli yi ta rhumela xiboho lexi xa Khabinete eka hlengeletano ya Khansele ya IMO leyi nga vekiwa ku ta khomiwa hi ti 23 ta Hukuri ku fika hi ti 04 ta N’wendzamhala 2015.3. Mintlangu leyi taka3.1. Phuresidente Jacob Zuma u ta rhurhela ntangha yakwe ya le China Xi Jinping eka Rendzo ra Tiko ra masiku mambirhi ku sukela hi ti2 ku fika hi ti3 ta N’wendzamhala. Rendzo leri ri lava ku hetisisa Rimba ra Ntirhisano exikarhi ka China-Afrika-Dzonga ra Malembe ya 5 na 10 leri nga ta tiyisisa ku simekiwa ka mintwanano ya hina endzhaku ka ku gimetiwa ka Mintwanano ya Beijing hi 2010. Yi ta ya emahlweni na ku anamisa na ku ndlandlamuxa Vuxaka bya Makungu lebyi Hetisekeke lebyi matiko havumbirhi ya avenelaka byona.Vuxaka bya Afrika-Dzonga na China byi ta tshama byi ri bya nkoka eka ku fikelela ajenda ya nhluvukiso hi pholisi ya matikomambe loko hi ya emahlweni hi matimba na ku simeka NDP, ntirhisano eka vurimi, timhaka ta mbango, mabindzu na vumaki na timali tanihiloko tiko ri yisa emahlweni ajenda ya Afrika-Dzonga emahlweni. Yi tlhela yi fikelerisa nkateko wa ku hlela ku humelela loku nga kona eka mabindzu na ntirhisano eka matiko havumbirhi, na ku hatlisisa na ku hetisisa matlhelo yan’wana ya vutirhisani.3.2. Phuresidente Zuma u ta rhangela varhumiwa eka Ntshamo wa vu 21 wa Khomferense ya Minhlangano eka Rimba ra Mintwanano eka ku Cinca ka Maxelo eka Nhlangano wa Matiko ya Misava (UNFCCC) na Ntshamo wa vu 11 wa Khomferense ya Minhlangano leyi Korhokelaka Minhlangano eka Phurotokholo ya Kyoto (CMP11) leyi nga ta khomiwa ku sukela hi ti 30 ta Hukuri 2015 eParis, eFrance.Minkanelo ya matiko ya misava ya mintwanano leyintshwa yi ta nyika rimba ra ku angula eka ku cinca ka maxelo, loku nga ta va kona ku sukela hi 2020 ku ya emahlweni. Leswi fambelenaka na ku tsakela ka Afrika-Dzonga na matiko lawa ya ha hluvukaka lawa ya nga lava ku seketeriwa endzhaku ka 2020, Afrika-Dzonga ri ta ya emahlweni na ku sirhelela milawu ya nkoka ya UNFCCC ya ku ringanana na ku hambanisana.Eka ntlawa wa 77+ wa nhlengeletano ya le China, Afrika-Dzonga ri ta hlayisa na ku tiyisisa vun’we bya matiko lawa ya ha hluvukaka ku kuma ntwanano wa le Paris lowu nga erivaleni, lowu lavaka ku hi yisa emahlweni, lowu nga andlariwa kahle hi xisayense naswona lowu nyikaka matiko lawa ya ha hluvukaka xivandla xo hluvuka eka matiko lawa ya ha hluvukaka.3.3. Phuresidente Zuma u ta simeka Pfhumba ra Masiku ya 16 ra Nghenelelo eka ku Alela Madzolonga eka Vamanana na Vana ku sukela hi ti 25 ta Hukuri 2015 eNaauwpoort, eMahikeng ehansi ka nhlokomhaka leyi nge: “Ndzi Hlayi na Mina: Hinkwerhu Hi Yisa Emahlweni ku Pfumaleka ka Madzolonga eAfrika-Dzonga Emahlweni.” Pfhumba leri ri tsundzukiwa tanihi xiave xa masiku ya 365 ya Migingirko, leri ku nga pfhumba leri ya ka emahlweni leri lemukisaka mayelana na Madzolonga eka vamanana na vana, naswona wu rhamba vanhu ku va va hlayiwa eka lembe lero leha ra Migingiriko. Khabinete yi rhamba vaaki va Afrika-Dzonga ku seketela pfhumba leri na ku tirhisa nkarhi lowu ku rhamba vaaki na vatirhisani na mfumo ku herisa madzolonga eka vamanana na vana - #Ndzi Hlayi na Mina.3.4. Xandla xa Phuresidente Ramaphosa u ta rhangela varhumiwa va mfumo eka minjhekanjhekisano ya ntolovelo na Foramu ya Vahleri va Mahungu va Tiko ra Afrika-Dzonga hi ti 21 Hukuri 2015 tanihi xiphemu va vutinyikeri bya mfumo na phurogireme ya ku ya emahlweni yo tiyisisa vuxaka na vuhangalasamahungu. Mfumo wu ta chumbutela vahleri va mahungu hi phurogireme ya timhakankulu na makungu lawa ya ha taka loko hi nyika vahleri nkateko wa ku humesela ehandle timhaka leti va titsakelaka na mfumo.3.5. Afrika-Dzonga ri ta tekela enhlokweni Siku ra Misava ra Aids ehansi ka nhlokomhaka leyi nge: “Hi ri karhi yi Yisa Rixaka leri nga ri ki na HIV. SUKA U YIMA. ENDLA. SIRHELELA. ZIRO – lexi ku nga xirhambo eka vaaki ku endla swo karhi. Nhlokomhaka ya lembe leri yi huma eka Siku ra Misava ra AIDS ra Matiko ya Misava ya 2011 ku fika 2015 ku nga ku: “KU FIKA EKA ZIRO”. Siku ra Misava ra AIDS ri ya emahlweni na ku tiyisisa mbhurisano eka swo fana na ku tsan’wa na xihlawuhlawu, ku rhamba vaaki ku angula na ku angula eka mfikelelo wa ku nsivelo, vutshunguri na vukorhokeri bya nseketelo.Ntlangu lowukulu wa ku tsundzuka wa Siku ra Misava ra AIDS wu ta khomeriwa eKwazulu-Natal. Leswi swi ta nyika mukhuva wa matlangelelo ya Afrika-Dzonga tanihi murhurheli wa Khomferense ya Matiko ya Misava ra AIDS ya vu 21 eSenthareni ya Tinhlengeletano ya Inkosi Albert Luthuli eDurban ku suka hi ti 17 ku fika hi ti 22 ta Mawuwani 2016. Afrika-Dzonga ri ya emahlweni na ku humelela eka nyimpi ya ku lwa na HIV na AIDS, endzhaku ka loko ri engetela phurogireme ya vutshunguri ya HIV ya tiko, laha vanhu lava tlulaka 3 miliyoni va nga eka vutshunguri bya antirhethirovhayirali, na ku ya emahlweni na ku hunguta ku tlulela ka vuvabyi ku suka eka manana ku ya eka n’wana na ku antswisa mahlayiselo ya swikombo swa vuvabyi va xifuva.3.6. Khabinete yi hlohlotela vaaki va Afrika-Dzonga ku nghenelela eka mintlangu ya Izimbizo leyi nga kunguhatiwa ku khomiwa hi Vhiki leri Kongomeke na Imbizo ya Rixaka ku sukela hi ti 30 Hukuri ku fika hi ti 6 ta N’wendzamhala 2015. Xivandla lexi xi kotisa vaaki ku burisana na swirho swa Vurhangeri.  Vhiki leri Kongomeke ra Imbizo ya Rixaka yi ta humelela ehansi ka nhlokomhaka leyi nge: “Hinkwerhu hi Yisa Afrika-Dzonga Emahlweni” naswona yi ta tivisa vaaki hi leswitshwa eka ku tirhisiwa ka Kungu ra Timhaka ta Nkaye eka ku pfuxelela ku kula ka ikhonomi na ku tumbuluxa mintirho, tanihileswi Phuresidente Jacob Zuma hi n’hweti ya Nyenyanyana a nga vula hakona eka Mbulavulo hi Xiyimo xa Rixaka. Swirho swa Vurhangeri swi ta tirhisa nkarhi lowu ku rhamba vaaki ku nghenelela eka swiphiqo swa vona, leswi katsaka timhaka leti fambelenaka na madzolonga ehenhla ka vamanana na vana.3.7. N’hweti ya N’wendzamhala i N’hweti ya ku Rivalelana naswona Afrika-Dzonga ri ta tsundzuka Siku ra ku Rivalelana hi ti 16 ta N’wendzamhala ePort Elizabeth, eKapa-Vuxa ehansi ka nhlokomhaka leyi nge: “Ku hlanganisa ku hambana: Ku aka rixaka leri nga na vun’we ra Afrika-Dzonga ku ya eka tiko leri hluvukaka”. N’hweti leyi i ya nkoka swinene eka rixaka tanihiloko yi hlohlotela ku rivalelana, ku rhula na ku vumba vun’we tanihileswi xidemokirasi xa tiko ra hina xi nga tumbuluxisiwa xiswona.Khabinete yi hlohlotela vaaki va afrika-Dzonga ku tirhisa n’hweti leyi ku fikelelana tanihiloko tiko ri ya emahlweni na ku tirha swin’we ku aka tiko leri nga na vun’we na ku humelela.3.8. Khabinete yi tsundzuxa vahakeri va xibalo lava nga si rhumelaka swibalo swa vona swa vona swa 2014/2015 swa lembe-xibalo leswaku siku ro pfala ku rhumela swibumabumelo i 27 Hukuri 2015. Khabinete yi khensa hikwavo vahakeri va xibalo eka ntirhisano wa vona na mfumo ku fikelerisa vukorhokeri lebyi lavekaka swinene lebyi pfunaka magidigidi ya vaaki etikweni hinkwaro.3.9. Khabinete yi bela mandla eka Ndzawulo ya Nhluvukiso wa Vanhu eka Senthara ya Vulawuri bya Madzolonga ya Rimbewu (GBVCC) ku va yi kumile Sagwati ra ku va Senthara ya Vuhlanganisi yo Antswa Emisaveni Hinkwayo eLas vegas, USA, hi ti 5 ta Hukuri 2015, hi Ravumune. GBVCC i senthara ya vuhlanganisi leyi tirhaka vusiku na Nhlikanhi leyi tinyikelaka ku nyika nseketelo na vutsundzuxi eka vahlaseriwa va madzolonga ya ku ya hi rimbewu. Lexi hi xin’wana xitori xa ku humelela lexi kombisaka mfumo lowu hlayisaka lowu nga tinyikela ku lwisana na ku herisa madzolonga ya ku ya hi Rimbewu.3.10. Khabinete yi bela mandla eka Eskom ku va yi tirhe masiku ya 100 yi nga timangi gezi (ku avelana gezi). Eskom yi fikelele goza leri hi Ravumbirhi, 17 Hukuri 2015. Masiku ya 100 ya ku nga yimisiwi mphakelo wa gezi a swi vuli ku ri hi fanele hi tshama hi nava milenge. Ematshan’weni, Khabinete yi kombela vaaki ku ya emahlweni na ku tirhisa tindlela ta ku tirhisa gezi kahle.3.11. Khabinete yi bela vayimelakulanghwa va Masagwati ya Mintlangu ya Afrika-Dzonga ya 2015 lawa ya nga ta khomiwa hi ti 22 Hukuri 2015 eSand du Plessis Theatre eMangaung, eFree State. Masagwati lawa khomeriwa ehansi ka nhlokomhaka leyi nge: “Ku tirha swinene a hi ku va wo antswa, kambe i ku tirha swinene”, hi tlangela khume ra malembe ya ku tekela enhlokweni na ku xixima vanhu na swipano leswi nga tirha kahle endzeni ni le handle ka rivala. Vaaki va frika-Dzonga va hlohloteriwa ku seketela tlangu lowu hi ku vhotela Mutlangi Loyi a nga Tirha Swinene wa Lembe ra 2015.4. Xiyimo xa Khabinete eka timhaka ta nkoka embangwini4.1.  Khabinete yi yima na Phuresidente Zuma na vaaki va matiko ya misava ku sola minhlaselo ya vutherorisi yo chavisa leyi nga humelela eBeirut (Lebanon), Baghdad (Iraq), Yola (Nigeria) na Paris (France), leswi nga endla leswaku vanhu va lahlekeriwa hi vutomi lebyi ri ki na nandzu na minhlaselo ya miako. Afrika-Dzonga ri yima ri tiyisisa ku sola minhlaselo leyi kongomaneke na vutomi lebyi pfumalaka xisandzu bya vaaki na ku tlhela ri vula nakambe rito ra rona loko swi ta eka ku chavisela, hi mukhuva wihi kumbe ku suka ka ntlawa wihi, swi nga seketeriwi.4.2. Khabinete yi seketela Migingiriko ya Komiti ya Vaholobye va Mfumo eka ku Kala ka Mati na Dyandza ku hunguta ku khumbheka hi dyandza na ku hlohlotela vaaki ku tirhisa mati kahle ku kota ku tiyisisa mphakelo wa nkarhi lowu taka.Mfumo wu engetelerile R96.6 miliyoni eka R352.6 miliyoni leyi nga vekiwa etlhelo ku seketela tiko eka ndziriso wa dyandza. Leswi swi katsa ku xaviwa ka 45 wa tilori ta mathangi ku phakela mati eka tindzhawu leti khumbhekaka, ku borhiwa ka mati na ku vuyelerisa ku hlayisa mati na ku fambisa ku laveka ka wona, na nseketelo wa vutumbuluxi bya mati.Ndzawulo ya Nhluvukiso wa Matikoxikaya na Antswiso wa Misava eka tindzhawu ta miganga leyi nga khumbheka swinene yi ta pfumelela ku rhurhisiwa ka swifuwo ku ya eka misava ya mfumo laha ku nga ni madyelo yo antswa. Hi ku engetela, Ndzawulo ya Mfumontirhisano na Timhaka ta Xintu yi tirhisana na vameyara ku simeka tindlela to hambana ku hlayisa mati ehansi ka vuleteri bya Ndzawulo ya Mati na Nkululo.Leswi swi katsa ku yimisiwa ka mati, ku angamela swileriso swa swipimelo swa mati, ku koxa ndziho laha swi nga fanela, ku rhangisa ku lunghisa mathangi ya mati lawa ya pfutaka, ku hlohlotela tindlela ta kahle ta thekinoloji to fana ni ku tirhisa swithangana swa nkululo swo tirhisa mati yantsongo, ku kangatela mati ya mpfula na ku tirhisa mati ya thyaka ku cheleta.4.3. Phuresidente Jacob Zuma u rhangerile varhumiwa va Afrika-Dzonga eka Samiti ya Varhangeri va G20 eAntalya, eTurkey ku sukela hi ti 15 ku fika hi ti 16 ta Hukuri 2015. Nhlokomhaka ya samiti a ku ri vun’we, vuvekisi na nsimeko. Afrika-Dzonga ri le ka matiko ya 51 lawa ya nga sayina Ntwanano wa Vucincisani bya Vuxokoxoko bya Xibalo eBerlin, eGermany hi Nhlangula 2015. Matiko ya ta sungula ku cincana vuxokoxoko hi 2017, lebyi nga ta byi ri karhi byi landzelela nawu lowu nga emahlweni ka Palamende. Phuresidente Zuma u amukerile ku gimetiwa ka Migingiriko ya 15 ya G20/Nhlangano wa ku Tirhisana ka Ikhonomi na Masungulo ya ku Susiwa ka Nhluvuko na phurojeke yo Hundziseriwa ka Mintswalo, leyi a ku ri ya nkoka eka ku tiyisisa ku va erivaleni na ku hlayisa xibalo xa sub-Sahara wa Afrika.4.4.  Swirho swa Nhlangano wa Tinhundzu leti Humaka ematikomambe ya Matiko ya Dzonga wa Afrika (SACU) swa Khansele ya Vaholobye swi hlanganile hi ti 11 ta Hukuri 2015 eWindhoek, eNamibia hi nkarhi wa ku pfula Hofisinkulu ya SACU na minkanelo ya xifumo ya Tinhloko ta Matiko ya SACU na Mfumo. Khansele yi tekile nkateko lowu ku langutisisa ku humelela ka Makungu ya Ntsevu lawa ya nga endliwa endzhaku ka loko va hlanganile ro hetisela na ku tlhela va tinyiketela nakambe eka SACU. Khansele yi pfumelelanile leswaku SACU yi fanele ku hundza eka ku avelana xibalo ku ya eka hluvukiso wa makungu lawa ya nga seketela ku hlangana eka muganga. Swirho swi amukerile ndlela na makungu yo tirha ku ya eka samiti leyi nga ta khomiwa hi Khotavuxika 2016.4.5.  Khabinete yi amukela Mimbuyelo ya Oditi ya 2014-15 ya tiko na mfumo wa swifundzhankulu. Xiviko xi kombisa ku ya emahlweni na ku tirha kahle eka swiyenge hinkwaswo swa tiko na mfumo wa swifundzhankulu eka mimbuyelo ya oditi. Wu kombisa ku ya emahlweni na ku tirha kahle eka mafumelo ya kahle na tindlela ta kahle ta mafambiselo ya mali na ku tiyisisa mafumele lamanene tanihiloko tindzawulo to tala ti kumile tioditi leti baseke. Ku antswa ku tlhela ku kombisa leswaku mfumo wu tirha hi matimba ku tiyisisa vutihlamuleri eka tindzhawu hinkwato ta ntirho.Handle ka ku antswa loku, mfumo wu tekile xiboho xa ku ya emahlweni na ku seketela tindzawulo leti nga tirhangiki kahle na ku tiyisisa leswaku mfumo hinkwawo wu tirha hi mukhuva lowu faneleke.4.6.  Khabinete yi amukela ku thoriwa hi Phuresidente Zuma ka Muavanyisi Mandisa Muriel Maya tanihi xandla xa Phuresidente eka Huvo ya le Henhla ya ti Aphili hikuya hi xiyenge xa 174(4) xa Vumbiwa ra Rhiphabuliki ya Afrika-Dzonga ra 1996 na Mululami Nonkosi Zoliswa Mhlantla tanihi Muavanyisi wa Huvo ya Vumbiwa hikuya hi xiyenge xa 174(3) xa Vumbiwa ra Rhiphabuluki ra Afrika-Dzonga ra 1996 hi ndlela leyi fanaka.Ku thoriwa loku ku tiyisisa ku tinyikela ka Afrika-Dzonga eka ku ringana ka rimbewu eka swiyimo swa le henhla na ku yisa emahlweni ku cinca ka vuhleri. Khabinete yi bela mandla eka Vaavanyisi havumbirhi na ku va navelela leswakahle swinene eka hetisisa vutihlamuleri bya nkoka eAfrika-Dzonga.4.7.  Khabinete yi bela mandla eka Dokodela S’thembile Ngidi loyi a nga endla matimu hi ku thwasela ku va mutshunguri eKholichi ya Vutshunguri ya Afrika-Dzonga eKwazulu Natal ya manana wa wantima wo sungula loyi a nga tshwasela ku va mutshunguri wa mfukuzana laha tikweni.4.8. Khabinete yi bela mandla eka Muendli wa tifilimi wa Afrika-Dzonga Reina–Marie Loader leyi dokhumenthari yakwe ya ‘Horn’ yi nga kuma masagwati, ku katsa ku langhiwa eka Masagwati ya Vuhlayisi bya Timhelembe ya 2015 hi Mawuwani eka xiyenge xa Lemukiso wo Antswa, Dyondzo na Nkwama, na ku kuma sagwati ra Filimi ya Vuhlayisi byo Antswa eka Fesithivhali ya Tifilimi ta Misava ya 2015 eDorobeninkulu ra New York, eUSA.4.9. Khabinete yi rhumela marito yo chavelela eka ndyangu na vanghana va Xandla xa Holobye wa Mati na Nkululo, Manana Pamela Tshwete, eka ku lahlekeriwa hi manana wa vona, Mhani Ruth Nomzi Zondeki.4.10. Khabinete yi rhumela marito yo chavelela eka mfumo wa New Zealand, ndyangu, vanghana na Nhlangano wa Rugby wa New Zealand eka ku lahlekeriwa ka vona ka mutlangi wa ndhuma wa rugby, Jonah Tali Lomu, loyi a nga hoxa xandla swinene eka tlangu wa rugby.5. Ku thoriwaKu thoriwa hinkwako ku va kona endzhaku ka ku kambela ntiyiso wa tidyondzo na mbhasiso lowu faneleke.5.1. Ku engeteleriwa ka kondiraka ya malembe ya ntlhanu ya Tatana Maswahle Diphofa – Mulawuri-Angarhelo (DG): Ndzawulo ya Vatirhelamfumo na Vulawuri. 5.2. Ku engeteleriwa ka kondiraka hi tin’hweti ta khumembirhi ka Manana Nonkululeko Sindane – DG: Ndzawulo ya Vululami na Nhluvukiso wa Vumbiwa.5.3. Tatana Livhuwani Tommy Makhode tanihi xandla xa DG: Makungu na Nseketelo eka Nhlangano eka Ndzawulo ya Sayense na Thekinoloji.5.4. Tatana Rory Gallocher tanihi Muofisirinkulu wa Vulawuri wa Swipimelo swa Tindlu ta Vaaki.5.5. Dokodela Pradish Rampersadh tanihi Mulawuri wa Vufambisi wa Khansele ya Tidyondzo ta Sayense ya Ntumbuluko ya Afrika-Dzonga.5.6. Tatana Mark Barnes tanihi Muofisirinkulu wa Ntlawa wa Hofisi ya Poso ya Afrika-Dzonga.5.7.  Bodo ya Bangi ya Nhluvukiso ya Afrika-Dzonga:i.  Tatana Jabulani Philip Moleketi – (thoriwa nakambe tanihi Mutshamaxitulu);ii.  Tatana Msokoli Frans Baleni – (thoriwa nakambe tanihi Xandla xa Mutshamaxitulu);iii.  Manana Martie Janse van Rensburg – (Mulawurinkulu wa le Handle);iv.  Manana Malijeng Theresa Ngqaleni – (Mulawurinkulu wa le Handle); nav.  Manana Kameshni Naidoo – (thoriwa nakambe tanihi Mulawurinkulu).5.8.  Bodo ya Afrika-Dzonga ya Nhlangano wa Ndzindzakhombo yo Hlawuleka:i.  Manana Margaret Octavia Ndlovu – (thoriwa nakambe tanihi Mulawurinkulu wa le Handle); naii.  Manana Bulelwa Mnkangisa – (thoriwa nakambe tanihi Mulawurinkulu wa le Handle).Vuxokoxoko:Manana Phumla Williams (Muvulavuleri wo Khomela wa Khabinete)Riqingho: 083 501 0139"
Xitatimende xa nhlengeletano ya Khabinete ya ti 9 N’wendzamhala 2015,11 Dec 2015,https://www.gov.za/speeches/statement-cabinet-meeting-9-december-2015-11-dec-2015-0000,https://www.gov.za/ts/speeches/statement-cabinet-meeting-9-december-2015-11-dec-2015-0000,"1.    Ku humelerisiwa ka tiphurogiremenkulu ta mfumo1.1.    Khabinete yi amukele ku sayiniwa ka mintwanano ya 26 leyi nga ni ntsengo wo ringana R94 biliyoni eka rendzo ra masikunyana lawa ya hundzeke eka Rendzo ra Ximfumo hi Phuresidente wa China Xi Jinping. Mintwanano leyi nga sayiniwa yi katsa R12 biliyoni ya ku aka mimovha eka feme ya Afrika-Dzonga, xikweleti xa US$500 miliyoni eka Eskom ku hluvukiso miako na US$2.5 biliyoni wa mali leyi nga vekiwa etlhelo ya Transnet ku suka eBangi ya Hluvukiso ya China.Tanihi xirho xa Foramu ya Ntirhisano ya China-Afrika ya vumbirhi (FOCAC), Phuresidente Xi Jinping u nyikerile US$60 biliyoni ya nhluvukiso wa Afrika.Ku amukeriwa ka Xiboho na Kungu ra Migingiriko leyintshwa ya (2016-2018) eka FOCAC ku tiyisisa ku kula ka vutirhisani lebyi hinkweru hi vuyeriwaka exikarhi ka China na Afrika, leswi nga ta pfula minyangwa yintshwa yak u xaviselana na swivandla swa vuvekisi ku pfuna ku hlohlotela ku kula ka ikhonomi.Ikhonomi yi kumile nsusumeto ku suka eka BMW Group ya Afrika-Dzonga loko va tivisa vuvekisi bya R6 biliyoni eka feme ya vona ya le Rosslyn, ePitori, leswi ku nga vumbhoni bya xinakulobye exikarhi ka mabindzu na mfumo, na ntirho lowu van’wamabindzu va wu endlaka ku kurisa ikhonomi.1.2.    Hi Ravumbirhi, 8 N’wendzamhala, Phuresidente Zuma u nyikile Tiharhi ta Tiko eka vaaki va Afrika-Dzonga na vanhu vo hlonipheka va matikomambe lava nga hoxa xandla eku tlakuseni ka vumunhu. Tiharhi ta Tiko eka vanhu va hina ti hi nyika nkarhi wa ku tilangutisisa, ku tlangela na ku tinyungubyisa. Ku tlangela leswi vanhu va swi fikeleleke, ku tinyikela ka vanhu na leswi vanhu va swiendlaka leswaku tiko ra hina ri va lero antswa. Hi xixima lava nga nyikiwa Tiharhi ta Tiko hi 2015.1.3.    Khabinete yi kombela vaaki va Afrika-Dzonga ku tirhisa mati kahle. Leswi swi seketela tindlela to hambana leti nga endliwa ku sivela ku kayivela ka mati, leswi swi nga engeteleriwa hi magandlati ya ku hisa lawa tiko ri nga hlangana na wona eka mavhiki lawa ya nga hundza. Loko timpfula leti nga va kona eka tindzhawu to hambana tikweni ti nyikile ku wisa etikweni, ku kayivela ka mati etikweni ku tshama ku ri ntlhotlho naswona wu lava hinkwerhu hi tirhisa mati kahle na hi vutihlamuleri.1.4.    Khabinete yi tata ku khensa eka vaaki va Afrika-Dzonga hinkwavo ku va va nghenelerile eka Pfhumba ra Masiku ya 16 ra Vutiyimiseri eka Mpfumaleko wa Madzolonga eka Vamanana na Vana ra lembe leri, leri nga hela tolo. Vulavisisi bya sweswi byi kombisa leswaku nhlayo ya le henhla ya ku khomiwa hi HIV, ngopfungopfu exikarhi ka vamanana na tintombhi eAfrika ti le xikarhi ka malembe ya 15 na 24 wa malembe.Vaaki va Afrika-Dzonga va hlohloteriwa ku yisa emahlweni pfhumba leri eka vutomi bya vona bya siku na siku tanihi ra #365 Days Campaign wa Masiku ra Vutiyimiseri eka Mpfumaleko wa Madzolonga eka Vamanana na Vana na ra #CountMeIn leri va ka kona lembe hinkwaro.Vutomi bya eka #365 Days Campaign na ra #CountMeIn, tiko ri lava ku ya emahlweni na ku rhamba swirho swa vaakitiko, ngopfu ngopfu vavanuna, ku tirhisana na mfumo ku lwisana na ntungu lowu. I vutihlamuleri bya tiko, munhu a ri yexe na vanhu hinkwavo, ku yimisa ku hangalaka ka xitsongwatsongwani hi ku vona leswaku va tihlayisa na ku hlayisa van’wana.1.5.    Khabinete yi khensa ku humelela loku nga endliwa hi Khansele ya Sayense na Vulavisi bya Vumaki eka ku hluvukiso wa phurosese ya ku endla xilwisana na Vuvabyi bya HIV. Leswi swi fikisa tifeme ta rihanyo ekusuhi na ku kuma vutshunguri lebyi nga durheki eka ikhonomi. Loko tiko ra ha tirha ku kuma vutshunguri bya HIV na AIDS, vaaki va Afrika-Dzonga va ha languteriwa ku endla swa masangu hi ndlela leyi nga hlayiseka na ku tirhisa milawu yo sivela ku tluleriwa ya ABC (Ku nga endli swa masangu, Ku tshembeka, na ku tirhisa Khondomu)1.6    Khabinete ya bela mandla eka vadyondzi, swichudeni, vadyondzisi, valeteri, swikolo na tindyondzo ta swikolo swa le henhla eka ku gimeta lembe leri nga hela ra ku humelela, hambileswi loko vahlangane na mintlhotlho elembeni. Khabinete yi navelela lava nga pfumela ku yisiwa ka swikambelo swa emahlweni ku ya eka 2016 mikateko eka swikambelo swa vona leswi taka.1.7      Ndzawulo ya Nhluvukiso wa Vaaki, hi ku tirhisana na Ndzawulo ya Vantshwa na Ejensi ya Nhluvukiso wa Vantshwa va Tiko, yi ta khoma Khempe ya vu 6 ya Vantshwa va Tiko. Leyi i phurogireme ya nhluvukiso wa vurhangeri leyi lavaka ku cinca mahanyelo, matikhomelo na ku nyika vantshwa hi swivandlanene leswi nga kona. Khempe leyi yi ta pfuna ku letela na ku dyondzisa majaha ku kula ku ri va va vavanuna lava vonaka nkoka na ku hlonipha vamanana.1.8    Ntwanano wa hlanganelo lowu nga sayiniwa hi Holobye wa Dyondzo ya le Henhla na Vuleteri, Dokodela Blade Nzimande, na vanakulobye va BRICS – Brazil, Russia, India na China – lowu xikongomelo xa wona ku nga ku tumbuluxa rimba ra nhluvukiso eka ntirhisano wa nkarhi lowu taka eka dyondzo.Ntwanano wu katsa dyondzo yo angarhela, kungu ra pholisi ya dyondzo, Vuleteri na Dyondzo ya Xithekiniki na Mintirho ya Mavoko (TVET). Tikholichi ta TVET ti na vuswikoti bya ku pfula swivandlanene eka vantshwa va hina, loko hi ri karhi lulamisa mitlhontlho yak u pfumaleka ka mitirho eka vantshwa, ku pfumaleka ku ringana na vusweti lebyi khumbhaka vaaki.Ntwanano lowu nga ta antswisa risima ra ku dyondzisa na ku dyondzisa vadyondzisi, wu tlhela wu nyikela tiyunivhesiti ta BRICS ku seketela tiphurojeke ta vulavisisi bya nhlanganelo, ku hlohlotela ntirhisano eka tiphurogireme eka tidyondzo tale henhla, ta ku va dokodela na le ka vuphurofesa na ku tlhela va hangalasa swin’we mbuyelo wa vulavisisi.    1.9     Ndzawulo ya Sayense na Thekinoloji yi rhurhele Foramu ya Sayense ya Afrika-Dzonga ehansi ka nhlokomhaka leyi nge “Ku hlohlotela mbhurisano hi sayense”. Ku tlula matiko ya 45 ya nghenelerile eka ntshamo lowu wa sayense, thekinoloji, na ku ndlandlamuka na vaaki, loko swi ta eka nhluvuko. Foramu leyi yi tirha ku tiyisa Afrika-Dzonga eka matiko ya misava loko swi ta eka makungu ya sayense, thekinoloji na ku ndlandlamuxa xinakulobye.    1.10    Afrika-Dzonga ri ta va ni vayimeri eka Khansele ya Matiko ya Misava wa Nhlangano wa swa le Lwandle. Leri i kungu lerikulu ra ku fikelela leswi tiko kumbe tikonkulu ri nga swi fikelelaka eka sekithara ya swa le lwandle,    Nhlangano wu na vutihlamuleri bya ku teka swiboho eka timhaka ta misava hinkwayo ta swa le lwandle, ku suka eka Ikhonomi ya le Lwandle, makungu ya mpfuno na vuhlayiseki eka timhaka ta le lwandle. Ku nghenelela eka nhlangano lowu swu ta pfuna phurogireme ya mfumo ya ku pfula vuswikoti bya ikhonomi ya le lwandle hi Kungu ra Ikhonomi ya Wasi ya le Lwandle na Operation Phakisa, leyi lavaka ku tumbuluxa mintirho ya 1 miliyoni hi 2033.    ‎1.11 Vuthu ra Vusirheleri bya Tiko ra Afrika-Dzonga eka vhiki leri nga hundza ri sungurile ku antswisa Xitichi xa Masocha eka Xihlahla xa Salisbury eDurban ku ri ku va xitichi lexi heleleke. Ku antswisa miako swi ta antswisa vuswikoti bya ku tisirhelela na ku hoxa xandla eka ikhonomi ya le lwandle.1.12 Ndzawulo ya Rihanyo, hi ku tirhisana na Soul City na Times Media, va simekile xitichi xa rihanyo na mahanyelo xa Good Life Network eka DSTV xitichi xa 199. Xitichi lexi xi ta nyika swilo swo hambana, swa vunyanyuri na swilo leswi swa kwala tikweni swa swakudya, rihanyo na vutiolori, timfanelo ta ximunhu, timhaka ta masangu eka vantshwa, HIV na TB, ku katsa na timfanelo ta vaxavi na rimbewu. Khabinete yi rhamba vaaki va Afrika-Dzonga hinkwavo ku languta xitichi lexi.2.    Swibohonkulu swa  Khabinete2.1    Khabinete yi pasisile ku hangalasiwa ka Phepha ra Mpfampfarhuto eka Ndzindzakhombo wa wa Rihanyo ra Tiko (NHI) ra Afrika-Dzonga, ku ri vaaki va nyika swibumabumelo. NHI is xiphemu lexikulu xa mfumo xa ku cinca sekithara ya rihanyo.Pholisi leyi yi ringanyeta vuswikoti bya mfumo ku nyika vukorhokeri bya rihanyu eka hinkwavo lava endzelaka miako ya rihanyo. Yi ta kuma mali ku suka eka nkwama wa le xikarhi lowu nga kumeka na le vatirhi va swa rihanyo lava nga ri ki vamfumo lava lavaka ku nghenelela eka xikimi. Loko yi ta va yi herile, pholisi yi ta hangalasiwa hi malembe na ku kongomisiwa eka tindhawu leti nga kumeki vukorhokeri kahle.Holobye wa Rihanyo, Dokodela Aaron Motsoaledi, namutlha u ta burisana na vateki va mahungu hi ku hangalasiwa ka NHI.2.2    Khabinete yi pasisile Pholisi ya Nhluvukiso wa Nhlanganelo wa Vana lavantsongo wa Tiko (ECD).Pholisi yi tumbuluxiwile hi ku tihlanganisa na lava khumbhekaka vo hambana va le sekithara leyi. Yi yile eka vaaki hi Nyenyanyana 2015.Pholisi ya nhlanganelo ya ECD yi ta tiyisisa leswaku vana lavantsongo hinkwavo na vahlayisi vaswikota ku fikelela vukorhokeri byo angarhela bya risima ku suka eka Gireyidi R. Pholisi yi fikelerisa vukorhokeri eka vana va malembe ya nhungu lava tikeriwaka eku hluvukeni ka vona. Pholisi yi tlhela yi fikelerisa rimba ra ku kambisisa na ku hlela ku tiyisisa leswaku ri simekiwa hi ku hetiseka eka vana hinkwavo ku nga langutiwi mbala, rimbewu kumbe vukhongeri.2.3  Khabinete yi pasisile Phepha ra Mpfampfarhuto wa Timfanelo ta Vanhu lava nga Tsoniwa na Ndlela ya Masimekelo. Leswi swi fambelana na Swikongomelo swa Nhluvukiso lowu Tiyeke wa ku katsa vanhu lava tsoniweke, leyi nga amukeriwa hi Nhlangano wa Matiko ya Misava (UN) eka Nhlangano wa Mani na Mani (UNGA) hi Ndzhati 2015.Pholisi yi ta hatlisisa ku simekiwa ku cinca na ku ringanisa ku katsa hinkwavo, ka hlanganisa, na ku ringana eka vanhu lava nga tsoniwa.2.4 Khabinete yi pasisile Pholisi ya Nkululo wa Tiko ku ri vaaki va rhumela swibumabumelo. Pholisi yi veka vuhlayiseki bya vanhu exikarhi ka nhluvuko ku kota ku ringanisa ku nyika switirhisiwa swa timali ku seketela vuvekisi eka xiyimo xa le henhla xa vukorhokeri, ku nyika vukorhokeri eka mindyangu leyi nga kumeki vukorhokeri lebyi nga enela, loko hala tlhelo ku ri karhi hlayisiwa na ku aka hi vuntshwa miako ya swihambukelo.2.5 Khabinete yi pasisile ku rhumeriwa ePalamende ya Afrika-Dzonga Xiviko xa Vuntlhanu (2009-2014) xa ku simekiwa ka Ntwanano wa Herisa Tindlela hinkwato ta Xihlawuhlawu ehenhla ka Vamanana. Xiviko lexi xi fikelerisa angarhelo wa ku tirha ka milawu yo hambana, tipholisi na ku simekiwa ka tiphurogireme na swin’wana leswi tiko ri nga swifikelela eka ku seketela vamanana eka ku ringana ka rimbewu. Xiviko xi lemuka na leswaku kun a mitlhontlho leyi tshamaka yi ri kona na kanganyisi leswi tsandzekisaka ku hlula ku pfumaleka ku ringana na xihlawuhlawu etikweni.2.6   Khabinete yi pasisile ku hangalasiwa ka Mpfampfarhuto wa Kungu ra Migingiriko ra Tiko eku Lwisaneni na Xihlawuhlawu, Xihlawuhlawu hikuya hi Rimbewu, Rivengo eka Vahlampfa na ku Tsandzeka ku Amukela van’wana, leswaku vaaki va rhumela swibumabumelo.Kungu leri ro hlanganela na ku va kungu ra maendlelo ya tiko leri xikongomelo xa ku lwisana na xihlawulambala na ku aka Afrika-Dzonga leri ye ki hi rimbewu na hi muhlovo.Ri fikelerisa rimba leri nga tindlela leti tiyeke na ku hlanganelo leti faneleke ku tekiwa hi tiko hinkwaro ku lwisana na ndzhaka ya xihlawuhlawu na xihlawuhlawu hikuya hi muhlovo.  Leswi swi ta pfuna vaaki va Afrika-Dzonga ku fikelela swiboho swa matiko ya misava, miganga na swa tiko, ngopfu ngopfu Ntwanano wa le Durban na Migingiriko ya Phurogireme leyi nga amukeriwa hi UN eka Khoniferense ya Matiko ya Misava eku lwisaneni na Xihlawuhlawu 2001.2.7 Khabinete yi runguleriwile hi ku humelela loku nga va kona eka phurogireme ya ku ya xidijiti. Yi pasisile ku sungula ka nkarhi wa ku tirhisa hi kambirhi iluminexini eka mpfumawulo wa vuhaxi bya xidijiti eAfrika-Dzonga ku sukela hi ti1 Nyenyanyana 2016.Ku rhurha ku suka eka vukorhokeri bya vuhaxi bya analogo ku ya eka bya xidijiti swi nyika xihondzo lexi lavekaka swinene. Leswi swi ta engetela mphikizano eka ikhonomi ya Afrika-Dzonga hi ku vuyelerisa xiyenge xa vuhaxi, ku tiyisisa tifeme ta vumaki bya switironiki, ku tumbuluxa mintirho, na ku tumbuluxa tiphurogireme to hambana ta vuhaxi na tin’wana ta kwala tikweni.2.8 Khabinete yi lemukisiwile eka leswi nga kumiwa hi Sayense ya Afrika Dzonga hi 2014, Thekinoloji na Xiviko xa Ndlandlamuko wa Swikombo, na hi laha switirhaka hikona eka Sisiteme ya Swikombo ya Tiko (NSI), leyi humesiwaka lembena lembe hi Khansele ya Vutsundzuxi eka ku Ndlandlamuxa ya Tiko.Xiviko xi tirhisa swikombo swa nkoka ku kambela matirhelo na ku hoxa xandla eka NSI eka swikongomelo swa tiko hilaha swi nga boxiwa ha kona eka Kungu ra Hluvuko ra Tiko (NDP) na tipholisi tin’wana leti hoxaka xandla eka nhluviko wa ikhonomi ya vaaki. 2.9 Khabinete yi pasisile ku aviwa ka muganga wa vuavanyisi eLimpopo na le Mpumalanga, na ku hlawuriwa ka Khoto ya Majistarata ya le Lephalale tanihi ntsindza wa Huvonkulu, swa nkarhinyana ku fikela loko ntsindza wa minkarhi hinkwawo wu ta akiwa eka Xiyenge wu ta akiwa eka ndzhawu leyi.Ku aviwa ka majistarata wa muganga na le ka tindzhawu leti hikuya hi Xiyenge xa Huvonkulu i xiphemi xa ku vuyelerisa pholisi yak u lulamisa ndzhaka yak u pfumaleka ka vululami bya nkarhi lowu nga hundza. I xirho xa nkoka xa ku cinca hi ku anama mfikelelo eka vululami, leswi fambelenaka na Vumbiwa ra Rhiphabuliki ya Afrika-Dzonga ra 1996.2.10 Khabinete yi pasisile xiviko xa ku humelela ka ku simekiwa ka swiboho swa Khabinete eLimpopo hikuya hi xiyenge xa 100 (1) (a) xa le ka Vumbiwa.Khabinete yi pasisile ku tlherisela endzhaku ka Xiyenge xa 100 (1) (a) hi ti 31 ta Nyenyankulu 2016 eka tindzawulo leti landzelaka ta le Limpopo: Rihanyo; Vutleketli; Mintirho ya Vaaki, Magondzo na Miako na Nkwama wa Tiko.Khabinete yi pasisile ku tlhelerisiwa endzhaku ka nkarhinyana ka Xiyenge xa 100 (1)(a) eka Dyondzo ku pfula ndlela ya Nkwama wa Xifundzankulu ku sungula ku simeka Xiyenge xa 18 xa Nawu wa Mafambiselo ya Timali ta Vaaki, 1999 (Nawu wa 1 wa 1999) eka Ndzawulo ya Dyondzo ya le Limpopo.Khabinete yi pasisile swileriso leswi landzelaka eka Holobyenkulu na Swirho swa Swifundzankulu swa Timali na Dyondzo:a)    Ku tiyisisa tindzawulo ta xifundzhankulu hi ku thola vanhu lava nga fanela;b)    Ku tiyisia ku thoriwa ka vafambisi eka swiyimo swa vufambisi; nac)    Ku tirha hi ku hetiseka eka ku tsandzeka ku rhangela na vukungundwani.2.11 Khabinete yi pasisile ku va Afrika-Dzonga ri rhurhela Khomferense ya Mbhurisano wa ku Lwisana na Swidzidziharisi ku sukela hi ti 11 ku fika hi ti 12 ta Nyenyankulu 2016, leyi nga ta khomeriwa ehansi ka vulawuri bya Nhlangano wa Matiko ya Afrika.Leswi swi va kona hi ku landza ntshamo lowu nga va kona wa Russia na Afrika eka Mbhurisano wa ku Lwisana na Swidzidziharisi, xikongomelo ku nga ku nyika xiyimo lexi tiyeke mayelama na ku lwisana na xiphiqo xa swidzidziharisi emisaveni. Lexi nga ta andlariwa eka Ntshamo wo Hlawuleka wa UNGA hi Dzivamisoko 2016.Nyimpi ya ku lwisana na swidzidziharisi yi fambelana na NDP naswona Mbhurisano wu ta endla xivandla xa ku yisa emahlweni Kungu ra Nkoka ra Swidzidziharisi swa Tiko (2013-2017).2.12 Khabinete yi pasisile leswaku Ndzawulo ya Matshamelo ya Vaaki yi ta rhurhela swin’we Khomferense ya “Ku rhangela ku Cinca eka Dorobankulu: Ku suka emikhukhwini ku ya eka ku Hlangana, ku Hlayiseka, eka ku Tiyisela na ku Tiyiseleka ka Matshamelo ya Vaaki” na Phurogireme ya Matshamelo ya Vaaki ya UN, ku suka hi Nyenyankulu 2016.Khomferense yi seketela ajenda ya nhluvuko ya matiko ya misava na ajenda ya nhluvuko wa kwala tikweni hi ku tiyisisa nseketelo wa Xikongomelo xa vu 11 Swikongomelo swa Nhluvuko leswi Tiyeke: Ku endla leswaku madorobankulu na laha vanhu vatshamaka kona vahlangana, ku hlayiseka, ku tiyisela na ku tiyiseleka.Khoniferense i xiphemu xa mbhurisani wa ku simeka Ajenda ya Nhluvuko ya UN endzhaku ka 2015 na “Ajenda ya Leyintshwa ya Madoroba” leyi nga amukeriwa hi UN hi 2016.2.13 Khabinete yi pasisile Khansele ya Vulavisisi bya Vurimi ku va yi rhurhela Khomferense ya Vunharhu ya Matiko ya Misava eka Nhluvuko wa Vulavisisi bya Vurimi hi Dzivamisoko 2016. Khomferense leyi yi ta kuma leswi landzelaka: vulavisisi bya matiko ya misava na swikongomelo swa ndlandlamuxo ku katsa na sisiteme ndlandlamuxo ya tiko ku kota ku fikelela swikongomelo swa nhluvuko swa nkarhi lowu taka, ngopfungopfu eka varimi va mindyangu na matiko lawa ya sweleke.3. Milawumbisi3.1.  Khabinete yi pasisile ku hangalasiwa ka Nawumbisi wa Makungu yo Tsema mindzilekano ya le Lwandle wa 2015 leswaku vaaki va ta rhumela swibumabumelo. Nawumbisi wu tumbuluxa rimba ra ku pfulela vuswikoti bya lwandle bya ikhonomi hi ku seketela ntirhisano wa nkunguhato wa ku endla mindzilekano. Nawumbisi wu ta pfuneta eka xivumbeko xa vandla leri nga kona ra Operation Phakisa.4. Mintlangu leyi taka4.1. Phuresidente Jacob Zuma u ta rhangela tiko eka ku tlangela Siku ra Ndzivalelano hi ti 16 N’wendzamhala ePort Elizabeth, eKapa-Vuxa ehansi ka nhlokomhaka leyi nge: “Ku hlanganisa ku hambana: Ku aka Afrika-Dzonga leri fanaka leri nga tiko leri lavaka ku va tiko leri hluvukaka”.4.2. Holobye wa Vuhlanganisi bya Tiqingho na Vukorhokeri bya Poso, Dokodela Siyabonga Cwele, u ta rhangela varhumiwa va Afrika-Dzonga eka UNGA eka Samiti ya Matiko ya Misava eka Vuxokoxoko bya Vaaki (WSIS) ku sukela hi ti 15 ku fikela hi ti 16 N’wendzamhala 2015, laha xiyimo xa Afrika-Dzonga, laha ri hoxaka xandla eka WSIS+10 laha Phepha-Hava ri nga nga ta vikiwa.5. Xiyimo xa Khabinete eka timhaka ta nkoka embangwini5.1. Afrika-Dzonga ri humelerile eka ku rhurhela Samiti ya Madoroba ya Afrika ya vu Nkombo ya madoroba na mifumo ya miganga eAfrika eJoni ku sukela hi ti 29 Hukuri ku fikela hi ti 3 ta N’wendzamhala 2015. Ehansi ka Nhlokomhaka leyi nge: Ku aka vumundzuku bya Afrika na vanhu: ku hoxa xandla eka valawuri va miganga ya Afrika ku fikelela ajenda ya 2063 ya Nhlangano wa Matiko ya Afrika, samiti leyi, leyi nga koka rinoko eka 15 000 wa vameyara na vakhanselara va 500 000, hi yin’wana ndlela ya ku aka vun’we eAfrika.Xikongomelo xa samiti a ku ri ku tiyisisa mfumo wa miganga eka tikonkulu ra Afrika, ngopfu ngopfu eka timhaka ta vufambisi bya timali na ku tumbuluxa masungulo yo hlayiseka ya xibalo, ku kota ku fikelela ajendza ya Afrika – Afrika leyi hi yi lavaka.Samiti yi seketele swikongomelo swa NDP laha matiko na mimfumo ya miganga yi tirhaka ntirho wa nkoka eka nhluvuko wa hinkwerhu.5.2.    Khabinete yi tshama yi ri ni ku tshemba leswaku mimbhurisano eka Ntshamo wa vu 21 eka Khomferense ya Minhlangano (COP21) eka Rimba ra Mintwanano ra ku Cinca ka Maxelo ya UN (UNFCCC), leswaku ntwanano lowu nga fanela na ku boha wu ta fikeleriwa.Ku cinca ka maxelo i xiphiqo xa misava hinkwayo leswi lavaka xintshuxo xa misava hinkwayo, lexi nga ololoxiwaka hi ntwanano wa matiko hinkwawo, ehansi ka masungulo yo anama lawa ya nga ya ntiyiso eka UNFCCC na mavandla hinkwawo ya ri karhi ya hoxa xandla.Laha Afrika-Dzonga, hi nga vulavula hi ku tinyungubyisa leswaku hi vekile ehansi tipholisi leyi hi yisaka emahlweni, leti nga kahle na ku va tirhangile, na makungu ya ku tirhana na ku tshamela ku cinca ka maxelo. Tipholisi leti ti leteriwa hi milawu ya nhluvuko lowu tiyiselaka, leri nga phuphu eka Xivono xa 2030 tanihileswi nga xiswona eka NDP.5.3 Hikuva ku ri nhlengeletano yo hetelela ya Khabinete eka lembe ra 2015, Khabinete yi rhumela marito yo navelela vaaki va Afrika-Dzonga hinkwavo eka Makhisimusi lamanene. Hi moya wa minkarhi leyi na hi moya wa vumunhu, Khabinete yi rhamba vaaki va Afrika-Dzonga hinkwawo ku pfuna vanhu lava sweleke na mindyangu. Hi tiko leri hi hlayisanaka, hi hloniphanaka na ku seketela lava pfumalaka. Lembe leri taka ri nyika hinkwerhu nkateko wa ku tinyikela ku vona leswaku hinkwerhu hi van a vumundzuku lebyinene.6. Marito yo chavelela6.1. Khabinete yi rhumela marito yo chavelela na ku khumbheka ka yona eka ndyangu na vanghana va Mohamed Ismail (“Issy”) Dinat, loyi a nga hundza emisaveni hi Ravumbirhi, 8 N’wendzamhala. Ku tinyikela na ku nghenelela eka ku Lwisana na Xihlawuhlawu swi hoxile xandla eku lwisaneni na ntshuxeko.7. Ku thoriwaKu thoriwa hinkwako ku va kona endzhaku ka ku kamberiwa ka ntiyiso wa tidyondzo na mbhasiso lowu faneleke.7.1.    Khomixini ya Ndzavisiso wa swa Mati:a)    Dokodela Nozibele Mjoli (Mutshamaxitulu);b)    Phurofesa Sibusiso Vil-Nkomo (Xandla xa Mutshamaxitulu);c)    Phurofesa Aldo Stroebel;d)    Manana Nompumelelo Msezane;e)    Dokodela Mosidi Makgae;f)    Manana Masaccha Khulekelwe Mbonambi;g)    Tatana Mxolisi Adolphius Cassius Ndhlovu;h)    Dokodela Ntombifuthi Patience Nala; nai)    Muyimeri ku suka eka Ndzawulo ya Sayense na Thekinoloji.7.2.    Bodo ya Mati ya Amatola:a)    Manana NN Mnqeta (Mutshamaxitulu);b)    Tatana A Hadebe (Xandla xa Mutshamaxitulu);c)    Tatana EV Jooste;d)    Tatana AP Le Roux;e)    Tatana BE Hollingworth;f)    Tatana C Mbande;g)    Manana TF Maenetja;h)    Manana M Nzimande; nai)    Phurofesa L Louw.7.3.    Bodo ya Vukorhokeri bya Swivilelo swa Swikimi swa Vaaki:a)    Tatana Vukile Charles Mehana, (thoriwa nakambe naswona i Mutshamaxitulu);b)    Manana Beauty Nomhle Dambuza;c)    Tatana Bhekumusa Gorden Dlamini;d)    Taureen Dylan Holmes;e)    Rajesh Jock;f)    Oupa Moshongoane Moshebi; nag)    Nomazotsho Yvonne Memani (thoriwa nakambe).7.4.    Bodo ya Ejensi ya Nhluvuko wa Tiko:a)    Manana Judy Hermans (Mutshamaxitulu);b)    Tatana Zolile Thando Ngcakani (thoriwa nakambe naswona i Xandla xa Mutshamaxitulu);c)    Manana Suraya Bibi Khan (thoriwa nakambe);d)    Tatana Abram Stefanus Hanekom;e)    Manana Sebenzile Matsebula;f)    Manana Mashila Matlala;g)    Tatana Moses Mabokela Chikane (muyimeri wa mfumo);h)    Manana Bernice Makgoro Mannya (muyimeri wa mfumo);i)    Manana Thabitha Shange (muyimeri wa mfumo);j)    Manana Farzana Suliman Varachia (muyimeri wa mfumo).7.5.    Bodo ya Mpfuno hi swa Nawu ya Afrika-Dzonga:a)    Phurofesa Yousuf Abdoola Vawda;b)    Tatana Nkosana Mabhuti Francois Mvundlela;c)    Manana Thulisile Mhlungu;d)    Manana Nonhlanhla Mgadza;e)    Manana Marcella Naidoo;f)    Tatana Matome Leseilane; nag)    Manana Adila Chowan;h)    Manana Aneline Rhoda (xirho xo engetela); nai)    Tatana Langelihle Ezrome Mtshali (xirho xo engetela).7.6.    Ku engeteleriwa ka nkotiraka ya ku thoriwa ka Tatana Thabane Wiseman Zulu tanihi Mufambisi Angarhelo (DG) wa Ndzawulo ya Eneji.7.7.    Dokodela Mmaphaka Ephraim Tau tanihi Xandla xa DG (DDG): Swihlahla na Vufambisi bya Switirhisiwa swa Ntumbuluko eka Ndzawulo ya Vurimi, Swihlahla na Tinhlampfi.7.8.    Manana Kelebogile Sybil Sethibelo tanihi DDG: Mafumelo ya Ndzawulo eka Ndzawilo ya Vutshila na Ndhavuko.7.9.    Tatana Omega Shelembe tanihi DDG: Vuangameri eka Mabindzu ya Mfumo na Nhluvukiso wa Mabindzu ya Vuhlanganisi bya Thekinonoji na Vuxokoxoko eka Ndzawulo ya Vuhlanganisi bya Tiqingho na Vukorhokeri bya Poso (DTPS).7.10.    Tatana Edward Xolisa Makaya tanihi DDG: Africa eka Ndzawulo ya Vuxaka na Matiko ya Misava na Ntirhisano.7.11.    Manana Thulisile Glory Manzini tanihi DDG: Mufambisi eka DTPS.Hi ku gimeta, Khabinete yi rhumela marito ya ku khensa eka vaaki va Afrika-Dzonga lava nga landzelela ku tlherisa swibalo lava nga nhlayo ya 5.94 miliyoni ya lava tlheriseke swibalo leswi nga kumeka eka vahakeri va swibalo leyi nga tiyisiwangiki.Leswi nga ehenhla hi 11.52 phensete ku tlula hi 2014. Ku landzelela ku fayila eka vahakeri va swibalo hi nkarhi swi le henhla hi 90 phensete hi malembe manharhu hi ku landzelelana.Ku ya ehenhla loku ka ku landzelela swi endla leswaku mfumo wu phakela vukorhokeri lebyi antswisaka nkoka wa vutomi eka vaakatiko hinkwavo.Hi nkarhi lowu wa makhisimusi, mfumo wu le ku simekeni ka mapfhumba yo hambana lawa ya lavaka leswaku vaaki va Afrika-Dzonga hinkwavo na vaendzi ku va va endla xokarhi ku tiyisisa leswaki minkarhi leyi ya makhisimusi ha tiphina na nhlayiseko wa mbango.Khabinete yi rhamba hinkwavo ku tirhisana na Vukorhokeri bya Maphorisa ya Afrika-Dzonga na ku vika migingirko ya vukhamba yihi kumbe yihi eka mindyangu na le tikweni.Ku kota ku lawula ku nghena ka vanhu eka mindzilekano, tindzawulo hinkwato ta mfumo eka minyangwa yo nghena ku sukela hi ti 10 N’wendzamhala 2015 ku fika hi ti 14 Sunguti 2016 ti ta engetela tiawara ta ku tirha. Leti katsaka Ndzawulo ya Rihanyo, Vurimi, Maphorisa, Timhaka ta Xikaya na Vukorhokeri bya Xibalo xa Afrika-Dzonga. Vuxokoxoko byi le ka www.home-affairs.gov.za.Vatirhisi hinkwavo va magondzo va hlohloteriwa ku landzelela milawu ya le magondzweni, leswi katsaka ku landzelela mpimo wa rivilo; tiyisisa leswaku xipandzamananga xi ringanerile ku va egondzweni; va nga chayeri va pyopyiwile na ku ambala banti ra vuhlayiseki. Vafambi hi milenge va hlohloteriwa ku tiyisisa leswaku loko vatirhisa magondzo a va veki vutomi bya vona ekhombyeni kumbe bya vachayeri. Tiejensi ta ku tiyisisa-nawu ti ta tirha swinene ku lwisana na lava honisaka.Vuxokoxoko:Ms Nebo Legoabe (Muvulavuleri wo Khomela wa Khabinete)Sele: 082 453 2874"
Xitatimende xa nhlengeletano yo Hlawuleka ya Khabinete ya ti 13 Sunguti 2016,14 Jan 2016,https://www.gov.za/speeches/statement-special-cabinet-meeting-14-jan-2016-0000,https://www.gov.za/ts/speeches/xitatimende-xa-nhlengeletano-yo-hlawuleka-ya-khabinete-ya-ti-13-sunguti-2016-14-jan-2016,"1. Ikhonomi1.1. Khabinete yi hlanganile ku burisana hi xiyimo xa ikhonomi ya mfumo na timhaka leti yelanaka na mpimanyeto. Khabinete yi tekele enhlokweni swivangelo swo hlaya leswi hoxaka xandla eka ikhonomi ya tiko.Xiyimo xa misava xi yile ehansi eka tinhweti tingari tingani. Nkulo wo nonoka wa misava wu kombisa, ngopfungopfu, matirhelo yo vevuka na swixungeto swa le henhla eka matiko lawa ya ha hluvukaka ya nkoka yo hlayanyana, ku katsa na China.Ku pfuka loku amukeriweke loku nga languteriwa eUSA ku nga endla leswaku ku tlakuka ntswalo wa timali to lombisiwa eka misava hinkwayo. Mimpimo ya mabindzu lawa ya tsaneke na mpfilupfilu eka timakete ta misava ta timali swi kombisile xilaveko xa tinxaka ku aka hi matimba no tirha hi vukheta eka nkarhi lowu taka.Khabinete yi tsundzukile nakambe leswaku a ku ri na mimbuyelo yin’wana ku suka eka nxavo wa le hansi wa oyili yimbisi. Tanihi hi mufambisinkulu wa nhundzu ku ya ematikweni mambe, Afrika-Dzonga ri vilerisa hi ku vevuka loku ya ka emahlweni ka minxavo ya nhundzu.Mfumo wu ya emahlweni wu aka xiyimo xa ikhonomi ya tinxaka ya tiko, na mimbuyelo ya swa timali yo suka eka nhundzu leyi yisiwaka eka matiko mambe yi ya emahlweni yi tiseketela swinene eka tinsimbhi na switirhisiwa swimbisi leswi nga phurosesiwa swintsongo.Ku wa ka minxavo ya nhundzu swi nge hundzuluki hi rivilo. Leswi swi ta va na swi ta ndzhaku swa nkarhi wo leha eka ikhonomi ya Afrika-Dzonga na le ka vanakulorhi va hina eka tikonkulu Afrika.Ku ya ehansi ka Rhandi eka malembe mantsongo lawa ya nga hundza swi nyika ku humelela ko antswa eka nkulo wo yisa nhundzu ematikweni mambe no, katsiwa eka nxavo wa misava hinkwayo wa oyili, swi pfunile ku hunguta ntshikelelo eka nkota ya sweswi. Hambiswiritano, nkulo wo vevuka eka vanakulorhinkulu va Afrika-Dzonga eka swa mabindzu wu kombisile laveko lowu nga hunguteka eka switirhisiwa swa Afrika-Dzonga emisaveni hinkwayo.Mbango wa misava hinkwayo wu tekiwa wu ri na ntlhotlho ngopfu eka timakete leti ta ha ku sungulaka, lowu nga na minxavo ya le hansi ya nhundzu no tiyisa pholisi ya timali eUSA ku vekela ntshikelelo eka timali na milangutelo eka nkulo. Leswi swi hundzuluxiwile ku ya eka mpfumaleko wa ntshamiseko wukulu eka timakete ta timali.Rhandi ya Afrika-Dzonga, leyi nga exikarhi ka timali ta timakete leti xaveriwaka swinene leti ta ha ku tumbulukaka, yi vi le na ku tikeriwa ngopfungopfu eka mavhiki lawa  ya ha ku hundzaka.Eka xiyimo lexi xo tika xa misava hinkwayo, laha tiikhonomi hinkwato ta misava ti hlanganaka na mintlhotlho yo tika, Khabinete yi tiyisisile xilaveko xa mfumo xo nghenelela hi ndlela ya kungu no hetiseka ku vuyisela matimba ya nkulo wa ikhonomi.1.2. Kungu ra Nhluvukiso wa Rixaka (NDP) ri nyika minghenelelo leyi. Mfumo wu ta fikelela vanakulorhi va hina, ngopfungopfu mabindzu na minhlangano, ku aka ntwanano eka swiendlo swa nhlengelo leswi lavekaka ku tshamisekisa ikhonomi, ku aka vutitshembhi, ku tlakusa xiyimo xa vuvekisi no vuyisela Afrika-Dzonga eka ndlela ya nkulo wa ikhonomi wo katsakanya. Mbulavulo hi Xiyimo xa Rixaka (SoNA) hi ti 11 Nyenyenyani wu ta humesela ehandle ntirho lowu.1.3. Khabinete yi amukerile matshalatshala ya matimba ku pfuxa ndlela ya swa timali ya nkarhi wo leha, ku ri karhi ku tekeriwa enhlokweni languteko lowu nga vevuka wa ikhonomi ya misava na swi ta ndzhaku swa laha kaya. Holobye wa swa Timali Pravin Gordhan u ta funungula matshalatshala loko a nyika mpimanyeto wa rixaka hi ti 24 Nyenyenyani 2016.2. Timali ta Dyondzo ya le HenhlaKhabinete yi amukerile mihundzuluxo eka maavele ya mpimanyeto wa rixaka lawa ya nga ta fambisa switirhisiwa ku nyika timali eka tiyunivhesiti handle ko tshova swipimelo leswi nga tivisiwa khale swa maxavele.Phuresidente Jacob Zuma na Holobye wa Dyondzo ya le Henhla na Vuleteri Blade Nzimande va kombisile sweswinyana leswaku miavo leyi yi ta angarhela ku engeteriwa ka timali hi ziro loku nga pfumelelaniwa kona eka lembe dyondzo leri, xikweleti lexi vonakaka lexi nga kumiwa lexi kolotiwaka hi swichudeni swa Xikimi xa Mpfuneto wa swa Timali eka Swichudeni swa Rixaka (NSFAS) no sivela ku kumiwa ka swikweleti sweswo ku ya eka kotara ya le xikarhi. Matshalatshala lawa ya minghenelelo i nhlamulo eka mimbhurisano yo hlaya leyi sunguleke hi Nhlangula 2015 naswona ya ha ya emahlweni. Holobye wa Dyondzo ya le Henhla na Vuleteri na xipano xa yena xa vurhangeri va khomile tinhlengeletano to hlaya na vurhangeri bya SASCO, Tihuvo ta Vuyimeri bya Swichudeni hinkwato, Foramu ya Tiyunivhesiti ta Afrika-Dzonga, Nhlangano wa Swichudeni swa laha Afrika-Dzonga, tiCEO ta tiSETA, Netiweke yo Cinca Dyondzo ya le Henhla na Komiti ya le Palamende leyi tirhanaka na dyondzo ya le henhla. Phuresidente u tlhele a hlangana na vurhangeri bya swichudeni naswona u tivisile hi ku simekiwa ka Khomixini leyi nga ta langutana na timhaka leti nga boxiwa eka Dyondzo ya le Henhla. Minghenelelo leyi ya ha ya emahlweni tanihileswi hi tshembhaka tanihi mfumo leswaku hi lava ku tirha ku ya kuma xintshuxo xa nkarhi wo leha. Swikoxo swa swichudeni swi fambisana na swikongomelo swa phurogireme ya mfumo hi ku ya hi dyondzo.2.1.1. Tanihi tshalatshala ra xihatla, R2.33 biliyoni yi vekiwile ku lulamisa mali leyi xotaka eka timali leti tirhisiwaka etiyunivhesiti tanihi ntwanano wa ku engeteriwa ka mali ka 0% hi 2016.2.1.2. Hi lembe ximali ra 2016/17, mfumo wu vekile nakambe R2.543 biliyoni ya mali ya  Mfumo leyi nga ta yisiwa eka NSFAS ku nyika tiloni ku pfuna 71 753 wa swichudeni leswi nga boxiwa leswi nga ringanela ku kuma mali ya NSFAS leswi a swi kuma mali hi xiphemu kumbe leswi a swi nga kumi mali eka malembe manharhu ya dyondzo lawa ya nga hundza. Leswi swi vula leswaku swichudeni leswi swi pfumalaka swi nge aleriwi ku ya emahlweni na tidyondzo ta swona hikuva swi kolota timali ta le yunivhesiti.2.1.3. Mali yin’wana ya R2.039 biliyoni yi ta yisiwa eka NSFAS eka lembe ximali ra 2016/17 ku seketela swichudeni leswi nga kumeki mali kumbe leswi kumaka mali ya le hansi leswi swa ha ri ki eka sisiteme ya le yunivhesiti hi 2016 ku hetisa  tidyondzo ta swona. Timali leti i to engetelela eka R10 biliyoni leyi NSFAS yi nga ta yi fambisa eka lembe dyondzo ra 2016.Mfumo wu tinyiketerile ku nyika dyondzo yo yisa emahlweni ya le swikolweni swa le henhla eka swichudeni leswi nga ringanela dyondzo leyi nga ya mahala eka xiyimo xa mphakelo eka lava nga swela na lava nga eka xiyimo xo tirha, eka swipimelo swa timali swa nkarhi wo leha. Khabinete yi kombela swichudeni, vatirhi, swidyondzeki na valawuri va tiyunivhesiti ku tirhisana swin’we na mfumo ku humelerisa xikongomelo lexi.Swiendlo leswi kavanyetaka ku dyondza kumbe ku tumbuluxa ku langutela loku nga twariki no ka ku nga endleki swi onha mbuyelo wa swikongomelo leswi lavekaka. Madzolonga na minchaviselo a swi amukeleki.2.2. Khabinete yi kombela vaaki va Afrika-Dzonga ku tsundzuka leswaku ku na swiyimo swo ntlhotlha eka nkarhi lowu taka. Swiyimo swa ikhonomi swa misava hinkwayo swi tsanile. Switandzhaku swa minxavo ya le hansi ya nhundzu swi le ku twiweni eAfrika-Dzonga. Swiphiqo swa laha kaya swo fana na mphakelo wa gezi lowu nga ringanelangiki swa ha ri na hina. Dyandza ra matimba ri vanga ku tikeriwa eka swifundzhankulu swo hlaya.Khabinete yi tshemba leswaku vaakatiko va Afrika-Dzonga va ta tshama va ri rixaka leri nga tiya leri tivaka nkoka wo tirha swin’we hi ku rhula na ntwanano. Ku humeseriwa ehandle ka vanhu sweswinyana lava nga na mavonelo ya xihlawulambala swi tiyisile ku tinyiketela ka hina ko tsombana ku aka vaaki lava pfumalaka xihlawulambala, lava pfumalaka xihlawularimbewu no humelela. 3. Ku thoriwaKhabinete yi amukerile ku thoriwa loku landzelaka:3.1. Tatana Shonisani Mathews Munzhedzi tanihi Xandla xa Mulawuri-Angarhelo (DDG): Vutomi bya Swimilana na Swiharhi na Nhlayiso eka Ndzawulo ya Timhaka ta Mbango.3.2. Manana Siphokazi Ndudane tanihi DDG: Vufambisi bya swa Tinhlampfi eka Ndzawulo ya Vurimi, Swihlahla na Tinhlampfi.Swivutiso:Phumla Williams (Muvulavuleri Khabinete wo Khomela)Riqingho: 083 501 0139"
Xitatimende xa nhlengeletano ya Khabinete ya ti 17 Nyenyankulu 2016,18 Feb 2016,https://www.gov.za/speeches/statement-cabinet-meeting-17-february-2016-18-feb-2016-0000,https://www.gov.za/ts/speeches/statement-cabinet-meeting-17-february-2016-18-feb-2016-0000,"1. Ku tirhisiwa ka tiphurogiremenkulu ta mfumo1.1. Khabinete yi amukela Mbulavulo hi Xiyimo xa Rixaka wa Phuresidente Jacob Zuma lowu nga nyikiwa hi Ravumune, 11 Nyenyenyani.  Mbulavulo wu veka ndlela ya kungu yo tirhisiwa ka phurogireme ya mfumo ya swiendlo. Phuresidente u komberile mfumo, vatirhi na mabindzu ku tirha swin’we ku kuma swintshuxo eka nkulo wa ikhonomi ya nkarhi wo leha. Khabinete yi seketela matshalatshala yo hunguta matirhiselo ya mali lawa ya nga tivisiwa hi Phuresidente, lawa ya nga ta hlamuseriwa Holobye wa Timali hi ti 24 Nyenyenyani.  Mbulavulo wa Mpimanyeto wa 2016/17 wu ta ya emahlweni wu kunguhata manyikiwelo ya switirhisiwa eka tiphurogireme to hambanahambana ta mfumo tanihileswi swi nga tshikeleriwa hi Phuresidente.1.2. Khabinete yi amukerile ku humelela ka Indaba ya Migodi, leyi a yi khomeriwe eKapa ku sukela hi ti 8 ku fikela ti 11 Nyenyenyani. Hi ku rhangela vayimeri ku suka eka sekithara ya migodi na mimfumo ya hlaya ku suka eAfrika va avelanile miehleketo hilaha sekithara yi nga fambisaka vuvekisi no teka swivandla leswi nga kona eAfrika. Khabinete yi amukerile vutinyikeri lebyi nga endliwa mfumo wa Japan ku engetela vuvekisi bya vona eAfrika-Dzonga.Khabinete yi tiyisisile nakambe ku tinyikela ka yona eka sekithara ya migodi yo tshamiseka no nyuka. Rimba ra Ntwanano eka Vumaki bya Migodi bya Nkarhi wo leha byi seketela vumaki bya migodi embangwini wo tika wa sweswi. Mfumo wu ya emahlweni wu nyika matimba ya vulawuri naswona wu ta ya emahlweni wu tiyisisa ku hetisisiwa ka Nawumbisi wa Nhluvukiso wa Swicelwa na Mafurha, lowu nga yisiwa ePalamende. 2. Swiboho swa nkoka swa Khabinete2.1. Khabinete yi amukerile Pholisi yo hetelela ya Rixaka yo Gembula, leyi ololoxaka swiphiqo leswi kanganyisaka ku hetiseka ka Nawu wo Gembula wa Rixaka, 2004 (Nawu wa vu 7 wa 2004). Pholisi leyi se ku burisaniwile na yona na vaaki. Pholisi yi gangisa mindzhundzhuluko eka rimba ra xiyimo xa vulawuri bya tibodo to gembula no tiyisa vulawuri bya matirhelo ku hunguta ku xanisiwa ka ku gembula. Yi tirha eka tikhasino, bingo, michini yo hakela na ku beja tihanci.  Pholisi yi ta pfala Bodo yo Gembula ya Rixaka hi Vulawuri byo Gembula bya Rixaka lebyi nga ta vika thwii eka Ndzawulo ya Mabindzu na Vumaki.2.2. Khabinete yi amukerile ku yisiwa ka Xiviko eka Nkambisiso wa Malembe ya le Hansi yo Kota ku endla Vugevenga ePalamende, leswi lavekaka hi ku ya hi Nawu wa Vululami eka Vana, 2008 (Nawu wa vu 75 wa 2008). Xiviko xi ringanyeta leswaku tiko ri teka swiboho swa misava na swa tirhijini loko swi ta eka malembe ya le hansi yo kota ku endla vugevenga eka vana lava nga eka ntlimbo na nawu.2.3. Khabinete yi amukerile ku gazetiwa ka Tizoni ta Nhluvukiso ta Eneji leyi Pfuxetekaka (REDZ). Leswi swi ta lulamisa phurosese ya vulawuri, ku boxa tindzhawu leti tithekinoloji ta Fotovholithayiki ta moya na dyambu ti nga hlohloteriwaka hi timali na laha ndlandlamuxo wa gezi wo ‘enta’ wu nga kongomisiwaka kona. TiREDZ ti ta tiyisisa leswaku cinco ku ya eka ikhonomi ya khabono, ku hatlisisa nhluvukiso wa switirhisiwa, no hoxa xandla eka rimba ra vulawuri leri hlanganeke no vhumbheka leri hungutaka vulawuri lebyi yelanaka na hakelo yo landzelela.2.4. Khabinete yi chumbuteriwile hi leswi nga kumiwa eka Xiviko xa Sayense ya Afrika-Dzonga, Thekinoloji na Swikoweto xa Switumbuluxiwa Swintshwa xa Khansele ya Vutsundzuxi bya Rixaka eka Switumbuluxiwa Swintshwa. Xiviko xi nyika mikhuva eka matirhelo ya Sisiteme ya Rixaka ya Switumbuluxiwa Swintshwa (NSI). Xi kambela matirhelo na ku hoxa xandla ka NSI eka swikongomisonkulu swa rixaka leswi nga boxiwa eka Kungu ra Nhluvukiso wa Rixaka (NDP).2.5. Khabinete yi amukerile ku tirhisiwa ka vatirhela mfumo lava nga rhithayara na lava nga eku tirheni tani hi vadyondzisi eka Xikolo xa Rixaka xa Mfumo (NSG).NSG yi simekiwile hi 2013, ku pfala Akhademi ya Vulawuri bya Mfumo ya Vurhangeri na Vufambisi (PALAMA), naswona yi lerisiwile ku tlakusa vuhumelerisi ku ya emahlweni ka mahanyelo na milawu leyi fambisaka vulawuri no ndlandlamuxa nkoka, ku engetela na nkoka wa nhluvukiso wa tshaku ra switirhisiwa swa vanhu eka minhlangano.Pfhumba leri ri ta ringetiwa na ku tirhisiwa ka Phurogireme yo Tivisa ya vatirhela mfumo.Maendlele lawa ya ta kotisa vatirhelamfumo ku engetela nkoka eka vukorhokeri bya mfumo. Va ta nyika ntokoto wa vona, vutivi bya le hnhla, vuswikoti na vutivi ku dyondza no letela vatirhela mfumo.  Pfhumba leri ri ta ya emahlweni ri antswisa hi ndlela yo hetisa no hlayisa mali eka nkoka wa vukorhokeri lebyi hi byi nyikaka vanhu.2.6. Khabinete yi amukerile Xiviko xa Xiphemu xa Vunharhu xo Hetelela xa Afrika-Dzonga xa Nhlangano wa Ntirhisano wa Ikhonomi na Nhluvukiso (OECD) (Ntwanano wo Lwa no teka Timali to Ba Mati Tingwenya ti Etlela. Xiviko xi ta yisiwa eka Ntlawa wa Ntirho wo OECDC eka ku Ba Mati Tingwenya ti Etlela.Xiviko xi kombisa ku humelela loku nga endliwa hi mfumo eka minghenelelo yo lwa na ku biwa ka mati tingwenya ti etlela hi vahlapfa hi ku byi vhumbhunula, ku lavisisa no tengisa. Xiviko xi ya emahlweni xi kombisa pfhumba leri ku tumbuluxa lemukiso eka vugevenga lebyi.2.7. Khabinete yi amukerile leswaku Ndzawulo ya Timhaka ta Xikaya (DHA) yi vekiwa nakambe ehansi ka Xikatsa xa Vululami, Nsivelo wa Vugevenga na Vuhlayiseki.  Xileriso xa Ndzawulo ya Timhaka ta Xikaya i ku hlayisa rhejisitara ro hlayiseka, ra ntiyiso ra ntiveko na xiyimo xa hinkwavo emindzilekanini ya tiko ra hina. Xi tlhela xi lerisiwa ku fambisa sisiteme ya marhurhele, leyi nga kongomanathwii na nhlayiseko wa rixaka, ku hlangana ka vanhu na ku humelerisiwa ka swikongomelo swa nhluvukiso.  Nkarhi lowu nga hundza DHA a yi vekiwile eka vukorhokeri bya nseketelo wa vulawuri ehansi ka Xikatsa xa Mafumele na Vulawuriwa.  3.  Milawumbisi3.1. Khabinete yi amukerile ku yisiwa ka Nawubisi wa Nsirhelelo, Ntlakuso, Nhluvukiso na Vufambisi bya Vutivi bya Xintu ePalamende.Nawumbisi lowu, wu sirhelela, ku tlakusa nhluvukiso wa vufambisi bya sisiteme ya vutivi bya Xintu. Wu pfumelela ku tumbuluxiwa no tirha ka hofisi ya sisiteme ya Vutivi bya Xintu ya Rixaka, vufambisi bya timfanelo ta vakhomi va vutivi bya xintu, ku tumbuluxiwa na mintirho ya phanele ya Vutsundzuxi eka sisiteme ya vutivi bya xintu.Wu tlhela wu pfumelela mfikelelo na swiyimo swa mfikelelo eka vutivi bya xintu na miganga ya laha kaya, ku tumbuluxiwa ka sisiteme ya ntsariso hi xinawu ya rixaka, ntsariso, ku pasisiwa no tiyisisiwa ka vatirhi va swa xintu, ku fambisa no hlanganisa vutivi bya xintu hi ku fambisana na vutumbuluxi byintshwa. Nawumbisi wu fambisana na Nawu Ndzhundzhuluko wa Milawu ya Nhundzu ya Vutshila kumbe Mihleketo, 2013 (Nawu wa vu 28 wa 2013).Khabinete yi amukerile ku humesiwa ka Nawumbisi Ndhzundzhuluko wa Mintsariso ya Xinawu ya Vunwinyi bya Tindlu wa 2015 leswaku vanhu va wu xopaxopa. Nawumbisi wu hundzuluxa Nawu wa Mintsariso ya Xinawu ya Vun’winyi bya Tindlu, 1937 (Nawu wa vu 47 wa 1937) ku endlela ku rhurha ku suka eka maendlele ya maphepha eka hofisi ya vun’winyi ku ya eka xitironiki.  Wu ololoxa timhaka ta vuhlayiseki hi ku nyika mintsariso ya vun’winyi bya tindlu tanihi vatirhisi lava nga enawini va sisiteme ya xitironiki ya ntsariso wa vun’winyi bya tindlu.3.2 Khabinete yi amukerile ku yisiwa ka Nawumbisi wa Rihanyo ra Swimilani (Fayitosanithari) wa 2015 ePalamende. Nawumbisi wu longoloxa milawu ya Afrika-Dzonga na swiboho leswi nga fanela na swiyimo ku fambisa mabindzu ya misava yo hlayiseka no ka yi nga weli tlhelo rin’weku sirhelela mabindzu ya laha kaya na ya misava hinkwayo ya swimilani na swikumiwa swa swimilani. Loko nawu wu tava wu pasile, Afrika-Dzonga ri ta kota ku sivela ku tivisiwa ka switsotswana swa matikomambe swa nghozi na mavabyi lawa ya nga haxaka switsotswana na mavabyi ya swimilani laha tikweni.  3.3 Khabinete yi amukerile ku yisiwa ka Nawumbisi Ndzhundzhuluko wa Tikhoto ta Milawu wa 2015 ePalamende.Nawumbisi wu hundzuluxa Nawu wa Tikhoto ta Majisitarata, 1944 (Nawu wa vu 32 wa 1944) na Nawu Ndzhundzhuluko wa Tikhoto ta le Henhla, 2013 (Nawu wa vu 10 wa 2013).Mindzhundzhuluko yi lava ku hunguta xirha eka valombi lava va tikumaka va ri karhi va xanisiswa hi sisiteme yo londza swikweleti eka tikhoto ta majisitarata no nghenisa phurojeke ya Ndzawulo ya Mabindzu na Vumaki yo susa mahungu ya biha ya swikweleti swa valombi.  Nawumbisi wu lava ku hundzuluxa swiyenge swa Nawu wa Tikhoto ta Majisitarata, 1994 (Nawu wa vu 32 wa 1994) (MCA), wu ta ololoxa minxaniso eka Xileriso Ndzhundzhuluko xa Tihaelo (EAO).  Nawumbisi wu lava ku ololoxa no herisa vuavanyisi lebyi nyikiwaka swi nga ri enawini, ngopfungopfu titlileke ta tikhoto hi ku pfumala vutivi kumbe ntwanano na valombi, magqweta ya vona kumbe vahlengeleti va timali ta swikweleti.  Nawumbisi wu ta tiyisisa leswaku valombi va nyikiwa xigwevo lexi fambelanaka na xileriso xa xitolimente kumbe Nkatso wa Xileriso xa Tihakelo leswi nga boxiwa eka xitolimente xa masungulo xa nawu.  4. Mintlangu leyi ta ka4.1. Mahelo ya vhiki ro sungula ro titsarisela ku vhota ra Minhlawulo ya Mfumo wa Miganga 2016 swi ta sungula hi ti 5 ku fikela ti 6 Nyenyankulu 2016. Khabinete yi kombela vaaki va Afrika-Dzonga hinkwavo ku tirhisa no xixima xidemokirasi leri nga winiwa ku tika hi ku ya va ya tirhisa mfanelo ya vona ya xidemokirasi hi ku titsarisela ku vhota eka minhlawulo leyi ta ka.4.2 Phuresidente Zuma u ta teka Rendzo ra Mfumo ro ya eRhiphabuliki ya Islamic ya Iran ku sukela hi ti 28 ku fikela ti 29 Nyenyenyani 2016. Rendzo ri ta tiyisa migingiriko ya hina leyi ya ka emahlweni ya tipolitiki na ikhonomi na Iran no ndlandlamuxa vuxaka bya Dzonga-Dzonga.Tanihi Mulerisinkulu wa Vuthu ra Nsirhelelo ra Rixaka ra Afrika-Dzonga (SANDF), Phuresidente Zuma u ta endla ximfumo mintlangelo ya xiphemu xa vutlhanu xa Siku ro Hloma ra Vuthu ePort Elizabeth, Eastern Cape, hi ti 21 Nyenyankulu 2016. Ku tlangela loku ka lembe na lembe ku kombisa nseketelo no khensa vavanuna na vavasati va SANDF.4.3 Phuresidente Zuma u ta nyika mbulavulo eku pfuriweni ka Yindlu ya Rixaka ya Varhangeri xa Xinto ePalamende, eKapa hi ti 26 Nyenyenyani 2016. Vuxaka exikarhi ka mfumo na varhangeri va xinto byi na nkoka swinene tanihileswi va tirhelaka ku antswisa vutomi bya vanhu.4.4 Hi Mugqivela, 20 Nyenyenyani 2016, Xandla xa Phuredente Cyril Ramaphosa u ta rhangela vurhumiwa bya Vaholobye eka Expo ya Nhluvukiso wa Vantshwa va Phuresidente eKerekeni ya Grace Bible ePimville, Soweto. Expo yi seketeriwile hi tindzawulo ta Timhaka ta Xikaya, Mintirho, Nhluvukiso wa Vanhu na Vusirheleri.Khabinete yi kombela Vantshwa endzhawini liya ku ya eka epo, leyi nga ta va nyika mahungu ya leswaku va nga yisa njhani tidyondzo ta vona emahlweni, ku sungula mabindzu ya vona kumbe ku vuyeriwa ku suka eka mapfhumba ya mfumo.4.5 Khabinete yi amukerile ku khomiwa ka Seminara ya Rhijini ya Afrika eka Nsirhelelo wa Vanhu hi ku ya hi Xiyimo xa Rimbewu, Ntiviso wa Rimbewu, na Matihlamuselelo, hi Khomixini ya Timfanelo ta Ximunhu ya Afrika-Dzonga, ku sukela hi ti 3 ku fikela ti 5 Nyenyankulu 2016.Seminara yi ta fambisa mbhurisano ku tumbuluxa hi lakulu swivangelonkulu na mahumelo eka mintlhotlho leyi ku kuma swintshuxo swo khomeka na swiboho leswi nga kona eka Mimfumo ku ololoxa ku onhiwa loku.4.6. Khabinete yi navelela mikateko eka vadyondzi hinkwavo lava tsalaka xikambelo xa Sapulimentari xa Xitifikheti xa Seniyara.  Vadyondzi va hlohloteriwa ku fikelela Phurogireme yintshwa leyi nga simekiwa ya nseketelo wa nkarhi wa vumbirhi wa ka metiriki leyi kumekaka eka swifundzhankulu hinkwaswo no pfuna vadyondzi hi tidyondzo ta vona hi ku tirhisa switirhisiwa swo hambana.  Xikongomelo xa Phurogireme ya Nkarhi wa Vumbirhi eka Metiriki i ku nyika vantshwa lava nga feyila ku fikelela swilaveko swa Xitifikheti xa Rixaka xa Seniyara (NSC) nkarhi wa vumbirhi wo kuma metiriki laha swi nga ta antswisa nkoka wa vutomi.Swikambelo swa Sapulimentari swi vumba xiphemu Phurogireme ya Nkarhi wa Vumbirhi eka Metiriki no pfumelela vadyondzi lava nga fikelelangiki swilaveko swa le hansi swo tlakusiwa na swo tiyisisiwa‚ kambe va lava tidyondzo ta le hendla timbirhi ku kuma NSC na nkarhi wo endla tano.Khabinete yi amukela xitiviso hi Phuresidente xa mavito ya swirho swa Khomixini ya Ndzavisiso eka Dyondzo ya le Henhla.  Yi kombela swirho leswi tsakelaka eka dyondzo ya le Henhla ku hoxa xandla eka ntirho wa khomixini ku kuma xintshuxo xa nkarhi wo leha eksa swiphiqo leswi Dyondzo ya le Henhla yi hlanganaka na swona.5. Xiyimo xa Khabinete eka timhakankulu embangwini5.1Holobye wa Swicelwa Mosebenzi Zwane, Holobye eka Hofisi ya Phuresidente Susan Shabangu na Holobye wa Nhluvukiso wa Vanhu Bathabile Dlamini – lava nga thoriwa hi Phuresidente Zuma ku nyika nseketelo eka mfumo wa swifundzhankulu, vinyi va migodi na mindyangu leyi khumbhekaka endzhaku ka khombo leri nga humelela eMugodini wa Nsuku wa Lily Gold Mine eBarberton – va chumbuterile Khabinete hi leswa ha ku humelelaku. Khabinete yi hlanganile na Phuresidente eku kombeleni ka rixaka ku veka vatirhi va le mugodini lava nga pfaleleka ehansi na mindyangu ya vona emiehleketweni na le swikhongelweni swa hina.5.2 Khabinete ya ha vilerisiwa hi dyandza leri ra ha khumbhaka swivandla swin’wana swa tiko.  Yi tlhela yi khensa vaaki va Afrika-Dzonga hinkwavo, lava seketelaka matshalatshala yo hunguta dyandza.Khabinete yi engetela ku khensa ka yona eka lava nga yingisela xikombelo xo mangala mimpfuto hi ku seketela Pfhumba ra Nyimpi yo Lwa na Mimpfuto leri a ri rhangeriwe hi Holobye wa Mati na Nkululo Nomvula Mokonyane. Khabinete yi amukela moya wa Ubuntu lowu nga kombisiwa hi pfhumba leri a ri rhangeriwe hi Operation Hydrate leri nga endla ku hambana eka miganga leyi a yi ri eku hluphekeni.5.3. Khabinete yi njhekanjhekisanile no langutisisa switandzhaku swa ku sungula ku tirhisiwa ka Nawu Ndzhundzhuluko wa Milawu ya Xibalo, 2014.  Hi ku ya hi Nawu wolowo, anyuwithayizexini ya mimbuyelo ya nkwama wa phurovhidente yi ta sungula hi ti 1 Nyenyankulu 2016. Sweswo swi vula leswaku ku sukela hi siku rero mimbuyelo ya nkwama wa phurovhidente na mimbuyelo ya nkwama wa phenxeni swi ta khomiwa ku ringana leswaku swirho swa nkwama wa phurovhidente loko swi rhithayara swi ta pfumeleriwa ku teka n’we xa nharhu ya mimbuyelo ya swona ya phurovhidente tanihi hi hakelo ya mali yo tala naswona mbirhi xa nharhu leyi nga sala yi ta tirhisiwa hi vona ku xava tianyuwithi. Ku nyikiwa ko fana ku ku endleka na le ka swirho swa nkwama wa phenxeni sweswinyana.Ku cinca eka milawu swi khumbha vahori va mali yo tala na vanhu hinkwavo lava welaka eka nkwama wa phurovidente.Minhlangano yo hlaya na vanhu va boxile ku vilela hikwalaho ka ku sunguriwa ka ku tirhisiwa ka ku cinca lokuntshwa naswona va endlile vuyimeri eka mfumo hi mhaka yo sungula ku yi tirhisa. Swa tikomba leswaku handle ka maendlele ya mimbhurisano ya matimba leyi nga endliwa loko nawu wu nga se pasisiwa leswaku loko ku ve swivilelo swa ha ri kona swi fanele ku lulamisiwa hi xihatla ku tiyisisa leswaku loko nawu wu sungula ku cinca eka mimbuyelo ya nkwama wa phurovhidente wu ta sungula ku tirha kahle no hetiseka.Hi xivangelo xexo, Khabinete yi bohe ku andlala ndzhundzhuluko wa milawu eka eka Nawu Ndzhundzhuluko wa Milawu ya Xibalo tanihi mhaka ya xihatla ku yisa endzhaku siku ro sungula ku tirha ku sukela hi ti 1 Nyenyankulu 2016 ku fikela hi ti 1 Nyenyankulu 2018 ku pfumelela mimbhurisano ku ya emahlweni na swirho hinkwaswo swa nkoka. Mimbhurisano yaleyo yi nga ha fikelela eka ku hundzuluxiwa ka milawu. Nawumbisi Ndzhundzhuluko wu ta andlariwa ePalamende eka masiku lawa ya ta ka.6. Minchavelelo6.1 Khabinete yi yisa marito yo chavelela eka ku lova ka Wa Tintswalo Bixopo Glayton Modise wa Kereke ya International Pentecostal Holiness sweswinyana. Bixopo Modise u rhangerile kereke ya swirho swo tlula 3 miliyoni eDzongeni wa Afrika, a landzelaka rifu ra tata wa yena na mutumbuluxi wa kereke, Wa Tintswalo Comforter Frederick Modise hi 1996.6.2 Khabinete yi tlhela yi yisa mahungu ya ntwela vusiwana eka ku lova ka sweswinyana ka khale ka Matsalani-Angarhelo wa Nhlangano wa Tinxaka (UN) Hosi Boutros Boutros-Ghali.  U tekile hofisi hi 1992 hi nkarhi wa kurisa matimba eka UN hi ku landzela ntirho wa yona wo teka swiboho eka nyimpi ya Gulf, laha a nga tirha theme yin’we ya ntlhanu wa malembe.  U loverile exibedlhele xa Cairo hi Ravumbirhi eka malembe ya 93. U ta tsundzukiwa hi ku hoxa ka yena xandla eka ku rhula na xidemokirasi. 7. Ha hoyozela7.1 Khabinete yi hoyozela Tatana Kevin Govender ku suka eHofisini ya le Kapa ya Sayense ya Xibakabaka ya Nhluvukiso na Nhlangano wa Sayense ya Xibakabaka ya Misava loyi a nga nyikiwa sagwadi ra manyunyu hi ku hlanganisiwa ra Edinburgh Medal eka 2016 ku va a tumbuluxile Hofisi ya Sayense ya Xibakabaka ya Nhluvukiso eKapa. Govender i muAfrika-Dzonga wo sungula ku kuma sagwadi leri ra manyunyu eka mihumelelo ya sayense na thekinoloji leyi hoxaka xandla eka ku twisisa na mahanyele ya vanhu.Khabinete yi khensisa mucini wa balete wa malembe ya 16 Leroy Mokgatle loyi a nga wina sagwadi ro Rhandziwa hi Vanhu na sikolaxipi eka Mphikizano wa Misava hinkwayo wa Balete wa Prix de Lausanne eSwitzerland. I muAfrika-Dzonga wo sungula ku wina sikolaxipi lexi eka malembe ya 28 no va munhu wa vumbirhi eka matimu ya tiko.Khabinete yi hlangana na Phuresidente Zuma eku hoyozeleni ka vawini va Masagwadi ya Vumbirhi ya Ubuntu. Masagwadi lawa ya lemuka varhangeri va swa vumaki va Afrika-Dzonga na vanhu va nkoka eka ku hoxa xandla ka vona eka ku tlakusa mintsakelo ya rixaka na milawu ya hina emisaveni hinkwayo.  Khabinete yi khensisa muchayi wa xitiringo Wouter Kellerman, ntlawa wa khaphela Ladysmith Black Mambazo na muyimbeleri wa gosipele Neville D eka ka ku va ri vayimela ku langhwa eka masagwadi Grammy ya 2016. Vayimbeleri lava i vahlohloteri naswona va hahisa mujeko wa Afrika-Dzonga ehenhla.8. Ku thoriwaKu thoriwa hinkwako ku ta va kona endzhaku ka ku tiyisisiwa ka tidyondzo na mbhasiso lowo faneleke.8.1 Bodo ya Mati ya le N’walungwini wa:a) Muchaviseki Hosi Thovhele Tshivhase (Mutshamaxitulu);b) Tatana Matsebe Ivor Phasha (Xandla xa Mutshamaxitulu);c) Manana Thandeka Thembekile Celiwe Hlongwa (xirho);d) Tatana Boxing Phillemon Sebola (xirho);e) Tatana Ntale Herold Matsepe (xirho);f) Manana Mankone Mabataung Ntsaba (xirho);g) Manana L Malamba (xirho);h) Manana Josephine Mampheri Letsoalo (xirho); nai) Manana Makgetsi Annabelle Mphahlele (xirho).8.2 Adivhokheti JB Skosana u thoriwile tanihi Xandla xa Mulawuri-Angarhelo (DDG): Vukorhokeri bya Khoto eka Ndzawulo ya Vululami na Nhluvukiso wa Vumbiwa (DoJ&CD).8.3 Manana GB La Foy u thoriwile tanihi DDG: Nhluvukiso wa Vumbiwa eka DoJ&CD.Swivutiso:Manana Phumla Williams(Muvulavuleri wa Khabinete wo Khomela)Selulafoni: 083 501 0139"
Xitatimende xa nhlengeletano ya Khabinete ya ti2 Nyenyankulu 2016,3 Mar 2016,https://www.gov.za/speeches/statement-cabinet-meeting-2-march-2016-3-mar-2016-0000,https://www.gov.za/ts/speeches/xitatimende-xa-nhlengeletano-ya-khabinete-ya-ti2-nyenyankulu-2016-3-mar-2016-0000,"1. Ku tirhisiwa ka tiphurogiremenkulu ta mfumo1.1. Khabinete yi amukela Mbulavulo wa Mpimanyeto wa 2016 lowu nga endliwa hi Holobye wa Timali Pravin Gordhan hi ti 24 Nyenyenyani 2016. Mpimanyeto lowu wu kombisa ku tiyelela, ku tinyiketela na ku tirha hi ku hetiseka loko hi famba eka nkarhi wa ikhonomi leyi nga ri ki kahle loko hi langute matimu.Mpimanyeto wu hlamula eka leswi tiko ri swi lavaka no tumbuluxa vutitshembhi eka ikhonomi hi ku veka tiko eka ndlela ya nkulo wa ikhonomi leyi tshembhekeke, ya nkarhi wo leha no koteka.Khabinete yi ya emahlweni yi amukela matshalatshala ya xiboho xo hunguta tihakelo no tinyiketela ku tirha swinwe eka tisekithara hinkwato eku hoxeni ka xandla eka ntirho wa nhlengelo wa rixaka wo tirhisa matirhelo lawa ya nga vekiwa hi mpimanyeto.1.2. Khabinete yi amukela ku simekiwa ka Ntlawa wa Mahungu wa Phuresidente (PPC) hi Phuresidente Jacob Zuma. PPC yi ta va na vahleri va tipolitiki, vateki va mahungu va tipolitiki, vaviki va tipolitiki na van’wamahungu va swa ikhonomi lava nga tiyisisiwa ku angarhela Hofisi ya Phuresidente eka nkarhi hinkwawo kumbe eka nkarhi lowu ya ka emahlweni.Xikongomelo xa PPC i ku nyika mfikelelo lowu antswisiweke eka mahungu hi swihangalasamahungu eka Phuresidente na Hofisi ya Phuresidente, ku kota ku tiyisisa leswaku vateki va mahungu va kuma mahungu ya masungulo na tiphurosese ku ndlandlamuxa ku twisisa no vika ka vona. Swirho swo tiya swa mahungu swi ta kuma mimbhurisano ku suka eka Xandla xa Phuresidente na Holobye un’wana ni un’wana loyi Phuresidente yi n’wi rhambaka ku ta avelana hi tiphurogireme leti nga ta nkoka eka rixaka.1.3. Khabinete yi kombisile ku amukela eka ku hoxa xandla loku Afrika-Dzonga ri nga ku endla eku vuyiseleni ka ku rhula eBurundi, hi ku fambisana na vutinyiketeri bya pholisi ya hina ya matikomambe ku tiyisisa tikonkulu ro rhula no tshamiseka.Yi yi le emahlweni yi amukela mimbuyelo ya nkatsakanyo wa N’wangulano wa Burundi lowu a wu khomiwile hi nkarhi wa ku endza ka varhumiwa va xiyimo xa le henhla va Varhangeri va Matiko va Nhlangano wa Afrika (AU) na Mfumo eBujumbura eBurundi, lowu a wu rhangeriwe hi Phuresidente Zuma.1.4. Khabinete yi amukerile ku thoriwa ka Phuresidente Zuma hi Matsalana-Angarhelo wa Nhlangano wa Tinxaka (UN) Ban Ki-moon, ku fambisa swin’we Khomixini ya Xiyimo xa le Henhla eka Mitirho ya Rihanyo na Nkulo wa Ikhonomi na Phuresidente François Hollande wa Rhiphabuliki ra France. A hi nkarhi wo sungula laha Phuresidente Zuma a nga thoriwa hi nhlangano wa misava ku teka ntirho eka xiyimo xa misava hinkwayo. Ku thoriwa loku ku fambisana no tekeriwa enhlokweni ka vurhangeri bya xiyimo xa le henhla lebyi kombisiwaka hi Phuresidente wa hina endhawini ya misava hinkwayo.Khomixini yi ta kondletela ku tumbuluxiwa ka swivandla swintshwa swa mitirho eka sekithara ya swa rihanyo ematikweni hinkwawo, ngopfungopfu eka matiko lawa ya ha tumbulukaka.  Leswi swi tiyisa ku tirhisiwa ka Ajenda ya Nhluvukiso wa Nkarhi wo Leha ya 2030, leyi nga pfuna nkarhi wo leha eku ololoxeni ka swiphiqo swinharhu swa mitirho, vusweti na pfumaleko wa ndzingano.1.5. Khabinete yi amukela ku simekiwa ka Ndzavisiso wa Miganga ya Rixaka wa 2016 eMamelodi, ePretoria hi Holobye eka Hofisi ya Phuresidente Jeff Radebe na N’watihlayohlayo-Angarhelo Pali Lehohla. Ndzavisiso wa lembe leri wu le ku endliweni ehansi ka nhlokomhaka: “Afrika-Dzonga leri ndzi ri tivaka, kaya leri ndzi ri twisisaka” naswona ri kongomanile na makaya ya 1,5 miliyoni – hi lowukulu ku fika sweswi loko ku fananisiwa na lowu nga endliwa tlhanu wa malembe lawa ya nga hundza lowu a wu gavile 300 000 wa mindyangu. Ndzavisiso wu ta sunguriwa hi Dzivamisoko naswona mimbuyelo yi ta va kona hi ku hela ka Khotavuxika 2016.1.6. Khabinete yi lemuke hi xivilelo xiviko lexi nga vikiwa hi Nhlangano wa Rihanyo wa Misava na Nhlangano wa Ntirhisano wa swa Ikhonomi na Nhluvukiso eka Ndzavisiso wa Makete ya Rihanyo lowu rhangeriweke hi Justice Sandile Ngcobo. Swiviko swi kombisa leswaku Afrika-Dzonga ri nyika vukorhokeri byo durha swinene bya swa vutshunguri loko ku fananisiwa na matiko yan’wana. Khabinete yi ta yimela ku gimetiwa ka ndzavisiso yi nga se tivisa mhaka leyi.2. Swibohonkulu swa Khabinete2.1. Khabinete yi amukerile ku humesiwa ka Mpfapfarhuto wa Kungu wo ololoxa Nthyakiso wa Moya eMigangeni ya Afrika-Dzonga yo Manyana ya Miholo ya le Hansi leswaku vanhu va ta angula eka wona. Kungu ri langutane no nyika endlelo ro kongoma no tinyiketela ku tirhana na nthyakiso wa xiyimo xa le henhla emigangeni yin’wana leyi nga manyana ya miholo ya le hansi. Wu nyika endlelo ro fambisa eka matshalatshala ya matirhiselo ku hunguta ku pfurhisiwa ka fuwele ya le makaya. Nghenelelo i ku tiyisisa leswaku tindhawu leti ti fambisana na Swiyimo swa Nkoka wa Ntshamiseko wa Moya wa Rixaka. Kungu leri ro kongoma ri ta seketela kungu ra rixaka leri nga kona ku ololoxa nthyakiso wa moya laha tikweni.2.2. Khabinete yi amukerile ku khomisana ka Khomferense ya vu 21 ya Misava hinkwayo ya AIDS (AIDS 2016) exikarhi ka mfumo na Nhlangano wa Misava hinkwayo wa AIDS eSenthareni ya Tinhlengeletano ta Misava hinkwayo (ICC) eDurban ku sukela hi ti 18 ku fikela hi ti 22 Mawuwani 2016. Ku khoma khomferense swi ta ndlandlamuxa ku tihlamulela ka tiko ra hina eka HIV na rifuva loko hi le tlhelo ku ri karhi ku tirhaniwa na wun’we wa mintlhotlho ya nkoka eAfrika-Dzonga, xifundzha na misava hinkwayo.Khomferense leyi yi ta nyika pulatifomo eka valavisisi ku suka emisaveni hinkwayo ku avelana swikumiwa swa sweswinyana swa xisayense eka ntirho, ku dyondza eka vutokoti bya vona vinyi na ku tumbuluxa makungu yo hetisisa matlhelo hinkwawo ya matshalatshala ya hina yo hlengeletana ku tshungula no sivela HIV.3. Nawumbisi3.1. Khabinete yi amukerile ku yisiwa ka Nawumbisi Ndzhundzhuluko wa Swifambo swo famba eMisaveni swa Rixaka wa 2015 ePalamende, lowu hundzuluxaka Nawu wa Swifambo leswi fambaka eMisaveni, 2009 (Nawu wa vu 5 wa 2009). Mindzhundzhuluko leyi eka Nawu wa Swifambo leswi fambaka eMisaveni wa 2009 yi ta ya emahlweni yi hetisisa phurosese yo cinca no aka hi vuntshwa sisiteme ya rixaka ya swifambo swo famba emisaveni. Leswi swi ta hoxa xandla eka vukorhokeri bya swifambo swa vanhu leswi hlayisekeke, ku fikeleleka, ku tshembheka no tirha hi ku hetiseka.Nawumbisi wu ta nyika switumbuluxiwa leswintshwa eka sekithara ya swifambo swa vanhu. Nawumbisi wu ta nyika xiletelo eka, exikarhi ka swin’wana, swifambo leswi nga ri ki swa movha; vukorhokeri bya swo famba swo odariwa hi xitironiki no tsariwa ka swifambo swa vanhu. Wu ya emahlweni wu nyika nhlamuselo ya vulawuri eka eka matimba na milawu leyi nga rhumeriwa hi ku landzela ku nyikiwa ka tilayisense to tirha hi tona eka swifambo swa vanhu.Nawumbisi lowu wu ta kotisa ku sunguriwa ka Tinetiweke ta Swifambo swa Vanhu leswi hlanganisiweke naswona wu ta vumba xiphemu xa Kungu ra Switirhisiwa swa Rixaka na Kungu ro Hlanganisiwa ra Phurojeke 7, leyi kongomaneke no tirhisa nhluvukiso wo fambisiwa ka madoroba na tinetiweke ta swifambo leti hlanganisiweke ku tumbuluxa madorobankulu tanihi tinjhini ta nkulo.4. Mitlangu leyi ta ka4.1. Phuresidente Zuma u ta teka Rendzo ra Mfumo ku ya eRhiphabuliki ra Xifederali ra Nigeria ku sukela hi ti 8 ku fikela ti 9 Nyenyankulu 2016. Rendzo ra Mfumo ri ta ndlandlamuxa vuxaka bya hi kambirhi lebyi nga kona no kurisa ku ya emahlweni mabindzu ya le ka swifundzha.4.2. Nhweti ya Timfaneo ta Ximunhu hi Nyenyankulu 2016 yi ta tlangeriwa ehansi la nhlokomhaka: “Afika-Dzonga ri hlangana ku lwa na xihlawulambala.” Ndzawulo ya Vutshila na Ndhavuko hi vekile phurogireme leyi nga leha ku ringana nhweti leyi katsaka min’wangulano yo hlaya yo tirha swin’we ku aka vaakatiko, lava pfumalaka xihlawulambala, xihlawularimbewu, ku ringana no va na xidemokirasi. Khabinete yi rhamba vaaki va Afrika-Dzonga ku vula xo karhi eka Kungu ra Xiendlo ra Rixaka ro lwa na Xihlawulambala, ku Tsan’wiwa ku ya hi Rimbewu, Xihlawuhlawu eka Vahlapfa na leswi Yelanaka na Ntsandzeko wo Tiyiselana (2016-2021) ku nga si fika ti 30 Khotavuxika 2016. Kungu ri nyika tshaku ra Pholisi ya mfumo loko ku fananisiwa na ku tsan’wiwa hi ku ya hi muvala leswi nga ta pfuna eka ku sungurisa swiboho swa hina swa timfanelo ta ximunhu ta misava hinkwayo.  4.3. N’wangulano wa Russia-Africa wo Lwa na Swidzidziharisi eICC eDurban ku sukela hi ti 8 ku fikela ti 9 Nyenyankulu 2016 wu nyika pulatifomo yo ndlandlamuxa Kungunkulu ra Rixaka ra Swidzidziharisi (2013-2017).Nyimpi yo lwa na swidzidziharisi leswi nga ri ki enawini yi xaxametiwe na Kungu ra Nhluvukiso wa Rixaka naswona n’wangulano wu le hansi ka vulawuri bya AU hi ku fambisa swiboho hi ku ya hi Mintwanano ya UN ya Swidzidziharisi na Vugevenga bya Mihlangano ya Misava Hinkwayo, Kungu ra Xiendlo ra AU eka ku lawula Swidzidziharisi (2013-2017) na swintshuxo swa BRICS (Brazil, Russia, India, China na Afrika-Dzonga).Khomferense i sexini yo landzela ya N’wangulano wo Lwa na Swidzidziharisi wa Russia-Africa, leyi kongomeke eka ku kombisa xiyimo lexi hlanganisiweke xa leswi varhangeri va misava va nga tiyimisela ku ololoxa xiphiqo xa swidzidziharisi hi kona. Leswi swi ta andlariwa eka Sexini yo Hlawuleka ya Nhlengeletano yo Angarhela ya UN hi Dzivamisoko 2016.4.4. Mfumo – hi xinakulobye na Matsalana wa Commonwealth, Yunivhesiti ya Afrika-Dzonga (UNISA) na Ejensi ya Rixaka ya Nhluvukiso wa Vantshwa – swi ta khoma Khomferense ya Vumbirhi ya Commonwealth eka Mitirho ya Vantshwa ekhamphasini ya UNISA ePretoria ku sukela hi ti 8 ku fikela hi ti 10 Nyenyankulu 2016. Khomferense yi ta endliwa ehansi ka nhlokomhaka: “Ku Nghenelerisa Vantshwa eka ku Akiwa ka Rixaka: Ntirho wa Vatirhi va Vantshwa” naswona yi ta kambisisa nakambe ntirho wa vatirhi va vantshwa na swidyondzeki eku ngheneleriseni ka vantshwa eka ku hluvukisa matiko ya vona.5. Xiyimo xa Khabinete eka timhaka ta nkoka embangwini5.1. Khabinete yi tiyisisa mahungu hi Phuresidente Zuma eka xilaveko xo xixima mihlangano na tiphurosese leswi nga endliwa hi ku ya hi Vumbiwa ra Rhiphabuliki ra Afrika-Dzopnga ra 1996 na nawu. Phuresidente Zuma u tirhana na mhaka ya Khomixinara wa Vukorhokeri bya Xibalo bya Afrika-Dzonga na Holobye wa Timali hi tindlela to lulama to tirhisa milawu.Phuresidente u le ku vekeni ka matshalatshala yo ololoxa timhaka hi ndlela ya vutihlamuleri no rhula ku vuyerisa vanhu hinkwavo. Khabinete yi kombela mavandla hinkwawo lawa ya tsakelaka ku dzika no lawuleka, no pfumelela timhaka leswaku ti ololoxiwa hi ku tirhisa tindlela leti lulameke.5.2. Khabinete yi kombela vaaki va Afrika-Dzonga hinkwavo ku titsarisela eka Mihlawulo ya Mfumo ya Miganga ya 2016 hi ti 5 na ti 6 Nyenyankulu 2016. Ku hambana na mihlawulo ya rixaka, mihlawulo ya mfumo wa miganga yi lava leswaku u tsarisa ewadini leyi u tshamaka eka yona.Swi na nkoka ku va na Papila ra Vutitivisi (ID) – ID ya rihlaza leyi nga na bakhodi kumbe Khadi ro Tlhariha ra ID haswimbirhi swi ta amukeriwa– no languta xiyimo xa wena xa ntsariso, nomboro ya wadi na ndhawu ya xitichi xo vhotela. Tihofisi hinkwato ta Timhaka ta Xikaya ti ta pfula ku sukela hi 08:00 ku fikela hi 17:00 hi ti 5 na ti 6 Nyenyankulu 2016, leswi fambisanaku na mikarhi yo tirha hi yona ya Khomixini yo Tiyimela yoxe ya Nhlawulo eka masiku mambirhi.Khabinete yi kombela vantshwa hinkwavo na lava nga ta vhota ro sungula ku titsarisela ku vhota. Hi ku vhota ka wena u tekile goza eku endleni leswaku rito ra wena ri twiwa eka swiboho leswi ku khumbhaka na muganga wa wena. Mfumo wa muganga wu le mavokweni ya wena!5.3. Khabinete yi sola ku kombisa ku vilela hi swichudeni ka madzolonga, loku nga kanganyisa tidyondzo etiyunivhesiti tin’wana naswona leswi nga fikelela eka ku onhiwa ka nhundzu. Mikombiso leyi yo vilela yi tsona vadyondzi lava nga fanela nkarhi wo yisa tidyondzo ta vona emahlweni no khumba mfanelo ya vona eka dyondzo ya le hendla.Mfumo wu pfurile tindlela hinkwato ta mbhurisano na  swirho hinkwaswo swa dyondzo ya le henhla ku burisana na min’wangulano. Leswi swi fikelerise eka ku pfuxetiwa hi vuntshwa ka ntshamiseko na ku ndlandlamuxiwa ka ku hlangana ka vanhu eka tiyunivhesiti ta hina leswi lavaka ku kuma swintshuxo eka mintlhotlho ya nkarhi wa le xikarhi na ya nkarhi wo leha leyi nga katsiwa eka sekithara ya cinco leyi nga hlamuseriwa eka swiboho swa Samiti yo Cinca Dyondzo ya le Henhla ya 2015.Khabinete yi seketela matshalatshala ya tiejensi to hlayisa nawu ku tiyisisa leswaku ndhavuko wa dyondzo wa pfuxetiwa hi vuntshwa, naswona nhundzu na timfanelo ta vanhu swa sirheleriwa. Ku fuma ka nawu ku le henhla naswona ku fanele ku hlayisiwa hi mikarhi hinkwayo. Ntshamiseko no rhula swi fanele ku vuya etiyunivhesiti ta hina leswaku tiphurogireme ta dyondzo ti ya emahlweni loko mintlhotlho ya nkarhi wa le xikarhi ku ya eka nkarhi wo leha yi ri karhi yi ololoxiwa.    Khabinete yi hoyozerile swichudeni leswi nga hlangana tanihi hi nyandza yin’we ku lwa na xihlawulambala na ku lwa na xihlawularimbewu, leswi tirhaka tanihi xikombiso xa leswaku hi nga tirha hinkwerhu swin’we ku aka eka ku humelela na mimbuyelo leyi nga endliwa eka sekithara ya dyondzo ya le thexiyari eku lunghiseleni ka lembe dyondzo leri. Hi fanele ku sirhelela ku humelela koko no pfumelela ku tshamiseka ku vuyiseriwa no hlayisiwa eka tiyunivhesiti ta hina.Khabinete yi kombela swirho hinkwaswo ku tirha swin’we leswaku tiyunivhesiti ta hina ti hundzuka varhangeri va nghenelelo na ku cinca hi nkatsakanyo.5.4. Khabinete yi lemuka ku hlangana loku nga bumabumeriwa hi mihlangano ya swa mabodlhela yinharhu eka Khamphani ya Coca Cola eAfrika-Dzonga. Khabinete yi lemuka mhaka leyi na leswaku yi ta twiwa eka  Huvo ya Mphikizano. Khabinete yi boxa xivilelo xa yona eka ku lahleka ka mitirho loku nga bumabumeriwa no hungutiwa ka mitirho loko ku hlangaana ku humelela. Hi ku languta swiyimo swa le henhla swa mitirho, Khabinete yi kombela tikhamphani ku tiyisisa leswaku mitirho a yi lahleki na mpimo wa mitirho wu tshama wu nga cinci.5.5. Khabinete yi hoyozela Murhumiwa wa Afrika-Dzonga eka Nhlangano wa Mabindzu ya Misava (WTO), Tatana Xavier Carim, loyi a nga hlawuriwa ku fambisa Nhlangano wo Ololoxa Swiphiqo wa Khansele yo Angarhela ya WTO. Khansele yo Angarhela i nhlangano wa le henhla lowu endlaka swiboho wa WTO exikarhi ka Khomferense ya Vaholobye. Ku thoriwa ka Murhumiwa Carim i xiphemu xo tekela enhlokweni xa ntirho wa nkoka lowu Afrika-Dzonga ri wu tirhaka eka WTO naswona i xiphemu xa vumbhoni bya hanyelo ra Murhumiwa Carim.5.6. Khabinete yi lemukile xitiviso xa Barclays PLC xa xikongomelo xo hunguta 62.3% ya yona ya nkhomo wa minkavelo eka Ntlawa wa Barclays Africa (BAGL) eka malembe mambirhi ku ya eka manharhu lawa ya ta ka. Barclays PLC, ngopfungopfu CEO, u tinghenisile eka Timali ta Rixaka na Bangikulu ya Tiko haswimbirhi eka n’wangulano wo pfuleka, naswona hi amukela ku tinyiketela ka khamphani ku tirhisa kungu ra yona lerintshwa hi ndlela leyi nga ta hunguta ntshikelelo wa tiikhonomi laha BAGL yi tirhaka kona. Banginkulu ya tiko yi ta tirha na Barclays PLC na BAGL ku tiyisisa leswaku leswaku mixungeto leyi nga va ka kona eka ntirhisano ya ahluriwa naswona tindlela leti nga fanela ti ta tekiwa ku fambisa mafambele ya timali leti nga ta suka eka ntirhisano.5.7. Khabinete yi losa lava nga fikelela emakumu na vawini eka Masagwadi ya Vudyondzisi bya Rixaka lawa ya nga va kona hi ti 27 Nyenyenyani 2016. Vadyondzisi lava tinyiketeleke va yisa tiko ra hina emahlweni hi ku tiyisisa leswaku tikamara to dyondzela ti humesa vadyondzi lava tiyisisiweke lava nga ta hoxa xandla eku hluvukiseni ka Afrika-Dzonga.5.8. Khabinete yi hoyozela Market Thiyeta eJoni ku va yi tlangela 40 wa malembe yi ri karhi yi hanya. Hi nkarhi wa xihlawihlawu thiyeta yi hundzuke xikombiso xa Nyimpi hi ku vula xitori xa ntiyiso xa Afrika-Dzonga.5.9. Khabinete yi khensisa mudyondzisi wa vuyimbeleri, Tatana Chad Hendricks, ku suka eRetreat eTifuleteni ta le Kapa ku va winile Mphikizano Vafambisi wa xiyimo xa le henhla wa Len van Zyl eKapa. Sagwadi ra yena ri katsa sikolaxipi xa tinhweti tinharhu eUnited States laha Tatana Hendricks a nga ta dyondza ePhiladelphia Orchestra naswona a nga ta leteriwa hi Phurofesa wa ndhuma Victor Yampolsky eChicago.5.10. Khabinete yi hoyozele muhumelerisi wa tifilimi Tatana Anant Singh, ku va a kumile ndhawu xiyimo xa vunharhu ku va a tlangile eka ka filimi ya Shepherds and Butchers eka Sagwadi ra Panorama Audience eka Filimi leyi nga ri ki ya Ntiyiso eka Fesithivhali ya Tifilimi ta Misava hinkwayo ya Berlin. Loku i ku humelela lokukulu tanihileswi filimi a yi phikizana na 51 wa tifilimi to leha ku suka eka matiko ya 33.6. Ku thoriwaVuthori hinkwabyo byi ta endliwa endzhaku ka ku tiyisisiwa ka tidyondzo na mbhasiso lowu faneleke.6.1. Ku engeteriwa ka kondiraka ya Tatana Lionel October tanihi Mulawuri-Angarhelo (DG) eka Ndzawulo ya Mabindzu na Vumaki, eka nkarhi wa ntlhanu wa malembe.6.2. Ku thoriwa ka Dokodela Mantlhake J Maboya tanihi Xandla xa DG (DDG): Pholisi ya Kharikhulamu na Nkambisiso eka Ndzawulo ya Dyondzo ya Masungulo.6.3. Ku thoriwa ka Manana Shamilla Chettiar tanihi DDG: Pholisi na Vukorhokeri bya Vutivi eka Ndzawulo ya Vupfhumba.6.4. Ku thoriwa ka Tatana Mbulelo Tshangana tanihi DG eka Ndzawulo ya Vutshamo bya Vanhu.6.5. Ku thoriwa nakambe ka Tatana Kutoane Obed Kutoane tanihi Muofisirinkulu wa swa Timali eka Nhlangano Afrika-Dzonga SOC wa Ndzindzakhombo ya Swikweleti swa Nhundzu leyi Yisiwaka eka Matikomambe.6.6. Ku thoriwa ka Tatana Vuyo Mafata tanihi Khomixinara wa Ndziriso: Nkwama wa Ndziriso eka wa Ndzawulo ya Mintirho ya Mfumo.6.7. Ku thoriwa nakambe ka Phanele ya Vulawuri byo Teka hi ku hetiseka nkarhi wa tlhanu wa malembe:a) Manana Neo Phakama Dongwana (Mutshamaxitulu);b) Phurofesa Stephanie Marie Luiz (Xandla xa Mutshamaxitulu);c) Phurofesa Shirley Zinn (xirho xa phanele);d) Adivhokheti Rory Voller (xirho xo hlawuriwa);e) Manana Wendy Ndlovu (xirho xo hlawuriwa);f) Manana Annalie de Bruyn (xirho xo hlawuriwa); nag) Tatana Nano Abram Matlala (xirho xa phanele).6.8. Ku thoriwa eka Bodo ya Nhlangano wa Eneji ya Nyutliliya ya Afrika-Dzonga eka nkarhi wa malembe ya nharhu:a) Tatana Nqaba Ngcobo;b) Dokodela Namane Magau;c) Dokodela Xolani Mkhwanazi;d) Dokodela Alex Smanga Tsela;e) Manana Rosemary Mosia;f) Dokodela Kelvin Kemm (Mutshamaxitulu);g) Tatana Zibusise Comfort Ngidi;h) Manana Pamela Bosman; andi) Hosana Kennedy Tshivhase.Swivutiso: Manana Phumla Williams (Muvulavuleri wa Khabinete wo Khomela)Selulafoni: 083 501 0139"
Xitatimende xa Nhlengeletano ya Khabinete ya ti 16 Nyenyankulu 2016,17 Mar 2016,https://www.gov.za/speeches/statement-cabinet-meeting-16-march-2016-17-mar-2016-0000,https://www.gov.za/ts/speeches/statement-cabinet-meeting-16-march-2016-17-mar-2016-0000,"1. Ku humelerisiwa ka tiphurogiremenkulu ta mfumo1.1. Khabinete yi endlile xikambelo xa Mbuyelo wa ku Humelela ka Kotara ya Vunharhu ku sukela hi Nhlangula ku fikela hi N’wendzamhala 2015. Mbuyelo wu komba leswaku ku na ku humelela ko nyawula eka ku simekiwa ka tiphurogireme ta mfumo leti khumbhaka swinene ku antswisa vutomi by a Maafrika-Dzonga.Swiviko swa ku Humelela swa ku Humelela swi nyika vumbhoni by a leswaku mfumo wu le ku fikeleleni ka swikongomelo swa wona leswi Rimba ra Makungu ya Theme ya le Xikarhi ku sukela hi 2014 - 2019. Swi hi tshuneta ekusuhi ka Xivono xa 2030, tanihilaha swikombisiweke hakona eka Kungu ra Nhluvukiso wa Tiko (NDP), leri lavaka ku Lwisana na vusweti, ku pfumaleka ka mitirho na ku pfumaleka ka ku ringana.Khabinete yi tekerile enhlokweni ku humelela loku endliweke ka ku fikelela swikongomelo swa nkoka na mbuyelo.Khabinete yi lemukile leswaku loko ku humelela loko nyawula ku endliwile ku fikelela swikongomelo hikuya hi swikombo, ka ha ri na tindhawu leti ta ha lavaka ku nghenelela loku hlanganelaka hi mfumo.2. Swibohonkulu swa Khabinete2.1. Khabinete yi rhumerile marito yo khensa eka MaAfrika-Dzonga hinkwavo lava nga angula eka xirhambo xa ku ya titsarisela eka Khomixini ya Hlawulo yo Tiyimelayoxe ya Afrika-Dzonga ku va va titsarisela, ku kambela xiyimo xa ku titsarisela ka vona na ku cinca xiyimo xa ku titsarisela ka vona ka vuxokoxoko eka nongonoko wa kuvhota emaheleni ya vhiki hi ti 5 na 6 ta Nyenyankulu 2016. Ku fika kwalomu ka 3 wa mamiliyoni ya vaaki va endzerile tindhawu to hlawulela eka tona etikweni hinkwaro  naswona 444 552 wa vatitsariseri vantshwa (78.65) va na malembe ya le hansi ka 30, leswi kombaka leswaku MaAfrika-Dzonga va tiyimiserile ku nghenelela eka ku aka xidemokirasi.Khabinete yi rhamba MaAfrika-Dzonga ku tirhisa timfanelo ta xidemokirasi ku ti tsarisela na ku hlohlotela lava nga tsarisa eka nkarhi lowu nga hundza ku tiyisisa vuxokoxoko bya ku titsarisela tanihilaha swilo swo hambahambana switisile ku cinca eka nxaxamelo wa ku vhota.2.2. Siku ra ku titsarisela ro hetelela i ti 9 na 10 Dzivamisoko 2016 lava switichi sow vhota swi nga tlhela swipfula nakambe ku sukela hi 8:00 ku fikela hi 17:00. Lowu ku ta va nkateko wo hetelela ska vavhoti ku titsarisela na ku tisa vuxokoxoko byo engetela eswitichini swo vhota. Hambiswiritano, ku ti tsarisela swi ya emahlweni etihofisini ta IEC hi nkarhi wa ntirho ku sukela hi Musumbhunuko ku fikela hi wa Vantlhanu, ku fikela loko nxaxamelo wa vavhoti wa Nhlawulo wa Masipala wa 2016 wu pfala hi siku ra nhlawulo ri nga vikiwa.Khabinete yi alana na madzolonga eka tindhawu tin’wana laha ti nga va kona hinkarhi wa mahelo ya vhiki ra ku titsarisela na ku tlhela va vula nakambe leswaku ku hava MuAfrika-Dzonga un’wana a faneleke ku alela un’wana ku endla mfanelo yakwe ya xidemokirasi ya ku tsarisa ku vhota. Khabinete yi tlhela yi kombela lava endlakatano ku tshika ku endla manyala yalawo eka lava khumbhekaka va fanele va vika eka tiejensi to sindzisa ku landzelela nawu. Khabinete yi kombela tiejensi to sindzisa ku landzelela nawu ku teka marhengu yo tika eka lava nga landzeleriki nawu.2.3. Phuresidente Jacob Zuma u ta endzela Port Elizabeth hi ti 8 ta Dzivamisoko 2016 ku kambela ku humelela loku nga endliwa eka ku hluvukisa miako ya magondzo ya le lwandle tanihi pfhumba ta tiko ra ku hluvukisa ikhonomi. Ikhonomi ya Lwandle hi yin’wana ya tindlela tinharhu ta ku pfula vuswikoti bya ikhonomi ya tiko ya Operation Phakisa, leyi nga na vuswikoti bya ku humesa R177 wa mabiliyoni eka switirhisiwa leswu humaka kwala tikweni na ku tumbuluxa mitirho yo ringana miliyoni yin’we ya mitirho.2.4. Khabinete yi amukela ku humelela loku nga va kona eka Riendzo ra Tiko hi Phuresidente Zuma eka Federali Rhiphabuliki ya Nigeria ku sukela hi ti 8 ku fika hi ti 9 Nyenyankulu 2016, leri nga antswisa vuxaka bya xipolitiki bya matiko havumbirhi, ikhonomi na vuxaka bya vaaki. Rin’wana ra magoza ra vuendzi a ku ri ku tlakusa xiyimo xa Varhumiwa bya Matiko havumbirhi  eka xiyimo xa varhangeri va matiko, lexi rhangisaka nhluvukiso wa ikhonomi eka matiko mambirhi.Khabinete yi amukela ku pfuriwa ka ikhonomi ya Nigeria eka tikhaphani ta Afrika-Dzonga eka tisekithara to hambana to fana na vuinjiniyara, vuhlanganisi bya tiqingho, vumaki, vuhahisa swiahahampfhuka, vuendzi, tibangi, vuhungasi, miako, mabindzi ya swiambalo, oyili na ku vukorhokeri bya ku ceriwa ka gese. Khabinete yi langutela ku engeteleka ka nhlayo ya vuvekisi bya Nigeria eAfrika-Dzonga loku nga ta seketela mabindzu ya matiko ha vumbirhiMbuyelo wa minjhekanjhekisano eka tiikhonomi letikulu havumbirhi laha ka tikokulu ra Afrika swi ta nhlanganisa tiikhonomi ta miganga, ku kota ku engetela ku va na timakete leti fanaka na ku tlakusa makungu lawa ya nga kona ya ku kula ka ikhonomi na mitirho eAfrika. Leswi swikomba leswaku Afrika-Dzonga ri tshama ri ri tiko leri ni mphikizano wa ku va tiko leri rhurhelaka vavekisi handle ka ikhonomi leyi karhatekeke ya misava, leswi nga ta endla leswaku swivandla swa mitirho na nhluvukiso wa swikili eAfrika-Dzonga.2.5. Khabinete yi leuke leswaku Afrika-Dzonga ri tava ri ri karhi ri nghenelela eka Khomixini ya Xiyimo xa Vamanana  (CSW60) ya Nhlangano wa Matiko ya Misava ya Ntshamo wa vu 60 leyi nga ta khomeriwa eNew York, USA ku sukela hi ti14 ku fika hi ti 24 ta Nyenyankulu 2016 ehansi ka nhlokomhaka leyi nge: “Ku Nyika matimba eka vamanana  na ku hlanganisa na Nhluvuko lowu tiyiselaka”. Ntshamo lowu wu khomiwa hi lembe ra nkoka eAfrika-Dzonga loko hi ri karhi hi tlangela magoza manharhu, lawa ya katsaka 20 wa malembe ya Vumbiwa ra Rhiphabuliki ya Afrika-Dzonga ra 1996, 40 wa malembe ya ku Mikitsikitsi ya Vantshwa ya le Soweto na 60 wa malembe ya machi wa vamanana wa 1956.Afrika-Dzonga ri endlile xiviko eka UN CSW60 naswona leswi swi hi nyika nkarhi wa ku tipima eka ku humelela ku sukela loko ku sungurile xidemokirasi. I swa nkoka ku lemuka leswaku ku sukela loko hi ri ka nkarhi wa xidemokirasi eAfrika-Dzonga, eka swin’wana swa kona, ri nghenelerile ekaeka Khonifarense ya Matiko ya Misava ya Vamanana ya Vumune hi 1995, na ku sayisa Ntwanano wa Beijing na Xivandla xa Migingiriko hi lembe lero.Hi ku xaxamelana na ntwanano wa E/RES/2013/18 wa Nhlangano wa Matiko ya Misavawa Ikhonomi na Khansele ya Vaaki, Afrika-Dzonga ri tinyiketerile ku ya emahlweni na ku simeka Ntwanano wa Beijing na Xivandla xa Migingiriko, leri ku nga kungu ra ku tiyisa vamanana vamanana na ku ya emahlweni.3. Milawumbisi3.1. Khabinete yi pasisile ku rhumeriwa ka Nawumbisi wa ku Cinca Miako ya Masipala wa 2016: Mfumo wa Muganga ePalamende. Ku cinciwa ku leku endliweni eka Mfumo wa Muganga: Nawu wa Xivumbeko xa Masipala, 1998 (Nawu 117 wa 1998), lowu nga endliwa loko mfumo wa muganga wo sungula wu nga si va kona hi 2 N’wendzamhala 2000.Ku cinciwa swi ta antswisa mafambiselo ya mihlawulo ya mfumo wa muganga na eka ku cinciwa kun’wana, wu lava ku:a) ku cinca maendlelo ya masipala wa Xiyenge xa A;b) ku susa ku vuriwa mufambisinkulu wa muganga;c) ku veka erivaleni siku ra ku sungula ntirho wa mukhanselara:d) ku teka xiboho xa leswaku Phuresidente u fanele ku veka siku ra hlawulo wa masipala;e) ku pfumelela ku engeteleriwa ku boxa mbuyelo wa nhlawulo;f) ku boha mufambisinkulu wa masipala ku byela IEC hi swivandla leswi nga kona eka;g) ku teka xiboho xa leswaku Xirho xa Vufambisi xa Xifundzankulu ku vula na ku  veka siku ra hlawulo wa muganga;h) ku veka erivaleni swilaveko swa nhlayo leyi lavekaka ya nhlangano wa khansele;i) ku veka erivaleni swilaveko swa ku vhotela mukhanselara hi nkarhi wa nhlangano wa khansele;j) ku engetela ku vambana ka nhlayo ya vavhoti eka wadi yihi na yihi eka nhlengeletano ya khansele.k) ku engetela ku hambana eka nhlayo ya vavhoti eka wadi hi nkarhi wa ku nyiketa  switulu swo hlaya swa masipala wa muganga.4. Mitlangu leyi taka4.1. Phuresidente Zuma – tanihi xandla xa mutshamaxitulu na Phuresidente François Hollande eka Khomixini ya Xiyimo xa le Henhla xa Rihanyo ra Mitirho na ku Kula ka Ikhonomi -  u ta nghenelela ku vekiwa ximfumo eLyon, France hi Ravunharhu, 23 Nyenyankulu 2016.Khomixini yi langutane na swilaveko swa vatirhi hi rihanyo lava nga swi thwasela eka matiko lawa ya nga ni muholo wa le hansi na wa le xikarhi. Kungu leri ra Nhlangano wa Matiko ya Misava ri languteriwa ku engetela vusirheleri bya rihanyo emisaveni hinwayo na ku tlakusa ku kula ka ikhonomi loku hlanganelaka, leswi hoxaka xandla eka ku simekiwa ka Ajenda ya 2030 ya Nhluvuko lowu Tiyiselekaka.4.2. Phuresidente Zuma u ta Endzela Tiko ra Saudi Arabia hi riendzo ra Tiko ku sukela hi ti 27 ku fikela hi ti 28 ta Nyenyankulu 2016, leri nga ta tiyisisa vuxaka bya matiko havumbirhi.4.3. Phuresidente u ta nghenelela Samiti ya Vumune ya Vusirheleri eWashington, USA ku sukela hi ti 31 Nyenyakulu ku fika hi ti 1 Mudyaxihi 2016. Samiti yi ta kanela hi ku cinca ka makhombo ya vuthororisi na ku kombisa makungu lawa ya faneleke ku tekiwa  hi matiko ya misava ku hunguta switirhisiwa leswi taleke ureniyamu, hlayisa swilo leswi nga ekhombyeni, lwisana na vungungumerisi bya nyutliliya, ku kambela na ku kavanyeta vutherorisi bya Nyutliliya.4.4. Phuresidente Zuma u ta rhangela Siku ro tlangela Timfanelo ta Ximunhu eMoses Mabhida eKwazulu-Natal hi Musumbhunuku, 21 Nyenyankulu 2016 ehansi ka nhlokomhaka leyi nge: “ Afrika-Dzonga leri nga hlangana ku lwisana na xihlawuhlawu.” Tanihilaha swivuriweke eka Mbulavulo wa Phuresidente na Rixaka wa 2016, Siku ra Timfanelo ta Ximunhu ra lembe leri ri ta va masungulo ya phurogireme ya theme yo leha ya ku aka vaakatiko lava pfumalaka xihlawuhlawu hikuya hi mbala. Khabinete yi rhamba MaAfrika-Dzonga hinkwawo ku khomana xi swandla eku lwisaneni na xihlawuhlawu na ku alelana na xihlawuhlawu hikuya hi mbala - ku nga va emakaya, vaaki, tihlengeletano ta vaaki, mitirhweni na le ka vuhaxinyingi bya vaaki. Hi fanele hi tirha swin’we ku fikelela xidemokirasi lexi pfumalaka xihlawuhlawu, xi nga yi hi rimbewu.4.5. Swirho swa Vurhangeri swi ta hlangana na MaAfrika-Dzonga hikwako laha va nga kona hi Vhiki leri Langutaneke na Imbizo ya Rixaka ku sukela hi ti 4 ku fika hi ti 10 ta Dzivamisoko 2016, ehansi ka nhlokomhaka leyi nge: “Hinkwerhu hi yisa Afrika-Dzonga Emahlweni: Kurisa Afrika-Dzonga”. Vhiki leri ri kotlana na Vhiki ra ku Endzela Vaaki ra Palamende na ku tlangela N’hweti ya Ntshuxeko.Khabinete yi hlohlotela MaAfrika-Dzonga ku nghenela hi ku hetiseka eka migingiriko leyi na ku tihlanganisa na varhangeri va tipolitiki. Vhiki leri Kongomaneke na Imbizo ri ta kombisa hi ku simekiwa ka Makungu ya Kaye lawa ya nga ya ku ndlandlamuxa ikhonomi na ku tumbuluxa mitirho leyi lavekaka. Yi ta tlhela yi kombisa ku humelela ka ku vuyelerisa kungu ra mfumo wa muganga - hi maendlelo ya ku vuyelela eku endleni ka swa nkoka.Vhiki leri ri ta kotlana na ntsariso wo hetelela hi vhiki leri ra Hlawulo wa ka Masipala wa 2016, leswi tlhelaka swi hi nyika xivandlanene xa varhangeri ku rhamba na ku nhlanganisa MaAfrika-Dzonga eka ku dyondzisa vaaki hi ku vhota eka ku tsarisa na ku tiyisisa vuxokoxoko bya vona.4.6. Xandla xa Phuresidente Cyril Ramaphosa u ta pfula Samiti ya Vumbirhi ya Nhluvukiso wa Vatirhi leyi nga ta khomeriwa eSanthara ya Gallagher Estate eMidrand, ku sukela hi ti 29 ku fikela hi ti 30 Nyenyankulu ehansi ka nhlokomhaka leyi nge: “Tirhisano eka swikili, Xirhambo xa ku Hoxa Xandla”. Samiti yi ta hlanganisa lava khumbhekaka ku suka eka tisekithara ta tidyondzo ta le henhla ku pfuneta eka Nhluvuko na ku aka vuxaka ku tumbuluxa vanhu lava lulameleke ku tirha ku suka eka tidyondzo ta le henhla.4.7. Vhiki ra Mati ra 2016 ri ta va kona ku sukela hi ti 14 ku fika ti 22 ta Nyenyankulu ehansi ka nhlokomhaka leyi nge: Mati eka vanhu, mati hi vanhu”. Vhiki leri ri ta kombisa hilaha mati ku ngamfanelo ya ximunhu hi ku tisa ku lemukisa hi khombo ra vanhu lava pfumalaka mati lawa ya nwekaka lawa ya nga tenga.Ndzawulo ya Mati na Nkululo ya ha ya emahlweni na ku sisa sisiteme ya xibakitani nakona sweswi yi susile kwalomu ka 78.8% ya sisiteme ya swibakitani eka miako leyi nga enawini eAfrika-Dzonga. Swifundzankulu swa nkombo switirhile kahle eka ku susa swibakitani hi 90%. Swifundzakulu leswi nga susa swibakitani hi ku hetiseka laha ku tshamaka vanhu ximfumo i Kwazulu-Natal, N’walungu-Vupeladyambu, Mpumalanga na Gauteng. Kapa-Vupeladyambu ri fikelele 99.8%. Ku sukela ka thagete ya 26 120Kapa-N’walungu, Kapa-Vuxa,  N’walungu-Vupeladyambu na Free State sweswi 11 650 sweswi yi hetisiwile ku fika namutlha.Loko pfula leyi nga ga ku na yi tisile ku wisa, ku khumbheka hi dyandza swi ya emahlweni swi twala eka tindzhawu tin’wana laha tikweni. MaAfrika-Dzonga va fanele va ya emahlwenina ku tirhisa mati hi vukheta na ku simeka tindlela to hlayisa mati.Khabinete yi amukela ku humelela loku nga endliwa eka phurogireme ya nyimpi yo lwisana na ku pfuta ehansi ka nhlokomhaka leyi nge “thosi rin’wana na rin’wana i ra nkoka”. Xikongomelo xa phurogireme i ku thola, ku letela na ku rhumela 15 000 wa vantshwa lava nga pasa matoriki na N3 ku va va tipulambara, vatirhi hi mavoko na tiejente ta mati.5. Timhaka ta nkoka embangwini5.1. Khabinete yi kombela va kombisa ku vilela ku endla hi matimba hinkwawo ku nga endli leswi nga pfumeleriwiki na ku landzelela nawu na Vumbiwa. Ku hlasela nhundzu na ku onha miako swi hundzile swipimelo swa ku kombisa ku vilela  naswona i mitirho ya manyala leyi nga hambuka.Tiejensi ta ku sindzisisa ku landzelela nawu hi ku khoma lava onhaka nhundzu ya tiyunivhesiti, mihlangano yin’wana ya swikolo swa le henhla, vaaki hi nkarhi wa ku kombisa ku vilela.5.2. Holobye wa Timali u nyikile xiviko xa tendzo leti a nga tiendla eUS na UK eka lava khumbhekaka vo hambana, ku katsa varhangeri va mabindzu. Khabinete yi tinyiketerile ku tiyisisa leswaku tiko ri tirho hi vun’we ku vona leswaku a hi yisiwi ehansi.Riendzo ri nyika mfumo xivandlanene xa ku avelaba migingiriko yo hlaya leyi nga simekiwa ku tirhana na mintlhotlho. Leswi swi katsa swiendloswa ku hatlisisiwa nhlanganelo wa ku kula, tindlela ta ku hatlisisa ku khuvanganisa timali ta tiko, ku hlatlisisa ku simekiwa ka Tiphurogireme ta Vuvekisi eka Miako ya R870 wa mabiliyoni na ku humelela eka ku tisa switshuxo eka timhaka ta eneji, ku katsa na eneji leyi tirhisiwaka ya ku vuyelela.Khabinete yi rhamba tisekithara hinkwato ku kombisa tiphurogireme leti vuyerisaka na ku nghenelela loku nga endliwa ku sirhelela ikhonomi. I swa nkoka leswaku tisekithara ku tiyisisa leswaku ikhonomi ya tiko yi na matimba. Eka mhaka leyi, Khabinete yi lerisile Komiti ya Nhlanganelo ya Vaholobye eka Vuvekisi ku hatlisisa swiboho hinkwaswo swa nkoka swa ikhonomi. Khabinete yi tlhela yi vula leswakuku tiyisela ka ikhonomi ya Afrika-Dzonga yi akiwile ehenhla ka tipholisi leti nga na risima na leti tiyeke.5.3. Khabinete yi tekerile enhlokweni nandzu lowu nga vikiwa hi Chamber of Mines mayelana na Ntwanano wa Migodi ku va wu langutiwa hi huvo ku ri wu tekiwi wu landzelerile vumbiwa na ku va wu nga ri nchumu. Khabinete yi tlhela yi tlhela yi vula nakambe leswaku mialwu ya Ntwanano wa Migodi xikongomelo xa yona i ku cinca tifeme ta migodi na ku cinca leswi xiyimo a xi ri xiswona hi nkarhi wa xihlawuhlawu loku nga tsandzekisa ku ringana leswaku tifeme ti xaxamela na ku cinca loku nga kona eAfrika-Dzonga eka ku cinca hinkwako ka vaaki, xipolitiki na ikhonomi.Ku tlakusiwa ka vaaki naswona i swa nkoka ku tiyisisa leswaku nhluvuko wa migodi a swi si yi endzhaku vaaki lava nga fanela.5.4. Khabinete yi rhamba vatirhisi va magondzo, ngopfu ngopfu lava endzaka hi mikarhi ya ku wisa, ku endla xiave xa vona xa vutihlamuleri eka vuhlayiseki bya vona na bya van’waba vatirhisi va magondzo. Ku herisa ku lova ka vanhu emangondzweni i xirhngana xa tiko. Vachyeri va fanele ku va na vukheta, va landzelela milawu ya le magondzweni, va nga nwi va chayela, va landzelela mpimo wa rivilo na ku tiyisisa leswaku swipandzamananga swi lulamerile ku va emagondzweni.5.5. Khabinete yi bela mandla eka vahluri eka Masagwati ya Timfanelo ta Vatsoniwa va Tiko leti nga ta khomiwa hi ti 11 ta Nyenyankulu 2016. Masagwati lawa ya tekela enhlokweni vanhu lava nga tsoniwa na valweri va timfanelo ta vatsoniwa lava tirheke kahle hi 2015.5.6. Khabinete yi bela mandla eka vahluri eka Masagwati ya Matirhelo ya Xiyimo xa le Henhla ya Vukorhokeri bya Maphorisa ya Afrika-Dzonga (SAPS) ya Vunharhu, lawa ya xiximaka matirhelo ya xyimo xa le henhla eka swirho swa SAPS, lava tirhaka hi mikarhi na swirho swa foramu ya maphorisa ya vaaki.5.7. Khabinete yi bela mandla ska vatsari ha vumbirhi Mandla Dube na Leon Otto va Pambili eka filimi ya Kalushi: Xitori xa Solomon Mahlangu. MaAfrika-Dzonga vahlohloteriwa ku vukela filimi leyi ya xipolitiki hi ku cinca ka jana ra malembe ya 19 ku suka eMamelodi, evuxeni by a Pitori, ku fikela look a va Nhenha ya ku Lwela Ntshuxeko. Khabinete yi tlhele yi tiyisisa leswaku Mfumo hi ku tirhisana na ndzawulo ya Mabindzu na Vumaki na Vutshila na Ndhavuko wu ta ya emahlweni na ku seketela vumaki bya vutshila eka ku tlangela ku rungula hi xitori xa Afrika-Dzonga.5.8. Khabinete yi bela mandla eka mulwela vululami by a vaaki Tatana Michael Lapsley eka ku kuma sagwati ra matiko ya misava ra 2016 ra Kurhula ka Vaaki eka xiyenge xa “Ku Rhula ka Misava na ku Rivalelana - Mutisa kurhula loyi a tivekaka Misava Hinkwayo’.5.9. Khabinete yi bela mandla Pieter du Preez ku va a langhiwile ku va Mutlangu wa Lembe wa Matiko ya Misava, endzhaku ka matirhelo yakwe lawo hlawuleka hi 2015.5.10. Khabinete yi bela mandla eka Wayde van Niekerk loyi ku va wanuna wo sungula eka matimu ku tsutsuma tirheyisi tinharhu: ku tsutsuma 100m hi tisekende ta le hansi ka 10, 200m hi tisekende ta le hansi ka 20 na 400m hi tisekende ta le hansi ka 400, tanihilaha switiyisisiweke hi Nhlangano wa Matiko ya Misava wa Matsambu.6. Ku thoriwa6.1. A ku na ku thoriwa loku nga tivisiwa eka nhlengeletano ya Khabinete.Swivutiso: Manana Phumla Williams (Muvulavuleri wa Khabinete wo Khomela)Selulafoni: 083 501 0139"
Xitatimende xa Nhlengeletano ya Khabinete ya 13 Dzivamisoko 2016,21 Apr 2016,https://www.gov.za/speeches/statement-cabinet-meeting-13-april-2016-21-apr-2016-0000,https://www.gov.za/ts/speeches/statement-cabinet-meeting-13-april-2016-21-apr-2016-0000,"1. Ku humelerisiwa ka tiphurogiremenkulu ta mfumo1.1. Khabinete yi amukela ku humelela loku tshikeleriweke hi Phuresidente Jacob Zuma hi nkarhi wa rendzodyondzo ra yena eka xitichi xa swikepe xa le Port Elizabeth eKapa Vuhumadyambu, ku ya hlela magoza lama tekiweke ya vuhumelerisi bya pfhumba ra Operation Phakisa: Ikhonomi ya le Malwandle. Mfumo wu pfurile vuvekisi lebyi nga na nxavo wa 17 wa mabiliyoni ya tirhandi eka ikhonomi ya le malwandle. Hi pfhuka pfhumba leri ri simekiwile, ku tlula 4 500 wa mintirho yi tumbuluxiwile eka swiyenge swo hambanahambana. Swimbirhi ka leswa nkaye swa swikwekwetsu leswi tirhaka ku koka swikepe ematini leswi akiwaka hi Vaaki va Swikepe va le Dzongeni wa Afrika va Nhlangano wa Switichi swa Swikepe swa Rixaka wa Transnet (TNPA) eSwitichini swa Swikepe swa Durban swi kongomile eXitichini xa Switepe xa Port Elizabeth. Phuresidente Zuma u simekile xikwekwetsu lexo sungula ePort Elizabeth, lexi thyiweke Mvezo, ku nga vito ra ndhawu leyi khale ka Phuresidente Nelson Mandela a tswariweke kona.TNPA leyi yi humesile nkombo wa mabiliyoni ya tirhandi yo antswisa switichi swa swikepe swa hina. Phuresidente u hlalerile xiporo xa swikwekwetsu na switepisi swo nghena ni ku huma eswikepeni leswa ha ku pfuxetiwaka eXitichini xa Swikepe xa Port Elizabeth lexi nga ta kota ku rhurhela swikepe swin’wana leswikulu loko ku fananisiwa na swimbirhi leswi xi kotaka ku swi rhurhela sweswi.  1.2. Khabinete yi khensa vahakeli va xibalo lava endleke xinakulobye na mfumo eka lembe ximali ra 2015/16 ku fikelela nkwama wa hina eka thiriliyoni yin’we ya tirhandi ro sungula. Leswi i xikombiso lexi nga rivaleni xa ku tiya ka ikhonomi ya hina leyi hanyaka enkarhini wo tika swinene. I ku hoxa xandla hi vahakeri va xibalo va maAfrika-Dzonga lava landzelelaka milawu ni ntirho lowu humelelaka wa Vukorhokerhi bya Vutleketli bya Xibalo bya Afrika-Dzonga, leswi endlaka leswaku mfumo wu kota ku phamela vukorhokerhi lebyi lavekaka, leswi tisaka xiave xo antswisa vutomi bya maAfrika-Dzonga.  1.3. Khabinete yi amukela xitiviso xa Phuresidente Zuma xo veka 3 Mhawuri 2016 tanihi siku ra Nhlawulo wa Mfumo wa Muganga wa 2016. Mfumo wu tsakisiwa hileswaku mahelo ya vhiki yambirhi ku suka 5-6 Nyenyankulu na 9-10 Dzivamusoko yo titsarisela ku vhota ya vonile tinhlayo tikulu ta vavhoti lava fikelelaka, va endzerile switichi swo vhotela kona, ngopfungopfu vanhu lava nga ta vhota ro sungula na vantshwa. Khabinete yi khensa hinkwavo lava landzeleleke xikombelo xo titsarila nhlawulo ni ku hlometela vuxokoxoko bya vona eka papila ro titsarisela eka rona. Hiloko hinkwerhu ka hina hi tinghenisa eka timhaka leti leswi endlaka leswaku xidimokirasi xa hina xi ya emahlweni hi matimba. Khabinete yi khutaza vaakatiko hinkwavo lavo ka va nga se titsarisela kumbe ku hlometela vuxokoxoko bya vona ku endzela tihofisi ta Khomixini ya Nhlawulo yo Tiyimela hi Yoxe eka timasipala ta miganga ya vona leswaku va ya ngetelela vuxokoxoko bya vona eka papila ro titsarisela eka rona (va nyika tindhawu leti va tshamaka eka tona) ni ku titsarisela ku vhota eka nhlawulo wa 3 Mhawuri. Vavhoti va nga tlhela va SMSela tinomboro ta vona ta pasi eka 32810 kumbe va fonela sethara ya vuhlanganisi eka 0800 11 8000 ku tiyisisa xiyimo xa vona.Ntsariso wu tiyisisa vito ra wena eka papila ro titsarisela eka rona leswaku u ta kota ku vhota. Khabinete yi kombela vaakatiko ku landzelela mfanelo ya xidimokirasi xa hina lexi ku fikeleriwa ka xona swi tikeke swinene hi ku vhota eka Nhlawulo wa Mfumo wa Miganga wa 2016 wa 3 Mhawuri 2016. 1.4. Khabinete yi amukela ku simekiwa ka ximfumo ka Phurojeke yo Ringeta ya eChannel ya Ndzawulo ya Timhaka ta Matiko Xikaya (DHA) hi Phuresidente Zuma. Matirhelo lamantshwa ya pfumelela vaakatiko ku endla xikombelo xa makhadi ya tiID yo Tlhariha emoyeni kutani munhu a papalata mintila leyo leha. Xinakulobye lexi na tibanginkulu ta mune – ABSA, FNB, Nedbank na Bangi ya Standard– ku tumbuluxa ndlela yo endla xikombelo xa le moyeni xa makhadi ya tiID yo tlhariha na tiphasiphoto swi ta endla leswaku tikhasimende ti endzela tindhawu ta nkarhinyana ta DHA ku yisa minkandziyiso ya tintiho na swifaniso endzhaku ka ku endla tihakelo emoyeni.eChannel i xiphemu xa pulani yo hluvukisa ya ndzawulo yo angarhela yo susa vukorhokerhi ku suka eka phepha ku ya eka dijitali, ndlela leyi nga ta katsa ku basisa rhijisitara ra ntsariso wa vanhu.1.5. Khabinete yi amukela ku humelela ka Vhiki ra Nkongomelo wa Imbizo ehansi ka nhlokomhaka ‘Swin’we hi yisa Afrika-Dzonga emahlweni’, leri nga endla leswaku vaofisiri va mfumo va tihlanganisa na miganga etikweni hinkwaro.  Khabinete yi hoyozela maAfrika-Dzonga lava tingheniseke eka tiphurogireme ta 36 etikweni hinkwaro, leswi tiyisiseke leswaku mfumo wu hlamula eka swilaveko swa tiko leswi hlawuriweke. Vhiki ra Nkongomelo wa Imbizo ri nyikile miganga matimba hi vuxokoxoko bya tiphurogireme ta mfumo.1.6. Ndzawulo ya Vutshamo bya Vanhu yi rhurherile khoniferense leyi humeleleke ya Nhlangano wa Misava (UN) leyi a yi tirha ni matshamelo ya vanhu lawa nga riki enawini, hi ku tshikelela ndlandlamuko lowu yaka emahlweni wa vutshamo bya le madorobeni na swidakani. Sweswi ku na biliyoni yin’we ya vanhu lava tshamaka eswidakanini emisaveni hinkwayo. Afrika-Dzonga ri akile tindlu to mamiliyoni tanihi xiphemu xo tiyisisa vutomi byo antswa bya hinkwavo ku suka hi 1994.2. MilawumbisiKhabinete yi pasisile mpfapfarhuto wa Milawumbisi leyi landzelaka:2.1. Nawumbisi wa Vuhlayisi bya Switirhisiwa swa Nkoka wa 2016 lowu nga kandziyisiwa eka Gazete ya Mfumo leswaku mani na mani a nyika vonele ra yena.Nawumbisi lowu wu susa Nawu wa Tindhawu ta Nkoka wa Rixaka, 1980 (Nawu 102 wa 1980), naswona wu lava ku lulamisa tindlela to humesela erivaleni ni ku boha switirhisiwa tanihi switirhisiwa swa nkoka hi ndlela leyi nga erivaleni na vutihlamuleri. Wu ta tlhela wu tiyisisa leswaku switirhisiwa hinkwaswo swa nkoka swa vusirheleri bya rixaka bya tiko swi humeseriwa erivaleni ni ku hlayisiwa hi ku hetiseka. Nawumbisi lowu wu pfumela ku simekiwa ka tindlela hi minhlangano to hoxa tihlo ni ku fambisa vuhlayiseki bya switirhisiwa swa nkoka. Wu tlhela wu hlamusela ntirho wa ntlawa lowu nga ta tsundzuxa Holobye wa Maphorisa eku hlawuleni ka yena ka switirhisiwa swa nkoka.  2.2. Nawumbisi Lowu Antswisiweke wa Tindlu ta Miganga wa 2016 wu ta kandziyisiwa ku nyika nkarhi eka mani na mani ku nyika mavonele ya yena.  Nawumbisi lowu wu antswisa Nawu wa Tindlu ta Miganga, 1996 (Nawu 28 wa 1996). Nawumbisi lowu wu ta tiyisa tindlela ta mafumelo ya xidimokirasi ta Nawu wa Tindlu ta Miganga lowu nga kona kumbe minhlangano ya vulawuri bya tindlu leyi nga kona leyi tirhaka ku hoxa ntihlo eka misava ya miganga. Nawumbisi lowu antswisiweke wu vulavula hi ku simekiwa ka Rhijisitara eka Ndzawulo ya Nhluvukiso wa Matikoxikaya na Antswiso wa Misava, ni ku tlhela wu hlamusela ntirho wa hofisi leyi. Loko Nawumbisi lowu wu pasisiwa tanihi nawu, wu ta tiyisa ku lawuriwa ka minhlangano ya mfumo ni ku tlakusa nseketelo wa Mfumo eka minhlangano leyi. Wu ta endla leswaku miganga yi fikelela, ku va ni vun’wini na ku lawula tindlu hi ku tirhisa minhlangano ya vufambisi leyi hetisekeke ni ku va nawini naswona leyi seketelaka hi mfumo. Ku tivisiwa ka Nawumbisi wa Vulamuri bya Misava wa 2016. Tindlela ta vulamuri bya misava i xibye xa nkoka xo endla bindzu na matiko lama kumekeka ehandle ka tindzelekano ta tiko. Nawumbisi lowu wu ta antswisa vufikeleri bya vukorhokerhi bya vululami eka tikhamphani leti endlaka mabindzu ehandle ka tiko na tikhamphani ta matikomambe eAfrika-Dzonga.Nawumbisi lowu wu susa Nawu wo Tekela Enhlokweni ni ku Humelerisa Masagwadi ya Matikomambe, 1977 (Nawu 40 wa 1977) naswona wu antswisa Nawu wa Vuhlayiseki bya Mabindzu lowu nga kona sweswi, 1978 (Nawu 99 wa 1978). Nawumbisi lowu pimanyetiwaka wu lulamisa Nawu wa Modulu ya Vulamuri bya Mabindzu ya Misava, lowu amukeriweke hi Khomixini ya UN ya Nawu wa Vuxavisi bya Misava. 2.3. Ku kandziyisiwa ka mpfapfarhuto wa Nawumbisi lowu Antswisiweke wa Nhlangano wa Vulavisisi bya Rixaka wa 2016 eka Gazete ya Mfumo leswaku mani na mani a nyika vonele ya yena. Nawumbisi lowu wu antswisa Nawu wa Nhlangano wa Vulavisisi wa Rixaka, 1998 (Nawu 23 wa 1998).Nawumbisi lowu wu ta antswisa xiyimo xa Afrika-Dzonga eka timhaka ta nhluvukiso wa vulavisisi na vutumbuluxi hi ku tirhisa vufambisi bya vuhlanganisi bya sayense, na mphamelo wa switirhisiwa swa vulavisisi leswi antswisiweke ni ku fikeleleka naswona leswi hetisekeke, ringanaleke ni ku va na vun’we.Wu ta tlhela wu antswisa vutihlamuleri na vuhetiseki bya nhluvukiso wa vulavisisi, mphamelo wa vutumbuluxi hi xikongomelo xo antswisa xiyimo xa vutomi bya maAfrika-Dzonga hi ku tirhisa tindlela to antswa ta vuhlanganisi bya swirhangana swa mfumo. 3. Swibohonkulu swa Khabinete3.1  Khabinete yi amukerile Papila ro Basa ra Pholisi. Mpfapfarhuto wa Papila ro Basa leri wu sunguriwile ku kandziyisiwa leswaku mani na mani a nyika vonele ra yena hi Nyenyankulu 2015. Papila leri ri vulavula hi vukorhokerhi bya maphorisa lebyi voyamelaka eka vaakatiko lava yimayimaka naswona ri langutanile na tipholisi leti nga kona.Ri tlhela ri langutana na Vukorhokerhi bya Maphorisa ya Afrika-Dzonga na maphorisa ya le madorobeni lama nga na vutihlamuleri ni ku tirha hi ndlela ya xiphurofexinali.  Papila ro Basa ri tlhela ri vulavula hi ku tumbuluxiwa ka Bodo ya Maphorisa ya Rixaka leyi, ehenhla ka mintirho yin’wana, yi nga ta va ni vutihlamuleri byo simeka swihlawulekisi swo kongoma swo navetisa, ku hlawula ni ku thola vanhu vantshwa eka vukorhokerhi bya maphorisa.  3.2 Khabinete yi amukerile Papila ro Basa ra Vuhlayiseki na Vusirheleri. Papila ro Basa leri ri kandziyisiweke ro sungula hi Nyenyenyani 2015 leswaku mani na mani a nyika vonele ra yena, ri vulavula hi ndlela ya vun’we na nhluvukiso wa vuhlayiseki etimhakeni ta tipholisi. Ri lava ku nyika vuleteri hi tindlela ta vuhlayiseki emigangeni. Papila ro Basa ri humesela ehandle tindzawulo hinkwato leti nga fanela na minhlangano ya miganga leyi nga na xiave eka vuhlayiseki bya miganga.  3.3 Khabinete yi pasisile mpfapfarhuto wa Pholisi ya Tindlela ta Ndhavuko wo ba Ngoma eAfrika-Dzonga ni ku pasisa leswaku Ndzawulo ya Timhaka ta Xintu yi sungula ku pfapfarhuta nawu wa rixaka wo ba ngoma. Sweswi pholisi leyi yi kandziyisiwile leswaku swiyenge leswi khumbhekaka swi kota ku nyika mavonele ya swona.  Pholisi leyi yi vulavula hi swiletelo leswi tiyisisaka vuhlayiseki bya ndhavuko wa ngoma wa vafana lavantsongo hi ndlela leyi nga voneleki ehansi vuhlayiseki bya vona. Leswi i xiphemu xa magoza lama mfumo wu nga ku ma tekeni ku tiyisisa mindhavuko leyi nga fanela naswona leyi amukelakaka. Yi vuyisela vutihlamuleri lebyi amukelakaka eka lava lawulaka swikolo swa ngoma na vatswari lava rhumelaka vana va vona eswikolweni leswi. 3.4 Khabinete yi pasisile swibumabumelo leswi endliweke hi Komiti ya Ndzavisiso hi mhaka ya ku endlaka ka vuxavisi bya timhondzo ta mhelembe tanihi hi yan’wana ya magoza lama nga tekiwaka ku hlayisa timhelembe. Swibumabumelo leswi swi amukeriwile hi Komiti ya Vutsundzuxi bya Xithekiniki ya Tindzawulo na Komiti ya Tindzawulo ta Vaholobye leti thoriweke ku lavisisa tindlela to xavisa timhondzo ta timhelembe hi xinawu. Swibumabumelo leswi swi amukela tindlela ta vufambisi na vupulani ta Afrika-Dzonga to ololoxa ku yiviwa ka timhelembe na ku xavisiwa ka timhondzo ta swona hi tindlela leti ka riki enawini. Komiti yi bumabumela leswaku tindlela leti tirhisiwa sweswi to hlayisa timhelembe ti yisiwa emahlweni, leswi hambanaka na miehleketo yo xavisa timhondzo ta timhelembe.Tindlela na tipulani ta tiko ti vulavula hi vusirheleri; ku nyika miganga matimba; vufambisi bya ntivomiri wa swiharhi leswi; mphamelo wa milawu ya vutihlamuleri lowu humelerisiwaka hi vuhetiseki ni ku landzeleleka; na vufambisi bya ku laveka ka timhondzo.3.5 Khabinete yi pasisile swivumbeko swa mali ya maribye swo tlangela swa 2016:3.5.1 Serisi ya Mali ya Maribye ya Ntivotiko ya Rixaka – Mpfhumba ra Swimanga Leswikulu: ‘Yingwe’3.5.2 Serisi ya mali ya malibye ya tiki na xidlodlo xa Xitelingi xa silivhere ‘vutumbuluxi bya Afrika-Dzonga – ‘Dolosse’.Swivumbeko swa mali ya maribye, ku katsa ma marito lama swi tsariweke wona, swi ta kandziyisiwa eka Gazete ya Mfumo, naswona yi ta endliwa ni ku xavisiwa hi ku tirhisa tindlela ta ntolovelo. 4 Mintlangu leyi taka4.2 Phuresidente Zuma u ta teka marendzontirho yo ya matikoswirho ya Nhlangano wa Vubindzu ya le Dzongeni wa Afrika (SACU) lawa katsaka Namibia, Botswana, Lesotho na Swaziland. Marendzontirho lawa ya ta tlakusa xiave xa nkoka lexi SACU yi xi tekaka ku ndlandlamuxa vun’we bya rhijini na nhluvukiso wa ikhonomi eka swirho hinkwaswo swa nhlangano lowu.  4.3 Phuresidente u ta teka Rendzoximfumo eRhiphabuliki ra xiIzilamiki xa Iran hi 23 na 24 Dzivamusoko 2016 ku tiyisisa mbhurisano wa xipolitiki na ikhonomi exikarhi ka matiko lamambirhi.4.4 Phuresidente u ta rhangela mintlangu ya Siku ra Ntshuxeko ra Rixaka hi 27 Dzivamusoko 2016 eLimpopo, eRivaleni ra Mintlangu ra Giyani ehansi ka nhlokomhaka: “Swin’we hi aka miganga yo antswa – Mfumo wa Miganga i mhaka ya un’wana na un’wana”.Khabinete yi kombela maAfrika-Dzonga hinkwavo na swiyenge leswi khumbhekaka ku tinyiketa hi ku tinghenisa ka vona eka mintlangu yo hambanahambana leyi tlangelaka Nhweti ya Ntshuxeko. 4.5 Eka Mavhiki lama taka, Palamende yi ta khoma Tivhoti ta Mpimanyeto ta tindzawulo. Tinhloko ta tindzawulo leti khumbhekaka ti ta andlala tipulani ta vona ta matirhelo ta lembe ximali ra 2016/17. Vanhu hi ku angarhela va ta tivisiwa hi tiphurogireme ta mphamelo wa vukorhokerhi bya mfumo. 5 Swiboho swa khabinete swa timhaka ta nkoka embangwini 5.2 Khabinete yi amukela nhlamulo na xikombelakurivaleriwa hi Phuresidente Zuma eka vuavanyisi bya Khoto ya Vumbiwa mayelana ni ku landzelela magoza yo lulamisa tanihilaha swi lerisiweke hakona eka xiviko xa Musirheleri wa Vanhu.   Khabinete yi le ku hleleni ka vuavanyisi ku kumisisa loko ku ri ni magoza lama nga tekiwaka ku tiyisa ntirho wa Vatirhelamfumo. Vuavanyisi bya Khoto ya Vumbiwa byi tiyisa ni ku tekela enhlokweni xidimokirasi xa vumbiwa xa Afrika-Dzonga. 5.3 Khabinete yi lemuka magoza lama tekiweke hi tibangi leta mune ya xitiviso xo pfala akhawuti ya khomphani. Hambiloko Khabinete yi amukela matirhelo ya tibangi, magoza lama ya nga sivela vavekisi va mundzuku lava nga tsakelaka ku sungula mabindzu eAfrika-Dzonga. Khabinete yi amukela leswaku Vaholobye va Timali, Mintirho na Swicelwa va fanele ku sungula mbhurisano lowu akaka na tibangi ku kuma xintshuxo xa nkarhi hinkwawo xa mhaka leyi.   5.4 Khabinete yi hoyozerile Holobye wa Rihanyo, Dr Aaron Motsoaledi, loyi a kumeke sagwadi ra misava ra USAID-TB ro lemuka vurhangeri bya yena eku lweni na vuvabyi bya rifuva (TB) ku katsa ni ku fambisa vupfhumba bya rhijini na Afrika-Dzonga byo kambela, ku tshungula ni ku sivela TB; ku hlaseriwa hi TB/HIV na TB leyi sihalalaka swidzidziharisi.5.5 Khabinete yi amukela ku hlawuriwa ka Afrika-Dzonga tanihi munyikiwa wa sagwadi ra Vukorhokerhi bya Xidipulomati ro Hlawuleka ra 2016 hi Khanisele ya Timhaka ta Misava eWashington, DC. Tanihi tiko ro sungula eAfrika ku kuma sagwadi leri, khanisele yi lemuka vutinyeketi bya tiko bya xiyimo xa le henhla eka dyondzo ya misava, vuhlanganisi bya misava na timhaka ta misava hi xikongomelo xo yisa makungu ya rixaka ya hina emahlweni.  Khabinete yi hoyozela Holobye wa Vuxaka bya Matiko na Ntirhisano, Ms Maite Nkoana-Mashabane, eka xandla lexi a xi hoxaka eAfrika-Dzonga xo ndlandlamuxa mbhurisano na matiko ya misava, leswi susumetiwaka hi xivono xa “tikonkulu ra Africa ra vun’we na ku rhula, xidimokirasi, ku pfumaleka ka nhlawulambala, ku pfumaleka ka nhlawulambewu ni ku humelela, naswona leri hoxaka xandla emisaveni leyi lulameke ni ndzingano.”5.6 Khabinete yi amukela ku thoriwa hi Phuresidente Zuma ka Adivhokheti Jan Lekhoa Mothibi, tanihi Nhloko ya Yuniti yo Hlawuleka ya Vulavisisi, naswona yi n’wi navelela minkateko eka vutihlamuleri byintshwa byo lwa ni vukungundwani na matirhelo ya vusopfa.Khabinete yi rhandza ku hundzisa marito yo chavelela eka ndyangu wa ka Makwetu na Vandla ra Pan Africanist Congress eku hundzeni emisaveni ka Tatana Clarence Makwetu.Tatana Makwetu u ta tsundzukiwa hikokwalaho ka xiave xikulu lexi a xi tekeke ni ku tinyiketa ka yena eka vulwelwantshuxeko ni ku simekiwa ka xidimokirasi lexintshwa eAfrika-Dzonga. Phuresidente u lerisile Nkosi wo Hlawuleka ni Ximfumo wa mulwelwantshuxeko loyi eXifundzheninkulu.5.7 Khabinete yi rhandza ku hundzuxa marito yo chavelela eka ndyangu wa ka Naidoo eku hundzeni ka Tatana Kumaran Naidoo. Tatana Naidoo a ri Mukhomela Dayirekitara-Jenerali wa Ndzawulo ya Nhluvukiso wa Ikhonomi.  U tirhile tanihi Muofisirinkulu wa Timali wa Ndzawulo ya Bindzu na Vumaki. Tatana Naidoo u hoxile xandla xikulu eka vufambisi bya timali eka Vutirhelamfumo. 5.8 Khabinete yi rhandza ku hoyozela xandla lexi hoxiweke hi Tatana William Smith, loyi a tirheke tanihi Matsalani wa Khabinete. Tatana Smith u yile eku wiseni eku heleni ka Nyenyankulu endzhaku ka loko a vile mutirhelamfumo malembe ya 27. Khabinete yi n’wi navelela minkateko eku wiseni ka yena.6 Khabinete yi hlamuseriwile hi Xiviko xa Khomixini ya Ndzavisiso eka Swilumbeto swa Matirhelo ya Vusopfa, Vukungundwani, Matirhelo yo ka ya nga Basangi eka Phakeji ya Pulani ya Vuxavi bya Matlharhi ya Vusirheleri (Khomixini ya Vuxavi bya Matlharhi) lexi humesiweke hi Phuresidente nimixo.  Xiviko lexi a xi kumanga vumbhoni bya Swihoxo, ku ba mati tingwenya ti etlela, matirhelo ya vusopfa kumbe vukungundwani eka tindlela ta maxavelo ya matlharhi. Tanihi mfumo hi amukela swikumiwa swa Khomixini. Hi twa hi basisiwile tanihilaha hi vuleke hakona eka malembe lama hundzeke leswaku a ku va nga na swihoxo naswona ku xaviwa ka matlharhi lawa a ku ri erivaleni. Ha tshembha leswaku swikumiwa leswi swi ta tisa ku pfariwa ka mhaka leyi yi nga koka nkarhi wo leha.Hi landzelela Phuresidente Zuma ka rito ra yena ra swikhenso eka Mululami Willie Seriti na Muavanyisi Thekiso Musi, timbhoni hinkwato, ku katsa na khale ka Phuresidente Thabo Mbeki, varhangeri va vumbhoni, swipano swa nawu, vatirhi na lava hoxeke xandla leswaku ntirho wa Khomixeni wu humelela.7 Ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbasiso lowu nga fanela.7.2 Tatana Siyabonga Gama tanihi Murhangeri wa Ntlawa na Tatana Garry Pita tanihi Muofisirinkulu wa Timali ta Ntlawa wa Transnet.7.3 Tatana Lufuno Leslie Nevhutalu tanihi xirho na Mutshamaxitulu wa Bodo ya Nhluvukiso wa Xiyenge xa Vumaki.7.4 Tatana Andile Nongogo tanihi Muofisirinkulu wa Nhlangano wa Vuleteri bya Xiyenge xa Vukorhokerhi bya Dyondzo.7.5 Swirho swa le Handle swa Bodo ya Ajesi ya Vutleketli ya Magondzo ya Mindzelekano:7.5.1 Tatana Raymond Dennis Baloyi;7.5.2 Manana Keitumetse Mahlangu;7.5.3 Manana Ignatia Dikeledi Sekonyela;7.5.4 Tatana Mosoenyane Ramathe;7.5.5 Phurof Jan Havenga; na7.5.6 Tatana Lucky Lempiditse Thekisho.Swivutiso: Liezil CerfRiqingho ra le nyongeni: 076 778 2380"
Xitatimende xa Nhlengeletano ya Khabinete ya ti 26 Dzivamisoko 2016,29 Apr 2016,https://www.gov.za/speeches/statement-cabinet-meeting-26-april-2016-29-apr-2016-0000,https://www.gov.za/ts/speeches/statement-cabinet-meeting-26-april-2016-29-apr-2016-0000,"1. Ku humelerisiwa ka tiphurogiremenkulu ta mfumo1.1. Khabinete yi amukela Rendzo ra Ximfumo ra Phuresidente Jacob Zuma eRhiphabuliki ra Xiisilamu ra Iran, leri ndlandlamuxaka vuxaka bya ikhonomi na vuxavisi exikarhi ka matiko lamambirhi, lebyi tisaka hi ku sayiniwa ka mitwanano na vutinyiketeri byo vonakala.    Phuresidente Jacob Zuma na Phuresidente Hasan Rouhani va tiyisisile ntirhisano wa swiyenge swa vuxavisi, dyondzo na vuswikoti bya nhluvukiso; sayense na thekinoloji, eneji, ku katsa na vuceli bya gasi ya mafurha ya tikhemikhali na vubasisi bya yona; vurimi; vubasisi bya swicelwa swa migodi, nhluvukiso wa switirhisiwa na vutleketli; timali, tibangi, ndzindzakhombo na vupfhumba. Leswi hinkwaswo swi hoxa xandla eka Pulani ya Nhluvukiso wa Rixaka.  Eka timhaka ta vuxaka bya matiko ya misava, varhangeri lavambirhi va pfumelelanini ku tiyisisa swikombelo swo hundzuluxa xiyimo xa Nhlangano wa Matiko ya Misava ngopfungopfu Khansele ya Vusirheleri ya UN hi ndlela leyi swi faneleke ku vuyerisa matiko lama ha hluvukaka.   1.2. Mimbuyelo leyi yi tiyisisa Rendzontirho ra Phuresidente eUnited Arab Emirates (UAE) laha matiko lamambirhi ya pfuxeteke vutinyeketi bya wona ku tiyisisa ni ku tlakusa vuxaka bya matikombirhi, ngopfungopfu eka swiyenge swa vuxavisi, vuvekisi na ikhonomi swi va vuxaka bya vupulani bya xinakulobye.  Leswi swi landzela Rendzontirho ra Phuresidente Jacob Zuma hi Nhlangula 2011 leri tiseke ku tumbuluxiwa ka Khomixini ya Vun’we ya SA-UAE leyi tlakuseke rivilo ra vuxavisi hinkwabyo exikarhi ka matiko lamambirhi ku suka eka R13 biliyoni hi 2011 ku ya eka R27 biliyoni hi 2015.  Afrika-Dzonga na UAE ya tlhele ya twanana ku ndlandlamuxa ntirhisano hi ku landzelela nkarhi lowu tisiwaka hi Ikhonomi ya le Malwandle, hi xikongomelo xo tlakusa vuxavisi bya swakudya swa vurimi, switirhisiwa swa swimakiwa ngopfungopfu vuxavi bya switlhavani ni ku endla xinakulobye.  Rendzo leri ri tlhele ri tlakusa vuswikoti byo aka switirhisiwa eAfrika-Dzonga lebyi kongomisiweke etikhamphanini ta Afrika-Dzonga eka EXPO 2020 eDubai, ku katsa na ntirhisano wa swiyenge swo tisa ku rhula, vusirheleri na ntshamiseko.  1.3. Khabinete yi amukerile tindlela to tiya leti tikiweke hi Holobye wa Mitlangu na Vuhungasi Fikile Mbalula ku aka hi vuntshwa xiyenge xa mintlangu na vuhungasi lexi avaneke xi tlhele xi va na xihlawuhlawu xa xiyimo xa le henhla hi ku tirhisa Tsalwa ra Vuhundzuluxi ra ndzawulo leyi. Leswi swi ta tisa vuhundzuluxi lebyi nga ta gimetiwa hi xiyenge xa mitlangu xa vun’we lexi seketelaka hi milawu ya xidimokirasi, ndzingano, matirhelo lama nga erivaleni, naswona lexi yimeriweke hi vanhu hinkwavo hi ku hambana ka vona, lexi fikelelekaka ni ku va ni vungheneleri lebyi tlakukeke hi ku landzelela ku navela ka Kungu ra Nhluvukiso wa Rixaka.  1.4. Khabinete yi amukela tivhoti ta mpimanyeto leti nga ku andlariweni hi tindzawulo to hambanahambana naswona leti nga na swiviko leswi ndlandlamukeke, leti paluxaka magoza lama fikeleriweke eku antswiseni ka vutomi bya maAfrika-Dzonga.  Leswi swi komba ku humelerisiwa ka Kungu ra Mfumo ra Matirhelo ya le Xikarhi leyi hi yisaka ekusuhi ni ku humelerisiwa ka Xivono 2030 xa Kungu ra Nhluvukiso wa Rixaka.Khabinete yi kombela maAfrika-Dzonga ku landzelela tivhoti ta mpimanyeto eka swiyenge swa mahungu hi ku hambanahambana ka swona hi xikongomelo xo antswisa matwitwiselo ya Phurogireme ya Magoza ya Mfumo. 1.5. Khabinete yi kombela vutihlamuleri lebyi yaka emahlweni byo fikelela vuhundzuluxi lebyi khomekaka bya vuhundzuluxi bya le mitirhweni hi ku landzelela mimbuyelo ya Khomixini wa vu16 ya Xiviko xa Lembe na Lembe xa Ndzingano wa Vuthori eka vathori hinkwavo lava khumbhekaka, leyi simekiweke ehansi ka nhlokamhaka “Vuhundzuluxi i mhaka yo twisiseka ya bindzu”. Xiviko lexi xi pfuna mfumo ku twisisa xiyimo xa ndzingano wa vuthori etikweni, na magoza lama fikeleriwaka eka vuhundzuluxi bya le mitirhweni eka lembe ra 2015.    1.6. Khabinete yi hoyozela Ndzawulo ya Vutshamo bya Vanhu eka vuswikoti bya yona byo phamela 4, 3 miliyoni wa tindlu ni ku tumbuluxa tindhawu ta vutshamo bya vanhu ku suka loko xidimokirasi xi simekiwile. Leswi swi katsa 2, 806 235 wa tindlu leti nga sabusidayiziwa (tindlu ta BNG), 121 784 wa tindlu leti rhentiwaka, 6329 wa Tiphurogireme ta Subusidi ta Munhu hi Un’we Un’we leti Hakeleriwaka na 986 608 wa tindhawu leti nyikiwaka vukorhokeri.Ku humelela loku ka matimu ku nyikile lwangu eka ku tlula 20 miliyoni wa vanhu, naswona ntlangu wa ku humelela ka ndzawulo leyi swi simekile pfhumba ra rixaka ro bombisa ku humelela ka tiko.  Ku simekiwa ka rixaka ku humelerile eDorobeni ra COSMO, ku nga yin’wana ya tiphurojeke ta swirhangana etikweni hinkwaro leyi tlangelaka 10 wa malembe yi ri kona.  Khabinete yi khensa maAfrika-Dzonga hinkwavo eka xandla lexi va xi hoxeke, vutinyeketi bya vona na ku tirha hi matimba ka vona ku tiyisisa leswaku xindzhuti xa maAfrika-Dzonga xa vuyerisiwa hi ku tirhisa vutshamo bya vanhu.  1.7. Khabinete yi bumabumela Matsalana-Angarhelo wa Nhlangano wa Matiko ya Misava ku va a rhambile nhlengeletano ya Ntlangu wa Nsayino wa Xiyimo xa le Henhla wa Ntwanano wa Paris, lowu amukeriweke hi Swirho swa 176 hi N’wendzamhala 2015. Ku sayiniwa ka Ntwanano wa Paris swi vika goza ro sungula ro wo humelerisa leswi nga ta letela matshalatshala ya misava; ku hunguta ku hangalaka ka gasi ya girinihawuzi ni ku fikelela mitlhontlho leyi khumbhekaka leyi pfuniwaka hi ku cinca ka maxelo. Khabinete yi languterile ku gimetiwa ka tindlela ta laha kaya ni ta matikomambe, hinkwerhu ka hina, hi xikongomelo xo humelerisa hi matimba Ntwanano wa Paris hi 2020.   1.8. Khabinete yi tlhela yi lemuka leswaku Ndzawulo ya Timhaka ta Mbango na Vupfhumba yi endlile xinakulobye na Ndzawulo ya Vupfhumba ku endla mphakelo wa tilebe ehansi ka nhlokamhaka “Lebe ya Bayodayivhesithi: Nkuriso wa xiave xa ikhonomi ya switirhisiwa swa ntirhomiri ya Afrika-Dzonga” ku sukela hi ti 10 Dzivamisoko ku fikela hi ti 13 Mudyaxihi 2016.  Xikongomelo i ku humelerisa vuswikoti bya ikhonomi ya bayodayivhesithi leyi fuweke, leyi andlariweke eka mpfapfarhuto wa Makungu ya Ikhonomi ya Bayodayivhesithi ya Rixaka lowu pasisiweke hi Khabinete hi Mawuwani 2015 leswaku hi mani na mani a angula ehenla ka wona.    2. Swibohonkulu swa khabinete2.1. Khabinete yi pasisile Kungu ra Magoza ya Pholisi ya Vumaki (IPAP) 2016/17 – 2018/19, leyi ku nga rimitsunkulu ra Kungu ra Tindlela ta Kaye ra Phuresidente naswona yi hoxe xandla eku humelerisiweni ka Kungu ra Nhluvukiso wa Rixaka.   Leri i kungu ra vunhungu ra lembe na lembe ra makungu ya swa vumaki ya mfumo hi ku landzelelana, leyi akaka eka vuhumeleri, tipholisi na tiphurogireme na makungu lama hundzeke.   IPAP 2016/17 yi lava ku humelerisa pholisi ya swa vumaki ya matimba hi nkarhi lowu ikhonomi yi kokaka exilogweni. Leswi swi katsa switandzhaku leswi ya ka emahlweni swa ku wa ka ikhonomi ya matiko ya misava ku katsa ni mpfilupfilu lowu nga kona wa xiyenge xa tinsimbhi na ku wa ka switirhisiwa, ku katsa na dyandza ra matimba na swiphiqo swin’wana leswi nga kona swa laha kaya.  Ku humelela ka n’waxemu ku katsa ku hlayisiwa ka kwalomuya ka 67 000 wa mitirho ni ku tumbuluxiwa ka kwalomuya ka 7 000 wa mitirho yo khomeka eka xiyenge ya Swiambalo na Madzovo na Tintanghu. Xiyengentsongo xa vumaki bya vurimi i xin’wana xa swiyenge swikulu swa vumaki hi vathori, lexi phamelaka kwalomuya ka 216 090 wa mitirho hi 2015 loku ku fananisiwa na 208 822 hi 2014. Ku tlula 600 miliyoni wa nxavo wa vuvekisi byi kokile mahlo ya vavekisi hi 2015/16, leswi ve ke ribye ro tiyisa nhluvukiso wa mabindzu ngopfungopfu ematikoxikaya.  2.2. Khabinete yi pasisile Tirhelo ra Nhluvukiso wa Madoroba leri Hlanganeneke ro Hetelela na Kungu ra Vuhumeleri ra 2016/19. Mbuyelo wo Angarhela wa Tirhelo ra Nhluvukiso wa Madoroba leri Hlanganeneke i vuhundzuluxi bya ndhawu.  Leswi swi veka matirhelo yantshwa ya madoroba na swidorobani swa Afrika-Dzonga, leswi nga ta nyanyula ndlandlamuko wa madoroba leswi susumetaka Ntwanano wa ndlandlamuko, madoroba na swidorobani leswi hlanganeke ni vun’we, leswi nga hlayiseka, na switirhisiwa na tindhawu ta kahle to tirhela ni ku tshama eka tona.  Leswi swi hlamula xileriso xa Kungu ra Nhluvukiso wa Rixaka xo tumbuluxa pholisi ya nhluvukiso wa madoroba leswi nga ta tiyisisa vupulani lebyi faneleke, vuvekisi bya switirhisiwa na vufambisi lebyi seketelaka ndlandlamuko ni ku pfula vuswikoti bya ikhonomi ya madoroba na swidorobani swa hina.   2.3. Khabinete yi pasisile ku kandziyisiwa ka Mpfapfarhuko wa Pholisi ya Vukorhokeri bya Nhluvukiso wa Mitirho ya Rixaka – ku akiwa ka Ndlela ya Pholisi ya Vukorhokeri bya Nhluvukiso wa Mitirho leyi Hlanganeneke ni ku hetiseka ya Afrika-Dzonga, eka Gazete ya Mfumo leswaku mani na mani a nyika vonele ra yena.  Pholisi leya mpfapfarhuto loko yi ta humelerisiwa yi ta va ni vun’we bya vukorhokeri bya nhluvukiso wa mitirho ya vaakatiko hinkwavo. Leswi swi ta endla leswaku va teka swiboho swa vutihlamuleri no fikelela mitirho, va hoxa xandla etikweni ni ku aka ikhonomi ya Afrika-Dzonga.  Vukorhokeri bya Nhluvukiso wa Mitirho byi hoxa xandla xikulu ku endla leswaku timakete ta mitirho ti tirha na leswaku swiyenge swa dyondzo swi fikelela swikongomelo swa swona. Leswi swi hoxa xandla eku humeleriseni ka swibumabumelo swa Kungu ra Nhluvukiso wa Rixaka yo ndlandlamuxa ikhonomi na mitirho, ku hlanganisa vatirhi lava tirhaka na mitirho; ku tlakusa nhluvukiso wa vuswikoti na nhlayo ya mathwasani ya yunivhesithi.     2.4. Khabinete yi hlamuseriwile hi vuhumelerisi bya Ndlela ya Vuhleri ya Rixaka naswona yi pasisile Xiviko xa Lembe na Lembe xa 2014/15 na Kungu ra Vuhleri bya Rixaka ya vutlhanu ya 2016/17 ku fika 2018/19, tanihi xiphemu xa ntirho wo antswisa mphakelo wa vukorhokeri.Ndlela ya Vuhleri bya Rixaka yi huma eka Kungu ra Ndlela ya Pholisi ya Vuhleri ya Rixaka leyi tiyisisaka leswaku vumbhoni bya ntiyiso lebyi nga voyameliku etlhelo rin’we ku suka eka vuhleri byi katsiwa eka tindlela ta nkunguhato, mpimanyeto wa timali, ku antswisiwa ka vufambisi bya nhlangano, ku langutisa pholisi hi vuntshwa, ku katsa na tiphurogireme leti ya ka emahlweni na vufambisi bya phurojeke hi xikongomelo xo antswisa matirhelo.   Vuhleri bya 47 byi endliwile kumbe byi le ku yeni emahlweni, lebyi khumbhaka 75 wa mabiliyoni ya tirhandi ya nxavo eka mfumo. 15 wa swiviko swa vuhleri swi pasisiwile naswona 12 swi andlariwile eka Khabinete ku fika sweswi. 14 wa makungu lawa ya antswisiweke ya le ku humelerisiweni naswona magoza ya karhi ya fikeleriwa yo komba ku cinca ku kulu loku nga kona, ku ndlandlamuxa xiyimo lexi.     2.5. Khabinete yi hlamuseriwile hi Mbuyelo wa vuhleri naswona yi pasisile swibumabumelo hi xikongomelo xo tlakusa xiyimo lexi ku suka ka vuhumelerisi bya Xiyenge xa Vupfuni bya Vanhu xa Phurogireme ya Mintirho leyi Ndlandlamuxiweke (EPWP-SS).Phurogireme leyi yi hoxa xandla xa nkoka xa vuhlayiseki bya vanhu lava nga tirheki kambe va nga ni miri lowu pfumelaka ku tirha, hi ku va vuyisela eka mitirho leyi nga ni vutumbuluxi naswona va hola muholo wo ringana wa R1 517.69 nhweti na nhweti. Tinyingi ta tiphurogireme ta xiyenge xa vupfuni ti phamela vukorhokeri byo hlawuleka eka miganga leyi hluphekaka ni ku swela. EPWP-SS leyi yi kurile hi rivilo exikarhi ka xiyenge xo sungula ni xiyenge xa vumbirhi, ku suka eka tiphurogireme ta tlhanu ku fika eka ta 22, leswi endleke leswaku xiyenge lexi xi humelela hi 175 769 wa nkarhi na ndhawu eka xiyenge xo sungula na nkarhi na ndhawu ya 866 246 eka xiyenge xa vumbirhi, leswi nga ehenhla ka mpimo wa 750 000.Swibumabumelo swa kona swi kongomisiwile ku antswisa vuhumelerisi byo hunguta vangwa ro teka swiboho, vuhumelerisi (ku hakeriwa ka muholo) na mphakelo wa vuleteri, ku katsa ni ku tumbuluxa vun’we.   2.6. Khabinete yi hlamuseriwile hi Mbuyelo ni ku pasisiwa ka swibumabumelo swa Giranti ya Nhluvukiso wa Vutshamo bya le Madorobeni bya vuhleri bya vuhumelerisi na vutumbuluxi na Kungu ra Vuantswiso.  Mbuyelo lowu wu seketela vuleteri hi vuntshwa bya Giranti ya Nhluvukiso wa Vutshamo bya le Madorobeni tanihi giranti ya nseketelo leyi seketelaka hi timali, miehleketo yo Angarhela ya vutshamo bya vanhu lebyi yaka emahlweni no tlhela byi va ni ndzingano ni ku vuyerisa vanhu lava nga swela na mindyangu leyi holaka mali ya le xikarhi.  Xitirho lexi xo humelerisa mimpimo ku suka eka Kungu ra Mfumo ra Matirhelo ya le Xikarhi; vuphameri bya 1 495 wa mamiliyoni ya tindhawu ta mintirho etindhawini to tshama eka tona ta ntikelo hi 2019.2.7. Khabinete yi pasisile xiviko xa vuhumelerisi na Vuhleri bya mpimo wa Thekinoloji na Switirhisiwa swa Vanhu swa Phurogireme ya Switirhisiwa, nhlamulo ya vufambisi eka xiviko na kungu ra vuantswiso leswi yisiweke eka Ndzawulo ya Mabindzu na Vumaki. Phurogireme leyi yi tivisiwile hi Ndzawulo ya Mabindzu na Vumaki hi 1992 ku tiyisa nhluvukiso wa vuswikoti bya sayense, vunjhiniyere na thekinoloji.    Yi hoxa xandla eku tumbuluxeni ka mitirho hi ku humelerisa nkhuluko wa valavisisi lava thwaseke swinene na vafambisi va tikhekinoloji va xiyenge lexi hi ku antswisa vuswikoti bya mihlangano ya mabindzu lama tinghenisaka eka xiyenge lexi.  Phurogireme leyi ya hanya, yi na nkoka naswona i xiphemu lexi hetisekeke xa nseketelo wa vutumbuluxi lexi phakelaka ntikelo wo khomeka wa nxavo wa mali mayelana na nhluvukiso wa thekinoloji ni ku hluvukisa switirhisiwa swa ximunhu na vuswikoti bya xiyenge lexi.  2.8. Khabinete yi hlamuseriwile hi mbuyelo wa Xiviko xa Xipano xa Holobye xo lavisisa swihehlo swa ‘tiposo ta vadyondzisi leti xavisiwaka’ leswi khumbhaka vanhu hi un’we un’we, minhlanganno ya vadyondzisi na Swirho swa Tindzawulo ta Dyondzo ta Swifundzhankulu. Khabinete yi pasisile swibumabumelo swo tirhana na mbuyelo lowu hi tindlela ta vutswatsi ni ku kongoma.     Eka Xiviko xo Hetelela, Xipano xa Holobye xi vulavula hi vuhleri bya xandla lexi hoxaka hi swirho leswi khumbhekaka eka tindlela to hlawula ni ku onga vadyondzisi.   Xi lemuka swiphiqo swikulu eka endlelo ra sweswi ro thola eka tiposo ta xiyenge xa dyondzo ya le hansi; naswona xi nyika swibumabumelo swo pfuna Ndzawulo ya Dyondzo ya le Hansi na xiyenge xa dyondzo ya le hansi hi ku angarhela ku lwa na mitlhontlho leyi paluxiweke.   3. Milawumbisi3.1. Khabinete yi pasisile Nawumbisi Ndzhundzhulukolo wa Swihlahla wa Rixaka ePalamende. Nawumbisi lowu wu hundzuluxa Nawu wa Swihlahla wa Rixaka, 1998 (Nawu Nom. 84 wa 1998).  Ku humelerisiwa ka vuantswiso lebyi swi ta antswisa vufambisi bya swihlahla loku ya ka emahlweni ni ku tlhela wu khutaza vungheneleri bya mitlawa leyi hluphekaka, leyi tiseketelaka hi swihlahla ku yisa emahlweni vutomi bya yona, eka Khansele ya Vutsundzuxi bya Swihlahla ya Rixaka.  4. Mitlangu leyi taka4.1. Phuresidente Jacob Zuma u ta nghenela Ntlangu wa ku vekiwa exitulwini ka Phuresidente Yoweri Museveni wa Uganda eKampala hi ti 12 Mudyaxihi 2016. Rendzo leri ri ta tlhela ri tiyisa xinakulobyembirhi exikarhi ka Afrika-Dzonga na Uganda.  4.2. Phuresidente Jacob Zuma u ta fambisa ximfumo Siku ra Xikhongelo ra Rixaka leri nga ta khomiwa eRivaleni ra Mitlangu ra ABSA eDurban hi ti 29 Dzivamisoko 2016. Varhangeri va vukhongeri na varhangeri va mitlawa ya vaaki va ta nghenela xikhongelo xa mfumo ku tiya wu ya emahlweni na xidemokirasi, vun’we bya rixaka, vun’we bya vanhu ku katsa na Nhlawulo wa Mfumo wa Miganga lowu humelelaka ni ku famba hi ku rhula.  4.3. Khabinete yi hlamuseriwile hi makungu hi Ndzawulo ya Vutshila na Ndhavuko yo rhurhela Nhweti ya Afrika hi Mudyaxihi 2016 ehansi ka nhlokamhaka: “Ku aka Afrika ro Antswa na Misava yo Antswa” tanihi xiphemu xa tikonkulu xo tlangela ku tumbuluxiwa ka Nhlangano wa Vun’we bya Afrika, leyi sweswi yi vuriwaka Nhlangano wa Afrika na ntirho lowu yi wu endleke. Phuresidente Jacob Zuma u ta simeka Nhweti ya Afrika hi Siku ra Xikhongelo ra Rixaka hi ti 29 Dzivamisoko 2016.Hi 2016 Nhweti ya Afrika yi ta kongomana na mapfhumba ya vavasati na vantshwa, loko hi tlangela lembe ra vu 60 ra ku Macha ka Vavasati na lembe ra vu 40 ra ku Kombisa ku Vilela ka Vantshwa eSoweto.  MaAfrika-Dzonga va komberiwa ku tinghenisa eka phurogireme ya swiyengenyingi leyi khumbhaka migingiriko yo hlaya yo hambanahambana ku katsa na vutshila bya mahlo, mitlangu ya le xitejini, vuyimbeleri, vadyondzisi na tinhlengeletano to dyondzisana ku katsa na lembe ra vukhume ra Nkwama wa Ndzhaka ya Matiko ya Afrika. Nhweti ya Afrika yi tirha tanihi ndhawu yo tihlanganisa ni ku tinyiketa eka Vun’we bya VuAfrika na Pfuxelelo wa Afrika hi xikongomelo xo vuyisela vanhu va tikonkulu leri ndhawu yin’we.     4.4. Hi ti 20 Mudyaxihi 2016 mfumo wu ta rhangela ntlangu wa rixaka wo tlangela dzana ra malembe ra Yunivhesithi ya Fort Hare ekhamphasini ya Alice eKapa Vuhumadyambu. Hi ku tilulamisela ntlangu hi woxe, Phuresidente Jacob Zuma u tumbuluxile Komiti ya Vaholobye (IMC) ku kunguhata ni ku hlanganisa Ntlangu lowa matimu wa dzana ra malembe.  Nhlangano lowu wa dyondzo wa matimu wu tirhile tanihi rivoni hi nkarhi wa vulwelantshuxeko naswona wu tlhele wu tiveka tanihi “mbita ya varhangeri bya Afrika” tanihileswi a wu ri khale ka yunivhesithi ya valwelantshuxeko va ndhuma vo fana na nkulu wa Munhu  ZK Matthews, Nelson Mandela, Robert Sobukwe, Oliver Tambo na Govan Mbeki. I Yunivhesiti yi ri yoxe eDzongeni wa Afrika leyi nga kota ku tumbuluxa tihloko ta tiko ta tlhanu: Nelson Mandela wa Afrika-Dzonga, Yusuf Lule wa Uganda, Robert Mugabe wa Zimbabwe, Ntsu Mokhehle wa Lesotho na Sir Seretse Khama wa Botswana.Tanihi xiphemu xo tlangela dzana ra malembe ra Yunivhesithi ya Fort Hare, Khabinete yi kombela Khale ka Swichudeni hinkwaswo swa yunivhesithi liya na  vanhu hi ku angarhela ku avelana timhaka leti va ti tsundzukaka ta le Fort Hare eka pfhumba ra Boxa Xitori xa Wena hi ku tirhisa hexithege #MyFortHare.4.5. Xandla xa Phuresidente Cyril Ramaphosa u ta rhangela varhumiwa va Afrika-Dzonga eka Foramu ya Afrika ya vu 26 ya Ikhonomi ya Matiko ya Misava eRwanda exikarhi ka ti 11 na ti 13 Mudyaxihi 2016. Foramu leyi yi rhurheriwa ehansi ka nhlokamhaka: “Ku hlanganisa Switirhisiwa swa Afrika hi ku tirhisa Vuhundzuluxi bya Xidijiti”.Mfumo hi ku tirhisa Kungu ra Tindlela ta Kaye wu le ku yiseni emahlweni vuhundzuluxi bya xidijiti bya wona. Wu le ku andlaleni ka xiphemu xo sungula xa pfhumba ra burodibende leyi nga ta hlanganisa ku tlula 5 000 wa switirhisiwa swa mfumo eka nhungu wa swifundzha swa timasipala eka malembe ya nharhu lama ta ka. Nkwama lowu wa R740 miliyoni wu vekiwile etlhelo ku seketela pfhumba leri.  4.6. INDABA 2016 eSenthareni ya Tihlengeletano ya Inkosi Albert Luthuli eDurban ku suka hi ti 7 ku fika ti 9 Mudyaxihi 2016, i ndhawu ya Vun’we bya Afrika leyi nga ta tlakusa switirhisiwa swa vupfhumba bya hina eka vaxavi va matiko ya misava.Vupfhumba, tanihi rin’wana ra maribye ya ntlakuso wa ikhonomi ya Kungu ra Nhluvukiso wa Rixaka, byi tise xiave xa R357 biliyoni eka GDP ya hina hi 2014 naswona byi seketerile kaye wa tiphesente eka vuthori hinkwabyo bya Afrika-Dzonga.  Khaninsele ya Vupfhumba na Marendzo ya Matiko ya Misava yi hleketelela leswaku vupfhumba byi ta tisa xiave xa R560 biliyoni eka GDP ya hina hi 2025 ni ku seketela ku tlula mamiliyoni mambirhi ya mintirho.Ku ndlandlamuxa xiyenge xa vupfhumba eka Ikhonomi ya le Lwandle i ribye ra nkoka eka Kungu ra Tindlela ta Kaye, leswi susumetiwaka hi vuswikoti bya malwandle ya hina lama nga si ku pfindlusiwaka, leswi nga tisaka ndlandlamuko wa ikhonomi. Ikhonomi ya malwandle na vupfhumba swi ta tumbuluxa ndhawu yikulu ya ndlandlamuko wa ikhonomi na vutumbuluxi bya mitirho.  4.7. Hi ku tlangela Siku ra Vatirhi hi ti1 Mudyaxihi 2016, Khabinete yi rhandza ku engeta yi komba ku tinyiketa ka tiko ku hlayisa timfanelo ta vatirhi hi ku tirhisa milawu ya palamende leyi hluvukeke.  Ku suka hi 1994 mfumo wu tirhisile milawu ya palamende ku fana na Nawu wa Vuxaka bya Vatirhi, Nawu wa Matirhelo ya Vathoriwa wa le Hansi, Nawu wa Ndzingano wa Vathoriwa na timfanelo ta vatirhi mayelana ni Vuhlayiseki na Rihanyo Emitirhweni.4.8. Khabinete yi khutaza vadyondzi va Gireyidi 12 ku sungula ku kutsula tifomo to endla swikombelo kumbe ku endla swikombelo emoyeni eka minhlangano ya dyondzo ya le henhla tanihi xiphemu xo Endla Xikombelo Sweswi/Pfhumba ra Vutsundzuxi bya Mitirho ya Khetha. Pfhumba leri, leri ri va kona lembe na lembe hi Ndzawulo ya Dyondzo ya le Henhla na Vuleteri, ri ta va kona etikweni hinkwaro ku kondza Ndzhati 2016 naswona ri pfuna vadyondzi ku teka swiboho leswi khomekaka loko va endla swikombelo swo amukeriwa eka minhlangano ya dyondzo ya le henhla.  Vadyondzi va khutaziwa ku tihlanganisa na Senthara ra Vukorhokeri ya Nhluvukiso wa Mitirho hi ku tirhisa SMS kumbe “ndzi kombela u ndzi vonela” eka 072 204 5056 kumbe 086 999 0123, imeyili careerhelp@dhet.gov.za, kumbe eka facebook eka www.facebook.com/careerhelp kumbe eka Twitter eka http://twitter.com/rsacareerhelp.5. Xiyimo xa Khabinete eka timhaka ta nkoka embangwini  5.1. Khabinete yi khutaza swiyenge leswi khumbhekaka ku nyika vonele ra vona eka mpfapfarhuto wa Tsalwa leri Pfuxetiweke ro Nyika Matimba ya Ikhonomi eka Vantima leri Ndlandlamukeke ra Xiyenge xa Swicelwa Emigodini ya Afrika-Dzonga, 2016 leri kandziyisiweke eka Gazete ya Mfumo.   Tsalwa ra Migodi ra mpfapfarhuto leri pfuxetiweke ri tlhela ri katsa tipholisi ta vuhundzuluxi ta mfumo na milawu hi xikongomelo xo olovisa ku tinghenisa emabindzwini, ku tumbuluxa milawu leyi nga erivaleni, leyi nga ni tinhlamuselo leti nga erivaleni ni ntshamiseko. Ri tlhela ri seketela swiletelo swa Nawu wo Nyika Matimba ya Ikhonomi ya Vantima leyi Ndlandlamukeke, 2003 (Nawu wa vu 53 wa 2003) na Khodi ya Matirhelo Lamanene (Khodi ya DTI).5.2. Khabinete yi lemuka leswaku ku pasisiwa loku pimanyetiweke ka ku vutliwa ka SAB Miller hi AB InBev le ku langutisiweni hi mihlangano ya mphikizano. Khabinete yi amukela matirhelo lama pfumelelaniweke hi Holobye ya Nhluvukiso wa Ikhonomi na AB InBev eka mihlangano ya mimphikizano hi timhaka to hlaya ta mani na mani. Ku tinyiketa ka khamphani leyi swi tirha tanihi xiletelo xa timhaka ta mani na mani, eka tikhamphani tin’wana leti n’okaka ni ku vutluwi eka swiyimo swo fana.  Leswi swi katsa vutinyeketi lebyi ku twananiweke hi byona hi khamphani ku tirhisa ku tlula R1 biliyoni eka malembe ya tlhanu lama ta ka ku tlakusa van’wamapurasi va xiyimo xa le hansi na nhluvukiso wa vaphameri va tinhundzu va laha kaya, mabindzu lamantshwa, tithekinoloji ta eneji na mati leti tirhaka hi ku hetiseka na nhluvukiso wa vantshwa. Vutinyeketi bya mitirho ku katsa ni xiboho xo papalata ku hlongola vatirhi hikokwalaho ka ku n’okisiwa ka khamphani ni ku amukela vatirhi ekhamphanini emalembeni ya tlhanu lama ta ka, hinkwaswo leswi i xiphemu xa ntwananomabulandlela exikarhi ka khamphani na mfumo wo seketela ndlandlamuko wa vumaki, nhluvukiso wa mabindzu lamantsongo na vutumbuluxi bya mitirho.   5.3. Eka yin’wana mhaka yo hambana ni tin’wana, Khabinete yi lemuka ku sungula ku tirha ka Nawu lowu Antswisiweke wa Mphikizano lowu vonaka tanihi nandzu ku va valawurit na vafambisi va endla xikungu xo twanana xa nxavo wa tinhundzu, titendara na timakete. Swiletelo leswi i xiphemu xa tindlela to tlakusa xiyimo xo lwa na mitlawa leyi onhaka ikhonomi ni ku boha nxavo wa le henhla wa tinhundzu eka vatirhisi va tinhundzu.  Hi kombela van’wamabindzu eAfrika-Dzonga ku phikizana hi nxavo wa le hansi, vutumbuluxi byintswha, nhundzu ya xiyimo xo antswa kumbe vukorhokeri eka tikhasimende handle ka xikungu.  5.4. Khabinete yi lemukile hi xiyimo xa le henhla xa hilaha xiyenge xa tibangi xi lawuriwaka hakona eAfrika-Dzonga – na le misaveni hinkwayo, na xilaveko xa Afrika-Dzonga xo landzelela swiyimo swa matiko ya misava ku fana na Basel III na milawu yo alelana ni vukungundwani bya timali ya Nhlangano wa Matirhelo ya Goza wa Nkwama (FATF), leyi a yi pasisiwile hi Khabinete, ni ku seketeriwa hi milawu leyi nga fanela naswona leyi pasisiweke hi Mfumo. Matirhelo ya Twin Peaks ya ta tlhela ya lawuriwa hi matirhelo ya timakete exiyengeni xa tibangi na xa timali hi ku angarhela.""5.5. Khabinete yi amukela mbuyelo ku suka eka nhlengeletano ya Nkwama wa Timali ta Matiko ya Misava wa 2016 na Ntlawa wa Ximun’wana wa Bangi ya Misava leyi veke kona ehansi ka nhlokamhaka “Mitlhontlho ya Misava, Tinhlamulo ta Misava”. Tindlelanharhu to lumeka ndlandlamuko eka xiyimo xa misava ti bumabumeriwile, leti khutazeke matiko ku tirhisa tinxaka hinkwato tipholisi to lumeka ndlandlamuko, ku nga timali, na vuhundzuluxi bya swibalo na xiyimo xa ikhonomi. Matiko lama nga ni ndhawu ya timali na swibalo a ya khutaziwa ku ya emahlweni ya nyanyula navetiso wa swimakiwa swa wona; hambiswiritano, ku humeleriwa ka vuhundzuluxi bya xiyimo xa ikhonomi a ku ri mhaka ya nkoka eka wona. Eka lawo tala, leswi a swi katsa vuvekisi bya switirhisiwa, vutumbuluxi na antswisiwa ka xiyimo xa vulawuri. 5.6. Khabinete yi tsundzuxa vanhu hinkwavo lava ringaneleke ku vhota kambe vo ka va nga si titsarisela ni ku kambisisa vuxokoxoko bya vona leswaku va endla tano hi ku endzela tihofisi ta Khomixini ya Nhlawulo leyi Tiyimeleke hi Yoxe (IEC). Leswi swa laveka ku tiyisisa vito ra wena eka buku ya vavhoti leyi nga ta endla leswaku lava ringaneleke ku vhoti va kota ku tirhisa mfanelo ya vona hi ti3 Mhawuri 2016.Khabinete yi khutaza vanhu hinkwavo lava ringaneleke ku vhota ku tiyisisa leswaku va fikelela swilaveko swo yisa tiadirese ta vona eka Khomixini ya Nhlawulo yo Tiyimela hi Yoxe. Swivutiso mayelana ni Nhlawulo swi nga kongomisiwa eka Senthara ya vuhlanganisi ya IEC eka 0800 11 8000, leyi pfulekeke ku suka Musumbhunuku ku fika Ravuntlhanu, ku suka 7 nimixo ku fika 9 nimadyambu.5.7. Khabinete yi hoyozela Transnet, Xiyenge xa Vuchuchisi xa Rixaka, SABC na Ndzawulo ya Dyondzo ya le Henhla na Vuleteri, Vuxaka bya Matiko na Ntirhisano, Vululami na Nhluvukiso wa Vumbiwa ku va ti voniwa tanihi “Vathori lava Kokaka Mahlo Ngopfu” eAfrika-Dzonga hi khamphani ya vunavetisi bya vathori, UNIVERSUM.5.8. Khabinete yi hoyozela Holobye wa Sayense na Thekinoloji, Naledi Pandor, loyi a kumeke Xileriso xa Tirhelo ra le Henhla ku suka eRhiphabuliki ra XiFederali ra Germany eku hoxeni xandla ka yena eku hluvukiseni ka sayense emisaveni hinkwayo.  Sagwadi leri ri nyikiwile vanhu emisaveni hinkwayo hikokwalaho ka ku humelela ka vona eka swiyenge swa tipolitiki, mahanyelo ya vanhu kumbe miehleketo ya vona ya xiyimo xa le henhla.  5.9. Khabinete hi hoyozela Mulawuri-Angarhelo wa Timhaka ta Mbango Nosipho Ngcaba ku va a kumile Sagwadi ra ku Humelela ka Eco-Logic ra Vutomi ra 2015/16 ku suka eka nkandziyiso wa mbango, The Enviropaedia.5.10. Khabinete yi ba mavoko eka n’wavutshila Kemang Wa Lehulere ku va a vile ""N’wavutshila wa Lembe"" wa 2017 leswi seketeriwaka hi Bangi ya Deutsche. Wa Lehulere, loyi a vulavulaka hi xiyimo xa vutshila enkarhini wa mfumo wo pfumala Xihlawuhlawu eAfrika-Dzonga, u ta navetisa nkombiso wa Munhu un’we eGermany eBangini ya Deutsche KunstHalle eBerlin haxawa.5.11. Khabinete yi hoyozela Ndzawulo ya Vupfhumba ku va yi winile Sagwadi ra Pholisi/Nseketelo wa Xiyimo xa le Henhla eka Tiawadi ta Vupfhumba ta Vutihlamuleri bya Afrika 2016. Xiyimo xonghasi xi nyikiwa ndzawulo ya xiyenge xa mani na mani, nhlangano kumbe ntlawa lowu kombaka vutinyeketi lebyi nga rivaleni ni ku hoxa xandla byo yisa vupfhumba bya vutihlamuleri emahlweni.  5.12. Khabinete yi hoyozela mubi wa golufu Branden Grace ku va a humelerile eka PGA Tour yo sungula eRBC Heritage eHilton Head, US.5.13. Khabinete yi khomiwile hi gome hi rifu ra Bertie Lubner loyi a hoxeke xandla xikulu eka nhluvukiso wa Afrika-Dzonga tanihi murhangeri wa mabindzu, mupfuni wa vanhu na mutshamaxitulu wa vutomi loyi a fundzhiweke wa Nhlangano wa  Majuda wa Afrika-Dzonga.   5.14. Khabinete yi rhandza ku hundzisa marito yo chavelela eka vanghana ni mindyangu va khume ra vatswisiwakuvava (Tiisetso Tselo, Sesi Mtshali, Sana Sibeko, Mphikeleli Malindi, Gugulethu Sithole, Vusi Nkabinde, Daphney Linda, Sicelo Kheswa, Sphamandla Gedle na Simphiwe Nhlapo) lava humeleleke hi nghozi ya bazi loko va ri karhi va vuya enhlengeletan’wini ya swipimanyeto swa Nhlawulo ya ANC ePort Elizabeth. Khabinete yi tlhela yi navelela ku hola hi nkarhi lowu nga hetiki mbilu eka lava vavisekeke.   5.15. Khabinete yi rhandza ku hundzisa marito yo chavelela eka ndyangu na vanghana va Dok. Herman Nditsheni Netshidzivhani, mutivinkulu wa wantima wo sungula wa timhaka ta mbeleko. Tanihi mutumbuluxi wa tliliniki ya timhaka ta mbeleko eXibedlhele xa Park Lane eJoni, Netshidzivhani u pfunile maAfrika-Dzonga yo tala leswaku va kota ku sungula mindyangu ya vona.5.16. Khabinete yi hundzisile marito yo chavelela eka ndyangu na vanghana va Dene Smuts, khale ka Xirho xa Palamende xa Democratic Alliance. Khabinete yi hluvula xihuku eka mitirho ya yena yo tisa nhluvuko eka xidemokirasi xa vumbiwa ra hina.  5.17. Khabinete yi amukela marito ya Phuresidente Jacob Zuma yo navelela Mama Winnie Madikizela-Mandela ku hola hi xihatla naswona yi khutaza leswaku xihundla xa ndyangu xi hloniphiwa enkarhini lowu. Winnie Mandela i munhu wo hlonipheka swinene eka xandla lexi a xi hoxeke xo lwela ntshuxeko leswi veke ni xiave xo herisa tipholisi ta xihlawuhlawu ni ku tisa xidemokirasi eAfrika-Dzonga.  6. Ta ku thoriwaVuthori hinkwabyo byi ta landzelela ku kamberiwa ka ntiyiso wa tidyondzo ta vathoriwa na mbhasiso lowu nga fanela6.1. Paul Steenkamp eka Khansele ya Vutsundzuxi ya Vutumbuluxi bya Rixaka.6.2. Clarinda Elizabeth Simpson tanihi Muofisirinkulu wa Nkwama wa SENTECH.6.3. Lumko Caesario Mtimde tanihi Muofisirinkulu wa Ejensi ya Vufikeleri na Vukorhokeri bya Misava ya Afrika-Dzonga.6.4. Ku thoriwa nakambe ka Gqweta Rory Wayne Voller tanihi Xandla xa Khomixinara wa Khomixini ya Nhundzu ya Miehleketo na Tikhamphani.6.5. Ku engeteriwa ka Kondiraka ya Lungisa Fuzile tanihi Mulawuri-Angarhelo wa Nkwama wa Rixaka.6.6. Ku engeteriwa ka Kondiraka ya Nosipho Ngcaba tanihi Mulawuri-Angarhelo wa Ndzawulo ya Mbango.6.7. N Mafu tanihi Xandla xa Mulawuri-Angarhelo: Vufambisi bya Swirho leswi Khumbhekaka na ku Nyikiwa Matimba eka Ndzawulo ya Khale ka Masocha.   6.8. TLM Makotoko tanihi Muofisiri wa Vufambisi wa Ndzawulo ya Mbango. Swivutiso:Donald Liphoko082 901 0766"
Xitatimende xa Nhlengeletano ya Khabinete ya ti 11 Mudyaxihi 2016,12 May 2016,https://www.gov.za/speeches/statement-cabinet-meeting-11-may-2016-12-may-2016-0000,https://www.gov.za/ts/speeches/statement-cabinet-meeting-11-may-2016-12-may-2016-0000,"1. Ku humelerisiwa ka tiphurogiremenkulu ta mfumo1.1 Khabinete yi lemukile xivikonhlamulo hi Holobye wa Timali eka Phuresidente, xa ku humelela ko tihlanganisa ka Mfumo na mabindzu yo ka ya nga ri ya mfumo na mintirho hi timhaka ta ikhonomi. Phuresidente u lerisile Holobye ku rhangela mimbhurisano na vanakulobye va vayimeri va vanhu ku humelerisa kungu ni ku ta na tindlela to ndlandlamuxa ikhonomi ni ku hlayisa xiyimo xa hilaha tiko ri pimiwaka hakona eka xiyimo xa vulombi bya swikweleti.Khabinete yi tsakisiwile hi leswaku ntirho lowu wu humelerisile mapfhumba yo khomeka lama nga ta antswisa xiyimo xa ikhonomi ya tiko. Phuresidente u tivisile hi swirhangana swa mapfhumba yo hlaya hi Musumbhunuko, leswi katsaka: (1) xinalulobyenhlangano xa nkwama wa sekithara ya mabindzu ya mfumo na yo ka ya nga ri ya mfumo ya Nseketelo wa Mabindzu Lamantsongo, (2) ku ololoxa na swirhalanganyi swo ndlandlamuxa vuvekisi hi xikhongomelo xo engetela rivilo ra ndlandlamuko wa ikhonomi wo katsakanya, (3) xinakulobye xa vuvekisimbirhi xa mfumo na mabindzu yo ka ya nga ri ya mfumo bya switirhisiwa hi ku tirhisa ntokoto lowu humeleleke wa Phurogireme ya Vuhumelerisi bya Gezi yo Tiyimela hi Yoxe ni ku (4) tiyisa Mabindzu lawa N’winyi ku nga Mfumo ku tiyisisa timali ta wona ta nkarhi wo leha no tiyisisa tiyisa ntirho wa wona wo fambisa nhluvukiso.Switiviso leswi i vumbhoni bya leswi tiko leri ri nga swi fikelelaka loko vanakulorhi hinkwavo lava tirhelaka vanhu va tshunelelana leswaku va tirha ku humelerisa xikongomelo xin’we.    1.2 Khabinete yi tshembha leswaku pfhumba ra mfumo ro hlengeleta xibalo hi nkani, ku nga R1 thiriliyoni leswi ku nga matimu eka Vukorhokeri bya Xibalo xa Afrika-Dzonga na swinghenelelo swa tlhanu swa nkarhinyana leswa ha ku boxiwaka, hinkwaswo ka swona swi engetela Kungu ra Tindlela ta Kaye ro tisa ku cinca eka rifumo ra ikhonomi ya hina. Ku tlakuka ka vuhlengeleti bya xibalo hi SARS swi ta tlhela swi endla leswaku Mfumo wu kota ku phakela vukorhokeri lebyi nga ta antswisa xiyimo xa vutomi bya vaakatiko hinkwavo.  1.3 Khabinete yi amukela xitiviso hi tiejensi ta vuhleri, Vukorhokeri bya Vavekisi bya Moody’s, lebyi eka vhiki leri hundzeke byi tiyisiseke nakambe vuhleri bya swikweleti eka tinocho timbirhi ehenhla ka Gireyidi ya vuvekisi bya le hansi. Hi ku tiyisisa vuhleri lebyi, Moody’s yi lemukile leswaku Afrika-Dzonga a ri ri na ku cinca ka swilo endhaku ka malembe ya ndlandlamuko lama tsaneke naswona tindlela ta matimba ta nkondletelo eka mpimanyeto wa 2016 ti ta tisa ntshamiseko eka swikweleti swa mfumo eka GDP nan’waka. Mitlawa hinkwawo ya pfumelelana leswaku matshalatshala hi ku hambanahambana ka wona ya fanele ku tiyisisiwa hi xikongomelo xo tisa khinkhi wo pfuxa ikhonomi. Hi tlhele hi lemuka leswaku ntirho wa Holobye wa Timali na vanakulorhi lava tirhelaka vanhu wu katsa vuhleri bya swikweleti lebyi nga ta humesela erivaleni vuhundzuluxi na vungheneleri lebyi nga ta hlayisa timakete ta timali leti tiyeke na vuhleri bya swikweleti bya gireyidi ya vuvekisi.  1.4 Phuresidente u amukela Tivhoti ta Mpimanyeto hi Vaholobye lava khumbhekaka leti vulavulaka hi swilaveko swa maAfrika-Dzonga hinkwavo. Swiviko swa magoza lama fambiweke na makungu lama humelerisiweke hi Tivhoti ta Mpimanyeto ta Tindzawulo swi komba leswaku Afrika-Dzonga i tiko leri nga ku tirheni, mfumo wu rhangile emahlweni, ku karhi ku akiwa vutomi byo antswa bya hinkwavo.  Tindlela to khomeka ti vekiwile ku hunguta switandzhaku swa ntshikelelo wo tsana ka ikhonomi ya misava eka ikhonomi ya hina, ni ku tilulamisela ku ndlandlamuka hi matimba loko xirhendzevutani xa ikhonomi xi sungula ku tlhariha. Hi tlhela hi tirha hi matimba ku susa swirhangalanyi swa laha kaya leswi sivelaka ndlandlamuko wa ikhonomi.   Tivhoti ta mpimanyeto ti tlhela ti komba leswaku mfumo, vatirhi na van’wamabindzu va le ku tirheni hi matimba, ku tlula mikarhi leyi hundzeke, ku kuma tindlela to lumeka ndlandlamuko nakambe ni ku aka vutomi byo antswa bya hinkwavo. Leswi swi katsa ku humelerisiwa hi matimba ka Kungu ra Tindlela ta Kaye, leri tivisiweke hi Phuresidente Jacob Zuma eka Mbulavulo wa yena hi Xiyimo xa Rixaka wa 2015 ku katsa na Operation Phakisa, leyi lulamisiweke ku hatlisisa vuhumelerisi bya swiboho swa tindhawu ta nhluvukiso ta nkoka. Tiphurogireme leti ti vulavula hi timhaka ta nkoka ta Kungu ra Nhluvukiso wa Rixaka, ku fana ni ku hungutiwa ka vusweti na vupfumari bya mitirho.   1.5 Khabinete yi tshembhisa maAfrika-Dzonga leswaku xiyimo xa vupfumari bya mitirho etikweni xi le ku landzeleriweni hi ku humelerisiwa ka Kungu ra Nhluvukiso wa Rixaka ra laha tikweni hi ku tirhisa Kungu ra Tindlela ta Kaye to nghenelela eka xiyimo xa ikhonomi leti nga ta lumeka ndlandlamuko ni ku engetela mitirho eswiyengeninkulu swa ikhonomi ya hina. Ntirhisano wa xiyenge xa xihundla wu na nkoka eka mbuyelo lowu humelelaka. Mfumo wu le ku tirhiseni ka mapfhumba hinkwavo lama nga kona ku katsa na Kungu ra Magoza ya Pholisi ya Vumaki (IPAP) ku tumbuluxa vuhumelerisi lebyi lavaka vatirhi vo tala na swiyenge swa vukorhokeri hi xikongomelo xo lwa na ku pfumaleka ka mitirho leswi nyanyisiweke hi swiyimo swo tika swa ikhonomi ya laha kaya na ya misava. Holobye wa Ndzawulo ya Mabindzu na Vumaki, Rob Davies u simekile IPAP 2016/17 ku fikela hi 2018-19 hi ti 9 Dzivamisoko 2016 yo vuyelela ya vunhungu ya lembe na lembe eka feme ya vuhumelerisi leyi nga ni vun’wini bya vantima bya 100% eGauteng. Mfumo wu tshikelela nkoka wo tumbuluxa mabindzu lama pfalekeke lama fambisiwaka hi tikhamphani ta laha kaya ta vumaki bya xiyimo xa le henhla, lama tinghenisaka ku nga ri eka nhluvukiso wa switirhisiwa, vutleketli na tilogisitiki ntsena, kambe lama katsaka tithekinoji ta xiyimo xa le henhla, lama tiyimiseleke ku endla vuxavisi bya matikomambe, naswona lama nga ni swiyenge leswi tholaka vanhu vo tala swa ikhonomi ya Afrika-Dzonga hi ku angarhela.   Loko Ndzavisiso wa Swiyimo swa Vatirhi wa Kotara eka kotara yo sungula ya 2016 wu kombile ku engeteleka ka vupfumari bya mitirho ku ya eka 26.7% hi ku landzelela kotara yin’wana na yin’wana, xiyimo xa vuthori bya 2016 xi yile ehenhla hi 204 000 wa vanhu lava thoriweke loko ku fananisiwa na kotara yo sungula hi 2015.  1.6 Khabinete yi amukela ku hundzisiwa ka Habu ya Vantshwa ya Vupeladyambu ya Beaufort, eKapa Vupeladyambu hi Phuresidente Jacob Zuma, leswi nyikaka switirhisiwa eka vantshwa, laha va nga ta kota ku tinyika matimba kona. Habu leyi yi katsa switirhisiwa swo hambanahambana leswi nyikaka nhluvukiso wa vantshwa eka swiyenge hinkwaswo swa vona ku katsa ni miganga hi ku angarhela.  Switirhisiwa leswi nga kona eka habu leya vantshwa swi ta nyika vantshwa ku suka emigangeni leyi sweleke tindhawu leswaku va kota ku tinghenelerisa hi ku antswa ni ku hoxa xandla hi ndlela leyi akaka emigangeni ya vona ni le tikweni.  Senthara ya Vuswikoti leyi nga lo mphaa, hi switirhisiwa yi le ku tirhisiweni hi Kholichi ya Kapa Dzonga naswona yi ta nyika vuleteri bya vufambisi bya mabindzu, bya matirhelo ya tikhomphyutara na nhluvuko wa vana lavantsongo eka 200 wa vangheneri va Ntlawa wa Vukorhokeri bya Vantshwa bya Rixaka bya Matikoxikaya (NARYSEC) hi lembe. NARYSEC i phurogireme leyi nga ta va kona nkarhi wo leha, leyi kongomisiweke eka vantshwa va le matikoxikaya, laha gangisiweke ni ku thoriwa nkarhi wa malembe mambirhi.   Vantshwa va le xikarhi ka malembe ya 18 na 25 hi vukhale va gangisiwile ni ku leteriwa eka vuswikoti byo hambanahambana lebyi nga ta va nyika vuswikoti na vutivi bya swianakanyiwa na bya masiku hinkwayo, leswaku va kota ku titumbuluxela mitirho ya vona vinyi na vanhu van’wana emigangeni. Habu leya Vantshwa i Phurojeke yo ringeta naswona i yo sungula eka rixaka ra yona, naswona yi ta andlariwa na le ka swin’wana swifundzhankulu.    1.7 Khabinete yi amukela Nhlengeletano ya Rhijini ya Afrika ya Xinakulorhi xa Mfumo leyi Pfulekeke ya 2016, leyi a yi rhurheriwile hi Afrika-Dzonga ehansi ka nhlokamhaka “Mfumo lowu Pfulekeke wa Nhluvukiso lowu Ya ka Emahlweni eAfrika” ku sukela hi ti 5 ku fikela ti 6 Mudyaxihi 2016.  Nhlengeletano leyi yi va kona nkombo wa tinhweti endhaku ka loko Afrika-Dzonga ri hundzukile Murhangeri Mutshamaxitulu wa Xinakulobye xa Mfumo lexi Pfulekeke. Milawu ya mfumo lowu pfulekeke i ya nkoka ni ku humelerisa xikongomelo leswi ya ka emahlweni ni ku ndlandlamuka, leswi hlanganisaka ku pfuleka na vufambisi bya antswiso wa vanhu vo nyenyela lava nga evuswetini ematikweni ya misava.   Xinakulorhi xa Mfumo lexi Pfulekeke na Mfumo lowu Pfulekeke swi tlhela swi va swilo swikulu leswi nga ta pfuna matiko ya misava ku fikelela Nongonoko wa 2030 wa Nhluvukiso lowu Ya ka Emahlweni.  Samiti leya Rhijini a ku ri Xinakulorhi Xikulu xa Mfumo lexi Pfulekeke (OGP) lexi nga tshama xi kondleteriwa hi OGP lexi nga na mimbuyelo ya xiyimo xa le henhla leyi humesiweke hi nkarhi ekhomfereseni liya.   Hi ku landzelela vutinyeketi bya mifumo eka xinakulobye na mafumelo lamanene, samiti leyi yi kokile mahlo ya vangheneri ku suka eka swiyenge swo hambanahambana swa Mihlangano ya Swiyenge swa Vaaki (CSO) va matiko ya misava leyi akeke emigangeni ya swiyenge swo hambanahambana ehandle ka tiCSO ta xinto leti veke xiphemu xa xinakulobye lexi.  1.8 Khabinete yi lemuka ku pasisiwa ka ku hlanganisiwa ka tifeme ta mabodhlela tinharhu ku endla feme yikulu ya mabodhlela etikweninkulu, Coca-Cola Beverages Africa. Khabinete yi amukela ntwanano wa swiyimo swo tekela vanhu enhlokweni swa nhlengelo wa mfumo na Coca-Cola Beverages Africa leswi nga swiyenge leswi endlaka nhlengelo naswona leswi nga ta seketela matshalatshala ya hina ya vumaki bya le henhla eka ikhonomi ya Afrika-Dzonga.   Ntwanano lowu wu sirhelela swiyimo swa vuthori bya vatirhi ekhamphanini enkarhini wa malembe ya nharhu, wu hlayisa vatirhi etihlengeletanini ta mbhurisano wa swiyimo swa matirhelo mayelana na ku hlongoriwa ka vatirhi, leswi vangiwaka hi ku n’okelana ka tikhamphani, wu seketela matirhelo ya laha kaya ya nketani ya matirhelo naswona wu tinyiketa ku hluvukisa van’wamapurasi lava khirhiweke emikarhini ya matimu leyi hundzeke na vaphakeri va nhundzu etikhamphanini.  Ku engetela, R400 miliyoni yi andlariwile ku tirha eka nhluvukiso wa mabindzu eka nketani ya mphakelo wa vurimi bya naswona R400 miliyoni yin’wana ya vuvekisi lebyi ndlandlamukaka yi tumbuluxa vuhangalasi bya switirhisiwa na vuxavisi eka mani na mani, ku katsa na nhluvukiso wa vuswikoti lebyi faneleke na vuleteri. Xinwiwa xa ndhuma xa Appletiser xi ta ya emahlweni xi endliwa eAfrika-Dzonga.   Ntwanano lowu wu pfula ndhawu ya swigwitwiritsi swa Coca-Cola kumbe leswi phakeriwaka hi khamphani leyi eka van’wamabindzu lavantsongo: 10% ya tindhawu ta swigwitsiritsi leswi ti ta pfulekela swimakiwa swa vaphikizani ku suka eka vahumelerisi lavantsongo va van’wamabindzu lava xaviselaka vaxavi thwii, laha ku kumekaka swigwitsiritsi swa Coca-Cola ntsena.  Leswi swi pfula timakete eka van’wamabindzu vantshwa na van’wamabindzu va mabodhlela lavantsongo, leswi pfunaka ku papalata matirhelo ya vubindzu lama sivelaka ndlandlamuko naswona lama humeselaka van’wamabindzu lavantsongo na lava le xikarhi ehandle ka timakete.  Ku ngetelela, vuvekisi bya khamphani bya nkarhi wo leha eka nhluvukiso wa ikhonomi ya tiko na vanhu swi ta ndlandlamuxiwa hi ku simekiwa ka ntsindza wa bindzu lera nhlengelo eAfrika-Dzonga. Ntwanano lowu wu landzelela wun’wana wo fana na wona lowa ha ku endliwaka wa Annhauser Beush InBev mayelana ni ku xaviwa ka SAB Miller. Ku tshikelela ka vona eka vutumbuluxi bya mitirho, ku tirhela ekaya na nhluvukiso wa van’wamabindzu lavantsongo, mitwanano leyi yi komba nkoka wa nhlengelo wa mabindzu na timhaka leti kongomanaka na vanhu hi ku angarhela, naswona mhaka leyi yi veka ntshikelelo eka tikhamphani leti navelaka ku endla nhlengelo kumbe ku vutlana.  1.9 Khabinete yi lemukile ku simekiwa ka feme ya vuhumelerisi bya mabodhlela ya R350 miliyoni ya Mpact Polymers hi ku endla Xinakulorhi na Coca-Cola.  Pfhumba leri ri landzela ndlela ya xinawu ya Mfumo leyi tirhaka hi ku landzelela xikongomelo xa Kungu ra Vufambisi bya Thyaka ra Rixaka ya Ndzawulo ya Timhaka ta Mbango xo tlakusa mabindzu yo vuyelerisa. Feme leyi i yo sungula ya rixaka leri etikweninkulu ra Afrika leyi hundzusaka 29 000 wa tithani (pholithayilini therefethalate) ta mabodhlela ya thyaka ya PET leswi nga ta hunguta nxavo hi 186 000 wa timitara ta khubiki ta ndhawu, naswona feme leyi yi ta va na xiave eku hunguteni ka ku hangalaka ka moya wa thyaka (CO2) wa kwalomuya ka 53 000 wa tithani hi lembe. Khoporexini ya Nhluvukiso wa Swimakiwa (IDC) yi humesile mali yo lomba ya R210 miliyoni ku katsa na R30 miliyoni ya xiphemu xa mikavelo ya 21% naswona Ndzawulo ya Mabindzu na Vumaki yi nyikerile hi nkhutazo wa xibalo xa xiyenge xa 12 (1). Feme yo endla hi vuntshwa yi phakela mitirho eka 80 wa vatirhi na 1 000 wa mitirho eka vanhu lava rhwalelaka thyaka.  Vunakulorhi byo fana na lebyi i njhini ya nkoka ya ndlandlamuko wa ikhonomi, leswi tumbuluxaka magidi ya mitirho eka ikhonomi yo vuyelela leyi nga na nxavo wa R50 biliyoni. Sweswi ku vuyerisela ka pulasitiki ntsena swi nyika miholo eka vatirhi vo rhwalela thyaka vo tlula 60 000. Mpact Polymers, mbita ya xiyimo xa le henhla yo vuyelerisa yi landzelela swiletelo swa vuhlayiseki bya swakudya swa EU, naswona i khamphani yo sungula ya rixaka leri eAfrika leyi tlhelaka yi landzelela milawu ya Coca-Cola yo pasisiwa ya mabodhlela ya PET.  1.10 Khabinete yi amukela nhlamulo ya Kungu ra Vun’we bya Vulawuri bya Timhelembe leri nga komba leswaku Afrika-Dzonga yi fambile magoza eka timhaka ta ku hlotiwa ka timhelembe. Ku suka eku sunguleni ka lembe leri ntsena 206 wa makhamba ya khomiwile.  Kungu ra Vun’we bya Vulawuri ri amukeriwile hi Khabinete hi Mhawuri 2014, leswi nga endla leswaku Ntlawa wa Vusirheleri wu humelerisa tindlela ta tindyondzonyingi na swiyengenyingi swo nghenelela eku hlayiseni ka timhelembe eAfrika-Dzonga.1.11 Khabinete yi hoyozela tiko ku va ri kotile ku humelela ku rhurhela Tourism Indaba ya 2016 eDurban Kwazulu-Natal, leyi gimetiweke hi Musumbhunuko ti 9 Mudyaxihi 2016 na mimbhurisano yo hlaya leyi humeleke exikarhi ka 1 047 wa vakombisi ku suka eka 18 wa matiko ya Afrika na 1 856 wa vaxavi ku suka emisaveni hinkwayo.  Nan’waka INDABA yi rhurherile 3000 wa tihlengeletano to engetela ku tlula n’waxemu. Nhlayo hinkwayo ya 14 000 wa tihlengeletano ta van’wamabindzu ti vi le kona eka masiku ya nharhu ya INDABA, leswi nga tisa mbuyelo lowunene wa vuswikoti bya ikhonomi. Ntlangu lowu a wu tlhele wu ngheneriwa hi 575 wa van’wamahungu va laha kaya na matiko ya misava.  INDABA leyi a yi kongomisiwile eka mabindzu lamantsongo na le ma le xikarhi (tiSMME) lama a ya kombisa swimakiwa na vukorhokeri ku suka eka mabindzu lamantsongo lama tshembhisaka. 70 wa mabindzu ya vuyeriwile ku suka eka tiwekixopo leti a ti dyondzisa hi tindlela to fikelela timakete - no ndlandlamuxa.  TiSMME ti na vuswikoti byo hundzuka mabindzu lamakulu. INDABA leyi yi nyikile matimba eka ntirho wa tiSMME yo tisa xiave eka nhluvukiso wa ikhonomi ematikweni lama hluvukeke ni lama ya ha hluvukaka, eka ndlandlamuko wa xiyenge xa vupfhumba. Ku pfula vuswikoti bya tiSMME i swin’wana swa swi susumeti swa mitirho ya xiyimo xa le henhla eka Kungu ra Tindlela ta Kaye leti nga ta tlakusa, hundzuluxa ikhonomi ni ku tumbuluxa mitirho.  2. Swibohonkulu swa Khabinete2.1. Khabinete yi burisanile hi ku humelerisiwa ka swibumabumelo swa Khomixini ya Ntiyiso na Ndzivalelano (TRC) naswona yi pimanyetile tindlela to humelerisa Tiphurojeke to Vuyisela Mahanyelo Lamanene eMigangeni.  Ku lemuka Tiphurojeke to Vuyisela Mahanyelo Lamanene ya Miganga swi vuyisela ematshan’wini ku pfumaleka ka vululami loku humeleleke khale hi ku vuyisela ematshan’wini mahanyelo ya miganga ya 128 leyi a yi tshikeleriwile hi swiendlo swa madzolonga ni ku onhiwa hi nkarhi wa mpfilupfilu (1 Nyenyankulu 1960-10 Mudyaxihi 1994).Ndzawulo ya Vululami na Nhluvukiso wa Vumbiwa yi ta kombela ku pfuniwa hi swirho leswi faneleke (swa mfumo na leswi nga ri ki swa mfumo) hi xikongomelo xo hlayisa switirhisiwa leswi ringaneleke ku tisa ku nghenelela ko angarhela emigangeni leya 128, leyi hlawuriweke hi TRC nandzu hi nandzu leyi nga hambanaka hi nxavo kambe leyi nga tluriki R30 miliyoni. Leswi swi ta tiyisisa leswaku Tiphurojeke ti tirheka no ya emahlweni leswaku ku ta fikeleriwa ku navela ka miganga.  Leswi swi hoxa xandla eku fikeleriweni ka Kungu ra Nhluvukiso wa Rixaka hi ku ndlandlamuxa ku hanya swin’we na vun’we, ku lulamisa ku pfumaleka ka ndzingano ka khale ni ku fikelela nhluvuko, mfumo lowu kombaka vuswikoti lebyi amukelekaka ni ku khoma vaaki hi ndlela ya xindzhuti.   2.2 Khabinete yi hlamuseriwile hi mimbuyelo wa Khomferense ya Vuhlanganisi bya Rhadiyo ya Matiko ya Misava (WRC-15) leyi a yi khomiwile ku sukela hi ti2 ku fika hi ti 27 Hukuri 2015 eGeneva, Switzerland. Afrika-Dzonga ri rhangerile mbhurisano wa Ntlawa wa Afrika lowu nga endla leswaku rhijini yi fikelela mphakelo wa magandlati wo engetelela wa burodibende ya tiqingho, naswona Afrika ri kotile ku hlayisa mphakelo wa magandlati wa le hansi wa UHF ya thelevhixini ya theresitiyali ya xidijiti. Mimphakelo yo tala ya magandlati yi endliwile elwandle, swihahampfhuka na le ka vukorhokeri bya xibakabakandhawu wu endliwile.Kungu ra Firikhwensi ya Radiyo ya Rixaka (NRFP) ri ta antswisiwa leswaku ri komba swiboho swa WRC-15, leswi nga ta humelerisiwa hi ti01 Sunguti 2017. Ku nyikiwa ka mphakelo wa magandlati eka NRFP swi ta kucetela makungu ya vukorhokeri byo hambana lebyi nga ni nkoka ku fikelela mbuyelo wa ikhonomi, ndhavuko na vanhu hi ku tirhisa mphakelo wa magandlati tanihi switirhisiwa swa ntumbuluko. Hi ku seketela swikongomelo swa Kungu ra Nhluvukiso wa Rixaka,  mphakelo wa magandlati wu ta tirhisiwa ku tumbuluxiwa ka burodibende ya rixaka, thelevhixini ya theresitiyali ya xidijiti, vuhlanganisi bya sathelayiti na vuhlayiseki bya mani na mani na mpfuneto loko ku ri na khombo, ku katsa na vukorhokeri byin’wana.  2.3 Khabinete yi hlamuseriwile hi Swiboho leswi tekiweke hi Nhlengeletano ya Tihloko ta Mifumo ya Nhlangano wa Afrika na Mfumo eJoni hi Khotavuxika 2015 ku languta hi vuntshwa swiave leswi hleriweke ni ku fambiwa ka lembe na lembe hi Mifumoswirho ku sukela hi 2016, hi xikongomelo xo ndlandlamuxa vuswikoti bya yona ku humelerisa tiphurogireme ta yona. Khabinete yi pasisile ku humelerisiwa ka swiave swintshwa leswi hleriweke eka AU hi ku landzelela Xiboho xa Nhlengeletano ya Tindlela Tintshwa ta Vuhleri. Leswi swi landzelela nawu wa ntirhisano, tihakelo ta ndzingano ku katsa na vuswikoti byo hakela, hi ndlela leyi tiyisisaka leswaku ku nga vi na tiko na rin’we leri nga na mpimanyeto lowu pfumalaka ndzingano.  3. Mitlangu leyi taka3.1. Phuresidente Jacob Zuma u ta teka Rendzoximfumo ro ya eDoha, Qatar hi ti 19 Mudyaxihi 2016 ku tiyisa vuxaka bya tipolitiki na ikhonomi exikarhi ka matiko lamambirhi.  3.2. Xandla xa Phuresidente Cyril Ramaphosa, tanihi Murhumiwa wo Hlawuleka wa Phuresidente Jacob Zuma eSudan-Dzonga, u ta endzela eJuba hi ti 16 Mudyaxihi 2016. Siku leri ri ni nkoka eka maSudan-Dzonga tanihilaha va tlangelaka Siku ra Ntshuxeko wa Vuthu ra Vanhu va Sudan.Hi nkarhi wa rendzo leri Xandla xa Phuresidente u ta hoxa tihlo ra vuhumelerisi bya ntwanano wo rhula.  Sudan-Dzonga ri fikelerile matimu eku heleni ka Dzivamisoko 2016 loko ku hlambanyiwa mfumo wa nkarhinyana wa vun’we bya rixaka.  3.3. Phuresidente Jacob Zuma u ta rhangela ntlangu wa Nhlangano wa Nhluvukiso wa le Dzongeni wa Afrika (SADC) wa dzana ra malembe ra Yunivhesithi ya Fort Hare hi ti 20 Mudyaxihi 2016. Xiave xa yunivhesithi xo humelerisa khale ka swichudeni swa xiyimo xa le henhla etikweni na le Dzongeni wa Afrika swi khutaza mitlangu ya Nhweti ya Afrika.  3.4. Khabinete yi khutaza vanhu ku tinghenisa eka phurogireme ya tindyondzonyingi ya Nhweti ya Afrika leyi katsaka vanhu va malembe yo hambanahambana na swiyenge swo hambanahambana ehansi ka nhlokamhaka “Ku aka Afrika ro Antswa na Misava yo Antswa”.  Migingiriko hinkwayo yi tshikelela nkoka wa miganga ya laha kaya naswona yi katsa swiyenge swo hambana ku fana na: vuyimbeleri, swiphato, micino, tifilimi, vusweki, fexeni, vuvatli na vutumbuluxi, mbhurisano wa miehleketo na mitirhonyingi ku suka eka vatlangi va laha kaya na vamakwenu wa vona etikweninkulu na maAfrika ematikwenimambe.  3.5. Siku ra Misava ra Mindyangu ri ta tlangeriwa hi ti 15 Mudyaxihi 2016 ehansi ka nhlokamhaka “Mindyangu, Vutomi lebyi hanyaka na Vumundzuku lebyi ya ka Emahlweni” leyi yelanaka na Nongonoko wa 2030 wa Nhluvukiso lowu Ya ka Emahlweni (lowu amukelekeke hi 2015).  Siku ra Misava ra Mindyangu ri bohiwile hi Nhlengeletano yo Angarhela ya Nhlangano wa Misava naswona ri kongomisiwile eka Mindyangu: Rihanyo ra vana na vantshwa na rihanyo lerinene; ntshamiseko wa mitirho ya ndyangu na mbuyelo wa Rihanyo; na vutomi byo antswa bya vanhu lavakulu.  3.6. Ku sukela hi ti 16 ku fikela ti 20 Mudyaxihi 2016 Ndzawulo ya Timhaka ta Mati na Nkululo yi ta rhangela Vhiki ra Mbhasiso na Nkululo ehansi ka nhlokamhaka: “A hi mhaka ya ku gwedla”. Pfhumba leri ri ta lemukisa hi nkoka wa nkululo ni ku tlakusa nkululo wa xiyimo xa le henhla.   Phurogiremenkulu i Phurogireme yo Herisa Mabakiti; magoza lama fikeleriweke ya katsa ku herisiwa ka swiyindlwani swa mabakiti eswidakanini eKwaZulu-Natal, N’walungu Vupeladyambu, Mpumalanga na Gauteng. Kapa Vupeladyambu yi herisile swiyindlwana leswi hi 99.8 %. Magoza lama fambiweke eswifundzheninkulu ya katsa ku herisiwa ka 20 560 wa swiyindlwana swa mabakiti: Free State (4 056), Kapa Vuxa (2 672); Kapa N’walungu (2 421) na N’walungu Vupeladyambu (398).Holobye wa Mati na Nkululo, Nomvula Mokonyane u ta nghenela Komiti ya Misava ya vu 84 ya Madamu Lamakulu (ICOLD) eSenthareni ya Tihlengeletano ya Sandton ku sukela hi ti 15 ku fikela ti 20 Mudyaxihi 2016. Nkarhi lowu wu ta tirhisiwa ku avelana vutivi bya vutumbuluxi, vuaki, vuhlayisi na switandzhaku swa madamu lamakulu. Wu ta tlhela wu katsa vupfhumba eka madamu lamakulu eDzongeni wa Afrika naswona wu ta hoxa xandla eka matshalatshala ya hina yo hlayisa mati.  3.7. Tanihi xiphemu xa Kungu ro Hlanganisiwa ra Rixaka ro Dyondza ku Hlaya no Tsala na Tihlayo, Ndzawulo ya Dyondzo ya Masungulo yi rhurhela Bee ya Mapeletelo ya 2016 ku antswisa matirhelo ya vadyondzi eka tindzimi.  Khabinete yi kombela swikolo hinkwaswo, vadyondzisi na vatswari ku khutaza vadyondzi va swikolo swa tipurayimari ku nghenela Bee ya Mapeletelo ya 2016 ku nga se fika siku ro pfula hi ti 31 Mudyaxihi 2016. Ku kuma vuxokoxoko byo tala endzela www.education.gov.za.4. Xiyimo xa Khabinete eka timhakankulu embangwini4.1. Khabinete yi sola hi matimba xihlawulambala xa mona lexi kombiweke hi vanhu vo karhi etikweni, ngopfungopfu etindhawini ta tinetiweke ta mani na mani. Mahanyelo lamo tano ya lwa na moya wa Vumbiwa ra hina, vutihlamuleri lebyi andlariweke na ndhavuko, naswona ya lwa na timfanelo ta vanhu va hina. A ya na ndhawu eka xidemokirasi xa vanhu va hina.   Ku engetela, Khabinete yi sorile swinene Mbulavulo wa xihlawulambala lowu boxiweke tanihi lowu vuriweke hi xirhonkulu xa Vululami, Muavanyisi wa le Khoto ya le Henhla Mabel Jansen.    Mimbulavulo yo tani ngopfungopfu hi xirho xo hlonipheka xa vululami a ya landzeleli leswi vanhu va swi languteleke ku suka eka swirho swa vululami. Vululami byi fanele ku famba hi ndlela leyi nga yeki hi nghohe ni hi ndlela leyi nga soriseki.  Ku kondzelelana ni ku hloniphana i masungulo ya nyimpi ya hina ya ntshuxeko naswona swi tshama swi ri xiphemu xa nkoka xa ribye ra xidemokirasi xa Afrika-Dzonga. A hi veni xilo xin’we nakambe leswaku swin’we hi hlula ku avana ka xihlawumbala etikweni ra hina.   Ndzawulo ya Vululami na Nhluvukiso wa Vumbiwa yi kunguhata ku lwa na timhaka to fana na leti hi ku simeka nawu wo lwa na xihlawulambala ngopfungopfu mbulavulo wa rivengo.   Khabinete yi ya emahlweni yi kombela maAfrika-Dzonga hinkwavo ku hloniphana tanihilaha swi andlariweke hakona eka Nawumbisi wa Timfanelo.   4.2. Khabinete yi tshikelela xisolo xa Phuresidente Jacob Zuma xa ku onhiwa ka swikolo swa 24 hi vanhu lava tivonaka va ri vatshami va xifundzha xa Vhembe eLimpopo.  Ku onhiwa ka switirhisiwa swa dyondzo swi ova vana va hina ni ku tlhela swi yisa ehansi matshalatshala ya tiko yo phamela dyondzo ya xiyimo xa le henhla.   Khabinete yi amukela nhlengeletano hi Phuresidente Jacob Zuma na Hosi ya Vhavenda, Khosikhulu Thovhele Toni Mphephu Ramabulana lowu a wu komberiwile hi muchaviseki hi ti 8 Mudyaxihi 2016 wo ololoxa timhaka ta le Vuwani.Phuresidente Jacob Zuma u simekile xipano xo hlawuleka lexi rhangeleke hi Ndzawulo ya Mfumontirhisano na Timhaka ta Xintu ku rhangela tindlela to tumbuluxa tiphurojeke ta switirhisiwa swa vanhu ta Masipala wa Miganga wa Makhado. Khabinete yi khensa Xipano xa Xileriso lexi rhangeriweke hi Holobye Desmond van Rooyen eka magoza lama fambiweke ku ololoxa mhaka leyi naswona yi amukela ntirho lowu endliweke hi Hofisi ya Phiremiya Stanley Mathabatha, na Meyarankulu wa Vhembe, Tshitereke Matibe; Meyarankulu wa Thulamela, Grace Mahosi na Meyarankulu wa Makhado, David Mutavhatsindi.Hi nkarhi wa tihlengeletano ta Xipano xa Xileriso, varhangeri va xinto lava a va ri kona va tinyeketile ku tirha na mfumo ku ololoxa swiphiqo leswi nga kona naswona va sorile hi matimba ku onhiwa ka nhundzu na madzolonga ni ku tlhela va kombela ku ololoxiwa ka mhaka leyi nga kona hi xihatla. Etihlengeletanini leti varhangeri va xinto na Xipano xa Xileriso va tlhele va tiyisisa mimbuyelo ya nhlengeletano na Phuresidente ni ku tlhela va tiboha ku vika magoza lama va ma fambaka na Phuresidente. Enkarhini lowu hi nga ku vulavuleni, Xipano xa Xileriso xa vaholobye xi le ku tihlanganiseni na swiyenge hinkwaswo leswi khumbhekaka tanihi hi matshalatshala lama ya ka emahlweni ya mfumo yo vuyisela xiyimo ematshan’wini ya xona eVuwani ni le ka matikoxikaya ya le kusuhi.   Khabinete yi khensa swirho swa miganga na vurhangeri bya xinto lava ngheneleleke ku hlayisa swikolo leswi saleke ni ku tumbuluxa xiyimo xo ya emahlweni ni n’wangulano. Ku hava xivangelo na xin’we xo khomeka lexi yimelelaka ku onhiwa loku nga twaleki ka switirhisiwa swa nkoka swa mani na mani swo fana na swikolo. Vaaki lava kumekaka va ri ni nandzu wu hisa switirhisiwa swa mani na mani va ta kongomana na matimba ya nawu.  Khabinete yi tsundzuxa maAfrika-Dzonga leswaku xidemokirasi xa hina xi nyika vaaki hinkwavo tindlela to boxa swiphiqo swa vona ni ku teka mbhurisano lowu akaka wo fikelela swintshuxo. Vaaki va xifundzha lexi va khutaziwa ku khirha vanhu lava rhangelaka ni ku onha vumundzuku bya vana va hina ni ku va vika eka tiejensi ta vuhlayisi bya nawu.  Eka mhangu yin’wana ya le tlhelo kambe leyi yelanaka na yona, Khabinete yi lemukile hi ku khumbheka swinene madzolonga lama ya ka emahlweni, ku kavanyetiwa ka swikolo ni ku hisiwa ka switirhisiwa swa ndzawulo ya vulawuri bya swifambo endhawini ya Grabouw eKapa Vuepladyambu. Khabinete yi engeta leswaku matimba ya nawu ya ta tirhisiwa eka lava kumekaka na nandzu wa migingiriko ya vugevenga.  4.3. Khabinete yi rhandza ku hundzisa marito yo chavelela eka mindyangu na vanghana va lava lahlekeriweke hi vutomi bya vona hikokwalaho ka ndhambhi etindhawini ta KwaZulu-Natal. Mfumo wu le ku nyikeni ka vukorhokeri bya vufambisi bya ndzindzakhombo na ku olovisela vatswisiwakuvava.    4.4. Khabinete yi tsundzuxa maAfrika-Dzonga ku ya emahlweni va tirhisa mati hi vukheta leswaku ya ta va kona ni mundzuku, hikuva ka ha ri ni tindhawu etikweni leti hlaseriweke hi swiyimo swa dyandza.   Nseketelo wa mfumo wu ya emahlweni wu hunguta ntikelo wa switandzhaku swa dyandza hi ku tirhisa mpimanyeto wa nkarhinyana, wa le xikarhi ni wa nkarhi wo leha ku pfuna tiphurogireme ta tindzawulo leti tirhanaka na swilaveko swo hlawuleka etindhawini leti hlaseriweke hi dyandza na swilaveko swo lwa na ku pfumaleka ka mati hikokwalaho ka mitlhontlho ya tinetiweke ta mphakelo.Mfumo wu tumbuluxile Xipano xo Xileriso xa Vaholobye xa Mphakelo wa Vukorhokeri, lexi nga ni vayimeri ku suka eka swiyenge swo hambanahambana. Tanihi xiphemu xa tindlela to olovisa leti tekiweke ku hunguta switandzhaku swa dyandza, milawu ya matirhelo ya damu yi le ku tirhisiweni eka 35 wa madamu na mune wa tindlela laha milawu yi nga ku tirhisiweni mayelana na switirhisiwa swa mati (milawu yo pfumelelana eka matirhiselo ya laha kaya na vurimi).  Ku vevukisa switandzhaku swa nhlaselo wa dyandza eka vatirhisi va mati, Ndzawulo ya Mati na Nkululo yi tirhisile ku tlula  R500 miliyoni eka vungheneleri bya khombo na bya nkarhinyana eKwaZulu-Natal, Free State, N’walungu Vupeladyambu, Kapa Vuxa, Mpumalanga, Limpopo, Kapa Vupeladyambu na Kapa N’walungu. Vungheneleri bya nkarhinyana ku ya eka bya nkarhi wo leha byi kongomisiwile ku tiyisisa leswaku hi kota ku sihalala eku hundzuluxiweni ka tinguva, leswi hungutaka nxungeto wa mundzuku wo vevukisa dyandza.  Tindlela leti tirhisiweke hi mfumo ku lwa na dyandza na ku onhiwa ka misava swi khulukisa nhlamulo ya mifumo leyi hlanganeke na vun’we, ku nga phurogireme ya Nhlayiso wa Misava, ku Tirhela Mati, ku Tirhela Ndzilo ni ku Tirhela Switsevetseve, leswi hoxaka xandla eku tumbuluxiweni ka mitirho, vusirheleri bya swakudya, nhluvukiso wa vuswikoti, vuhlayiseki, ku vuyisela misava eka xiyimo lexinene, ku tlherisela swilo ematshan’wini ya swona ya ntolovelo na nhluvukiso wa matikoxikaya. Ku fika ka dyandza leri nga kona sweswi swi hi boha ku tirhisa tithekinoloji to sihalala. Hi ndlela yaleyo hi 2015 Afrika-Dzonga ri pasisile ku tirhisiwa ka mavele lama swekiweke hi ndlela yo hlawuleka ku kondzelelala dyandza ku lwa na mhaka ya vuhlayiseki bya swakudya. Hi tlhela hi tlakusa xiyimo xa vutumbuluxi na tithekinoloji leti lavekaka ku vuyisela xiyimo xa tindhawu leti khumbhekaka to vuyisela ku onhiwa ka misava ni ku yisa emahlweni vuhumelerisi bya misava leyi.    Tanihi xiphemu xa tindlela leti hlanganeke Afrika-Dzonga ri ti yimiserile ku endla xinakulobye ni ku hundzuka muvuyeriwa wa Ntwanano wa Nhlangano wa Tinxaka wo Lwa na ku Ohiwa ka Misava (UNCCED) na phurogireme ya nseketelo wa nkongomiso wa Misava. Hi ku tirhisa vungheneleri lebyi, hi nghenelela hi ku titwela ka hina eku humeleriseni ka misava ka mikongomiso ya rixaka tanihi xiphemu xo fikelela Swikongomelo swa Nhluvukiso lowu Yaka Emahlweni.  Nawunkulu wo Lwa ni ku Onhiwa ka Misava swi basisa ntirho wa vanhu va laha kaya wo tumbuluxa ni ku humelerisa tindlela to yimisa ni ku tlherisela ematshan’wini ku onhiwa ka misava.  Kungu ro Cinca ku Hundzuluka ka Tinguva lera ha ku Fikeleriwaka ri hlawula swirhangana swa vungheneleri ni ku hlanganisa makungunkulu yo hundzuluxa swiyenge swa Mati, Vurimi, Bayodayivhesithi, Rihanyo, Vutshamo bya Vanhu na Vuhunguti bya Nxungeto wa Khombo leswaku swi va Kungu ro Hundzuluxa ra Rixaka leri ndlandlamukeke. Ku susuwa ka Swihanyi swa Vahlapfa hi ku tirhisa phurogireme ya Tirhela Mati ku suka edan’wini leri hlaseriweke na tidyondzo ta mati swi hoxa xandla eka mati lama tengeke ni ntalo.  4.5. Khabinete yi lemukile hi ku khumbheka magoza ya xitereka eHofisini ya Tiposo ta Afrika-Dzonga, mbuyelo wa kona lowu nga ni switandzhaku eka xiyimo xa yona ku phakela vukorhokeri eka maAfrika-Dzonga.   Mfumo hi ku tirhisa Ndzawulo ya Vuhlanganisi na Vukorhokeri bya Tiposo wu le ku tirheni ku lwa na timhaka ta le Hofisini ya Poso ku vuyisela ntshamiseko ni ku cinca xiyimo lexi. Hi Mhawuri n’waxemu, Ndzawulo yi thorile bodo yintshwa, CEO lontshwa ni ku tiyisa vufambisi byo letela matirhelo ni ku tisa ntshamiseko eka SAPO. Ntshamiseko wa swa timali wa SAPO wu ya emahlweni wu va xirhanganankulu xa SAPO.  Hofisi ya Poso ya Afrika-Dzonga yi tshama yi ri xilo xa nkoka xo hundzisela vukorhokeri bya mfumo, mabindzu ya le moyeni na timali eka maAfrika-Dzonga hi ku tirhisa kwalomuya ka 2 448 wa miako. Ha khutazeka ku vona leswaku vufambisi na varhangeri va vatirhi lava khomaneke va tinyiketile ku tirhisa mbhurisano tanihi gondzo ro ololoxa ku hambana ka vona.  4.6. Khabinete yi hoyozela xipano xa vadyondzi va Afrika-Dzonga (Liam Baker, Dylan Nelson, SangEun Lee, Ralph McDougall, Timothy Schlesinger, Hannah Clayton, Rauseenah Upadhey, na Mpho Nkwana) ku humelela eka Olympiad ya Tinhlayo ya Angarhelo wa Afrika ya vu 24 eSenegal. Lee, 17, u tlhele a nyikiwa xidlodlo xa Nkosikazi wa Afrika wa Tinhlayo eka mphikizano wa vanhwanyana lembe ra vumbirhi hi ku landzelelana.  Swivutiso:Donald LiphokoBela riqingho eka: 082 901 0766"
Xitatimende xa nhlengeletano ya Khabinete xa ti 25 Mudyaxihi 2016,26 May 2016,https://www.gov.za/speeches/statement-cabinet-meeting-25-may-2016-26-may-2016-0000,https://www.gov.za/ts/speeches/statement-cabinet-meeting-25-may-2016-26-may-2016-0000,"1. Ku tirhisiwa ka Tiphurogiremenkulu ta Mfumo1.1. Mitlangelo ya dzana ra malembe ya Fort Hare leyi a yi rhangeriwile hi Phuresidente Jacob Zuma yi humelerile. Dzana ra vayeni, ku katsa na Khale ka Vadyondzi na Phuresidente wa Zimbabwe Robert Mugabe ku katsa na vayimelatiko a va ri kona eka humelelo lowu wa nkoka eka matimu ya Afrika-Dzonga. Leswi swi humelerile xikan’we na Nhweti ya Afrika, leyi tsundzukaka ku simekiwa ka khale ka Nhlangano wa Ntwanano wa Afrika, sweswi wu vuriwaka Nhlangano wa Afrika (AU). Khabinete yi amukela ku humelela loku nga endliwa eku ololoxeni ka timhaka ta swichudeni, leswi a swi ta va swi vangile ku onhiwa ka nhundzu.1.2. Eka rendzontirho ra Phuresidente Jacob Zuma eRhiphabuliki ra Uganda, Varhangeri va Matiko ha vambirhi va pfumerile ku tiyisa vuxaka bya matlhelo mambirhi, no burisana hi xiyimo xa tipolitiki na vusirheleri eRhiphabuliki ra Burundi na Rhiphabuliki ra le vuxeni ra Xidemokirasi ra Congo.Phuresidente Jacob Zuma u yi le eka ntirho wo vekiwa exitulwini ka Phuresidente Yoweri Museveni. Afrika-Dzonga na Uganda ku fikela sweswi va sayinile mitwanano ya matlhelo mambirhi ya 20, na kwalomuya ka 70 wa tikhamphani ta Afrika-Dzonga leti sweswi ti tirhelaku eUganda. Hi 2015, swirhumeriwa swa Afrika-Dzonga ku ya eUganda swi fikile kwalomuya ka R1.7 biliyoni loko hi le tlhelo leswi Afrika-Dzonga ri swi kumaka swi vi le ntsengo wa R98 miliyoni.1.3 Khabinete yi amukela mahetelelo yo humelela ya Rendzo ra mfumo ra Phuresidente Jacob Zuma ro ya eka Tiko ra Qatar no sayiniwa ka mitwanano yo hlaya na swiboho, ku fana na Mitwanano ya Ntirhisano wa Vusirheleri, Ntirhisano wa Maphorisa na Ntirhisano wa Vutshila, Ndhavuko na Mfuwo. Ku tumbuluxiwa ka Komiti yo Hlanganisiwa ya Vuvekisi ku languta ku tirhisiwa ka mitwanano ku engetela eka vuako bya Mimbhurisano ya Matlhelo Mambirhi ku ndlandlamuxa no tlakusa vuxaka bya matlhelo mambirhi eka xiyimo xa kungu.Ku burisana ka Phuresidente na Foramu ya Mabindzu ya Afrika-Dzonga-Qatar ku tlakusile ntirhisano wa Bindzu ku ya eka Bindzu leswi kongomisiweke eka ku ndlandlamuxa tiikhonomi ha timbirhi. Na matiko ha mambirhi lawa ya fikelelaka ku va matiko ya malwandle nkoteko wa ntirhisano eka Ikhonomi ya Malwandle ku burisaniwile hi wona. Tikhamphani to hlaya ta Afrika-Dzonga, ngopfungopfu leti nga eka sekithara leyi yelanaka na tikhemikhali ta mafurha ta tirha eQatar. Byin’we bya vuvekisi lebyikulu bya Afrika-Dzonga eMiddle East i Sasol, leyi tirhaka ntirho wa nkoka eka nhluvukiso wa vuhlayiselo bya gasi bya Qatar.Timhaka tin’wana leti ku nga burisaniwa hi tona ti katsa mabindzu, na vuxaka bya ikhonomi ku katsa na timhaka ku rhula na vuhlayiseki.1.4 Phuresidente Jacob Zuma u nyikile ndziriso wa misava tanihi hi xiphemu xa Xiphemu xo sungula xo hetisisa swikoxo eka Ntanga wa Swiharhi wa Kruger. Ntsengo wa R84 miliyoni wu nyiketiwile eka miganga ya tsevu, yinharhu eLimpopo, na yinharhu eMpumalanga. Hi ku ya hi ndhawu ya misava xivandla lexi xi pimiwile ku va 318 000 wa tihekitara.Modele wo hetisisa wu tekele enhlokweni nkoka wa Ntanga wa Swiharhi wa Kruger no tiyisisa ndziriso wa timali wo vonaka tanihileswi vakoxi va nga ta ka va nga koti ku tlhelela eka misava ya vona. Leswi swi fambisana na ku ololoxiwa ko ringana ehansi ka phurogireme ya mfumo yo vuyisela misava no fungha ku humelela ka nkoka eka phurogireme yo cinca ya tiko.Ku ya emahlweni no nyika matimba eka miganga leyi, 1% ya nkwama wa vupfhumba bya miganga a wu ri eku hlengeleteni ka kwalomuya ka R6.5 miliyoni hi lembe ku vuyerisa miganga. Leswi swi fikelerisile eka ku akiwa ka switirhisiwa swo hlaya swa dyondzo ku katsa na buloko ya vulawuri eXikolweni xa le Henhla xa Masiza, tilaborethari ta sayense eswikolweni swa le henhla swa Tlakulani na Sibusisiswe, xitirhisiwa xa xitanga na ndhawu yo huhwela ya vadyondzi va ka Gireyidi R eXikolweni xa Phurayimari xa Takheleni. Hi 2016/17 loko ku burisaniwa na miganga leyi khumbhekaka, ku akiwa ka tilaborethari ta sayense ta mune eXikolweni xa le Henhla xa Mbuyane; Xikolo xa Sekondari xa Mahlale; Xikolo xa le Henhla xa Lepato na Xikolo xa Sekondari xa Makuya, ku angarhela swifundhankulu swa Limpopo na Mpumalanga ha swimbirhi swi vi le xirhangani.Khabinete yi tshikelerile nkoka wa xinakulobye exikarhi ka miganga ya tinxakanyingi leyi hoxaka xandla eka ku hlanganisa vanhu. Modele wo vuyisela misava wa Afrika-Dzonga wa cinca loko ku langutiwe eka ntokoto lowu nga kumeka khale naswona sweswi wu seketeriwile hi ku tumbuluxa mbuyelo wa ikhonomi wa nkarhi wo leha handle ka rhumelo wa timali wa kan’we lowu nga na swiphiqo leswi siyeke miganga yi nga ri na nchumu. Xiphemu xa vumbirhi xa hetisiso wa xikoxo xi ta katsa tiphurojeke leti nga kongomisiwa eku tiyisiseni leswaku vaaki va ya emahlweni ku vuyeriwa eka nkarhi wo leha ku suka eka swivandla swa mabindzu kwalahaya Ntangeni.1.5 Mimbuyelo yo suka eka Samiti ya Nhlanganiso wa Tisisiteme ta Ndziriso ehansi ka nhlokomhaka “Mfikelelo wa sisiteme ya ndziriso wo ringana, wo ka wu nga voyamelangi etlhelo rin’we, wa nkarhi wo leha eka vatirhi hinkwavo” leyi rhangeriweke hi Vaholobye va Rihanyo na Mitirho, Aaron Motsoaledi na Mildred Oliphant, no seketeriwa hi Swandla swa Vaholobye swa Swicelwa, Rihanyo, na Mitirho naswona Swicelwa swi kumiwile.Samiti a yi kongomanile na rihanyo na vuhlayiseki swa le mitirhweni hi nhleketo wo hluvukisa nhlanganiso wa sisiteme ya ndziriso ya Afrika-Dzonga. Vaholobye vo suka eka rhijini ya Nhluvukiso wa Matiko ya le Dzongeni wa Afrika (SADC); Vumaki bya Migodi ya le Dzongeni wa Afrika na mihlangano ya vatirhi ku katsa na mihlangano ya vatirhi va khale va le migodini va nghenelerile eka Samiti.Hi xivono xa nhlanganiso wa sisiteme ya ndziriso, mfumo wu ta tiyisisa leswaku vatirhi na khale ka vatirhi va le migodini na vatirhi va kuma mbuyelo wa ndziriso lowu nga kona emakete lowu nga ta tundela mahanyelo ya vona ya nkarhi wo leha na ya mindyangu ya vona. Ku tirha swin’we na vayimeri va vatirhi na sekithara ya migodi, mfumo wu kongomanile no tirhisa sisiteme yo landzelerisa no hlela leyi nga ta nyika timali eka tikhamphani leti nga na vuhlayiseki bya kahle na nandzeleriso wa milawu ya ndziriso.1.6 Khabinete yi amukerile ku pfuriwa Senthara ya Nhluvukiso wa Vumaki bya Vutumbuluxi bya Bayo (BIDC) ePitori hi Ndzawulo ya Sayense na Thekinoloji.Ntirho wa senthata i xiphemu xa Kungu ra Timhaka ta Kaye ku khiyinula nkoto mabindzu lamantsongo, ma le xikarhi na lamakulu (SMMEs).  Yi seketela tiSMME leti nghenelelaka eka vutumbuluxi bya bayo hi ku ti kotisa ku ndzandza swivandla swa makete. Tikhamphani leti nga fukameriwa eBIDC ti na mfikelelo wa switirhisiwa swa vutumbuluxi bya bayo leswi nga lungheka ku tirhisiwa, ku seketela ndzavisiso na nhluvukiso wa tilaborethari.Xiphemu xo sungula xi ta fikelerisa eku tumbuluxeni ka mitirho ya nkarhi hinkwawo na ya nkarhinyana na nkoka wa ikhonomi lowu nga kombisiwa eka R250 miliyoni hi lembe eka malembe ya tlhanu lawa ya ta ka. Sweswi BIDC yi seketela mabindzu ya 19 laha 16 wa wona vinyi ku nga van’wamabindzu va vantima, ku katsa na 10 wa mabindzu lawa vinyi va wona ku nga vavasati va vantima. Ku engetelela, 55 wa mitirho ya nkarhi hinkwawo na 171 wa mitirho ya nkarhinyana se yi tumbuluxiwile khale, na 54 wa ti inthene leti nga leteriwa.1.7  Xitiviso hi Holobye wa Eneji, Tina Joemat-Pettersson xo tumbuluxa Pholisi ya Gasi ku letela tiko ku ya eka ikhonomi ya gasi ya ntumbuluko ya nkarhi wo leha. Ku tivisiwa ka gasi tanihi xihlovo xa gezi xo engetelela eka nhlanganiso wa eneji wa Afrika-Dzonga wu ta hunguta ku ntirhiso wa malahla no tiyisisa nhlayiso, nkumeko wa eneji eka vaakatiko, wo hetiseka no ndlandlamuka na le ka ikhonomi, sweswi na le nkarhi lowu ta ka. Leswi swi ta tlhela swi engetela ndlela ya tiko yo fikelela ikhonomi leyi nga endliwa yi va ya vumaki nakambe, ndlela ya nkulo wa ikhonomi leyi katsakanyiweke no va ehenhla no tumbuluxiwa ka mitirho.Eku sunguleni Ndzawulo ya Eneji yi tumbuluxile phurogireme ya gasi ku ya eka gezi, leyi nga ta phakela gezi ra 3,726MW no tlhela yi tirha tanihi hi xihatlisisi xa nhluvukiso wa vumaki bya gasi ya laha kaya leswi nga ta hlohlotela xiyenge xa le henhla xo valanga eka mbango wo tirheka no koteka eka vavekisi. Swivandla swa mitirho leswi katsiweke hi ku kongoma na ku ka ku nga ri hi ku kongoma na nhluvukiso wa vumaki lebyi swi ta fika eka 1, 25 miliyoni wa swivandla swa mitirho ya nkarhi hinkwawo hi ndzinganelo eka nkarhi wa malembe ya 25. Eka kotara yo koma phurogireme ya gasi ku ya eka gezi yi ta hoxa xandla ku sirhelela ku ya ehansi ka mimbuyelo ya ikhonomi no pfuneta ku sivela ku lahleka ka mitirho.1.8 Ku simekiwa ximfumo ka pfhumba ra rixaka ro Hlayisa Eneji hi nkarhi wa Khomferense ya Vhiki ra Ntirhiso ya le Afrika ya 2016, leyi a yi rhangeriwile hi Ndzawulo ya Eneji, yi aka eka pfhumba ra Nhlayiso wa Eneji ra mfumo leri nga simekiwa hi Phuresidente Jacob Zuma hi 2015.   1.9 Nakambe ku simekiwa pfhumba ra ‘Xiyaxiya Switirhisiwa’, tshalatshala ra matirhelo ya kahle ya eneji leri nga ta nyika vatirhisi ku hlawula loko va xava switirhisiwa. Lebulu yi ta vekeriwa eka switirhisiwa hinkwaswo ku kombisa leswaku swi tirha njhani mayelana na Xiyimo xa Matirhelo ya Eneji ya le Hansi.1.10 Khabinete yi tsundzukile Ntirho wa Maxavele ya Xihundla ya Eneji ya Afrika  lowu a wu khomiwile hi Ndzawulo ya Mabindzu na Vumaki na Khansele ya Afrika-Dzonga ya Vurhumeri bya Xitironikithekiniki eMatikwenimambe. Tikhamphani ta Afrika-Dzonga ta vutumbuluxi na vukorhokeri bya vuswikoti bya vunjhiniyere ti humeseriwe ehandle eka varhangeri va vukorhokeri bya gezi vo suka eEthiopia, Kenya, Tanzania, Sudan-Dzonga na Nigeria. Leswi swi vekiwe kahle eka tikhamphani ta Afrika-Dzonga ku nghenelela eka swivandla swa vuvekisi swa ku simekiwa ka switirhisiwa swa gezi eAfrika leswi nga pimanyetiwa exikarhi ka $20 biliyoni na $42 biliyoni hi lembe eka malembe ya 10 lawa ya taka.1.11 Khabinete yi hlohloteriwe hi ku simekiwa ka xintshuxo xa nkarhi wo leha xa Ntswongo wa Asidi eMugodini (AMD) eka Nkambana Xikarhi wa AMD eGermiston lowu nga ta hakeleriwa hi mbirhi xa nharhu hi sekithara ya mugodi na hi n’we xa nharhu hi vatirhisi va mati.Leswi swi landzela ku hetisiwa ko humelela ka xintshuxo xa nkarhi wo koma ehansi ka Komiti ya Vaholobye eka AMD. Hi 2011 mfumo wu lerisile Vulawuri bya Trans-Caledon Tunnel, nhlangano lowu n’winyi ku nga mfumo ehansi ka Ndzawulo ya Mati na Nkululo, ku nyika xintshuxo xa nkarhi wo koma eka tlhontlho wa AMD eGauteng.Xikongomelo xa xintshuxo xa nlkarhi wo leha i ku basisa mati lawa ya thyakisiweke hi ku susa tisalifeti no endla mati lawa ya nga tirhisiwa eka mabindzu kumbe mati ya vumaki kumbe yo nwiwa.1.12 Khabinete yi kombela vaakatiko hinkwavo va Lesotho lava tshamaka laha Afika-Dzonga swi nga ri enawini ku endla swikombelo swa Mpfumelelo wo Hlawuleka wa Lesotho eka Senthara ya Vukorhokeri ya Vufambisi bya Visa ku nga si fika ti 30 Khotavuxika 2016.Mpfumelelo wo Hlawuleka wa Lesotho wu nyikiwa ehansi ka nkateko wo hlawuleka wa vaakatiko va Lesotho lava tirhaka, ku dyondza kumbe ku fambisa mabindzu eAfrika-Dzonga no va va tshamile laha tikweni eka xiyimo xexo ku nga si fika ti 30 Mhawuri 2015. Ku ya emahlweni, vaapulayi va le Lesotho lava nga kuma mapapila ya Afrika-Dzonga hi ndlela ya vukungundwana va tsundzuxiwa ku ma nyikela eka tihofisi ta Timhaka ta Xikaya leti nga hlawuriwa leswaku va ta ku kuma papila ra ndzivalelo. Ndzivalelo lowu a wu nga ha tirhi hi ti 31 N’wendzamhala 2016. Vathorhi va vatirhi va le Lesotho va fanele ku tirhisa mpfumelelo lowu.1.13 Khabinete yi amukela xitiviso hi Holobye wa Mitlangu na Vuhungasi Fikile Mbalula xa leswaku xibakele xa laha kaya xi haxiwa nakambe eka SABC. Ku fikela sweswi “Xibakele xi Vuyile” na tiphurogireme ta “TKO” eka SABC ti fikelerile makaya yo tlula 1.3 miliyoni. Ku vuyiseriwa ka ntlango lowu eka thelevhixini, swi ta bindzurisa swinene eka timali ta Xibakele xa Afrika-Dzonga, ku tiyisa xibakele xa vavasati no seketela vatlakusi na vabi va xibakele lava va ha ta ka.2. Swibohonkulu swa Khabinete2.1 Khabinete yi chumbuteriwile hi mahetelelo ya minjhekanjhekisano na mbhasiso wa xinawu eka Ntwanano wa Xinakulobye xa Ikhonomi exikarhi ka Ntlawa wa Miganga ya Nhluvukiso wa le Dzongeni wa Afrika na Nhlangano wa le Yuropo (EU).Khabinete yi pasisile leswaku Ntwanano wa Xinakulobye xa Ikhonomi wu yisiwa ePalamende.Ntwanano wu ta simeka mfumo wun’we wa mabindzu exikarhi ka Nhlangano wa Swibalo swa le Dzongeni wa Afrika (SACU) na EU. Swi ta tIhela swi ndlandlamuxa mfikelelo wo hlawuleka wa Afrika-Dzonga eka makete wa Nhlangano wa le Yuropo eka swikumiwa swo hambanahambana swa vurimi swo fana na chukele, xihoko, wayeni, tinhlampfi, na mihandzu. EPA yi aka eka Ntwanano wa Ntirhisano wa Mabindzu na Nhluvukiso (TDCA) lowu Afrika-Dzonga ri wu hetisiseke hi 2000 na EU.Ntwanano wa Xinakulobye xa Ikhonomi wu nyika Afrika-Dzonga ndhawu ya pholisi yo engetelela eka tindhawu to hlaya. Afrika-Dzonga ri tlhele njhekanjhekisana hi Maendlele ya matlhelo mambirhi eka swikombiso swa Tindhawu na EU, hi mhaka ya ntsakelo lowu kulaka wo sirhelela mavito ya tiwayeni na mavito ya switirhisiwa swa vurimi swo hlawuleka. Tanihisweswo, 102 wa mavito ya tiwayeni ya ta sirheleriwa ehansi ka ntwanano na swikumiwa swinharhu swa vurimi ku nga Rooibos, Honeybush na Karoo Lamb.Ntwanano wu tiyisisa no fambisana na swikongomelo swa Nhluvukiso wa Rixaka leswi Afrika-Dzonga ri swi tlakusaka hi vumaki no ndlandlamuxa vurhumeri bya switirhisiwa ematikwenimambe ku ya emakete wa EU. Xa nkoka swinene, EPA yi ndlandlamuxa ku hluvikisiwa ka maxaviselo ya rhijini eAfrika lawa ya hoxaka xandla eka nhlanganiso wa rhijini.2.2 Khabinete yi pasisile ku humesiwa ka Mpfampfarhuto wo sungula eka Rhurho wa Misava hinkwayo eka Gazete ya Mfumo leswaku un’wana ni un’wana a angula eka wona. Khabinete yi tlhele yi chumbuteriwa hi mimbhurisano ya swirho leyi ya ka emahlweni na minghenelelo eka Mpfampfarhuto wo Sungula wa 2016/17.Mpfampfarhuto wo Sungula wu xaxametiwile na Kungu ra Nhluvukiso wa Rixaka no teka xiyimo xo herisa vusweti no tumbuluxa mitirho yo khomeka, ku rhurha swi fanele ku tirhisiwa ku tshova tiphathene leti, hi ku kurisa vuswikoti bya hina na tshaku ra vutivi no susa swirhalanganyi swa nhluvukiso wa rhijini. Leswi swi lava leswaku Afrika-Dzonga ri vekisa hi ndlela yo pulana eka nhluvukiso lowu ya ka emahlweni wa sisiteme yo rhurha yo hetiseka no hlayiseka.Ku tirhisiwa ka Rhurho wa Misava hinkwayo swi ta hi yisa ekusuhani no fikelela ku ringana exikarhi ka ku fikelela swilaveko swa Afrika-Dzonga loko hi le tlhelo hi sirhelela xindzhuti na hlayiseko wa rixaka ra Afrika-Dzonga.2.3 Khabinete yi pasisile Ndzawulo ya Vurimi, Swihlahla na swa Tihlampfi ku rhurhela swin’we Khomferense ya Nhlangano wa Vurimi bya Swiharhi swa le Matini ya Misava hinkwayo, kun’we na Nhlangano wa Vurimi bya Swiharhi swa le Matini wa le Dzongeni wa Afrika, ku sukela hi ti 26 ku fikela ti 30 Khotavuxika 2017 eAfrika-Dzonga. Leswi ku ta va ku ri ro sungula leswaku Khomferense ya Vurimi bya Swiharhi swa le Matini ya Misava hinkwayo yi khomeriwa eAfrika.Sekithara ya Vurimi bya Swiharhi swa le Matini yi endliwile xirhangana hi mfumo ku tirha ntirho wa nkoka eka nhlayiseko wa swakudya na nkulo wa ikhonomi ya tiko. Vurimi bya swiharhi swa le matini byi katsiwile eka pfhumbankulu ra Operation Phakisa: Ikhonomi ya Malwandle. Ku rhurhela Khomferense leyi swi ta kotisa Afrika-Dzonga ku hatlisisa nhluvukiso na vuvekisi eka sekithara ya vurimi bya swiharhi swa le Matini hi vuxokoxoko no avelana vutivi ku katsa na swivandla swo burisana.Ku rhurhela swi ta tumbuluxa xivandla eka sekithara ya vupfhumba ku kombisa migingiriko ya vupfhumba ya tiko naswona van’wamapurasi va laha kaya va ta kombisa swilo swa vona swintshwa swa thekinoloji eka nkombiso wa mabindzu lowu nga ta khoma vakombisi va 100 ku suka eka tinxaka ta vurimi bya swiharhi swa le matini leti rhangeke emahlweni emisaveni hinkwayo.Matiko ya le Afrika ya ta va na nkarhi wo nghenelela no kombisa swikumiwa swa wona leswi nga ta va na xiave xa kahle eka nhluvukiso wa ikhonomi eka sekithara ya vurimi bya swiharhi swa le matini eka rhijini ya le Afrika na Afrika-Dzonga.2.4 Khabinete yi chumbuteriwile hi miantswiso leyi nga endliwa eka Ndzima ya Rimba ra Kungu ra Kotara ya le Xikarhi (MTSF) eka Mbuyelo wa 12 na Phurogireme ya Swendlo ya 2016/17. Leswi swi hlamula eka xiboho xa Khabinete xo tiyisa nxaxamelo exikarhi ka Ndzima ya MTSF eka Mbuyelo wa 12 – Vukorhokeri bya Mfumo byo hetiseka, byo tirha kahle no languta eka nhluvukiso, eka nkarhi wa 2014-2019 na Kungu ra Nhluvukiso wa Rixaka.3. Mitlangu leyi ta ka3.1     Khotavuxika ku ta tsundzukiwa anivhesari ya 40 wa malembe ya ku kombisa ku vilela ka ti 16 Khotavuxika 1976, leswi nga cinca andlalo wa tipolitiki eka vanhu eAfrika-Dzonga. Ku tsundzukiwa ku langutisisiwa hi Komiti ya Vaholobye.Nhweti ya Vantshwa yi ta simekiwa hi ti1 Khotavuxika 2016 ehansi ka nhlokomhaka “Vantshwa va yisa Afrika-Dzonga eMahlweni” eka Xitsundzuxo xa Hector Petersen, eSoweto hi Holobye eHofisini ya Phuresidente, Jeff Radebe. Leswi ku ta voniwa nhweti ya phurogireme yo leha, leyi nga ta fambisiwa hi Ejensi ya Nhluvukiso wa Vantshwa va Rixaka, leyi nga nyiketeriwa eka ku kotisa no hlohlotela vantshwa ku teka swivandla hi ntalo eka tisekithara to hambana ku antswisa vutomi bya vona no va kotisa ko hoxa xandla hi ku hetiseka eka nhluvukiso wa ikhonomi na tiko.Leswi swi aka swi fika eka mafambiselo ya Siku ra Vantshwa va Rixaka hi ti 16 Khotavuxika 2016, leri nga ta rhangeriwa hi Phuresidente Jacob Zuma eXitediyamu xa Orlando eSoweto.3.2 Ndzawulo ya Nhluvukiso wa Vanhu yi ta simeka Vhiki ra Nsirhelelo wa Vana va Rixaka ePurasini ra Braakspruit, eKlerksdorp hi ti 29 Mudyaxihi 2016 ehansi ka nhlokomhaka: “Hinkwerhu a hi Sirheleleni Vana ku Yisa Afrika-Dzonga Emahlweni”.  Vhiki ri ta hlangana na ntirho wa Siku ra Vana ra Misava hinkwayo hi ti1 Khotavuxika 2016 leri nga ta rhangeriwa hi Phuresidente Jacob Zuma endhawini yo hlayisela vana vo pfumala vatswari na senthara ya vantshwa eAtteridgeville, Gauteng no hetisiwa hi ti 5 Khotavuxika 2016 eAmersfoort, Mpumalanga.Khabinete yi kombela miganga ku sirhelela vana eka ku lan’wiwa, nxaniso no onheriwa hi ku mangala milandzu yaleyo hinkwayo eka vulawuri.3.3 Ndzawulo ya Timhaka ta Mbango yi ta rhangela tiko eku fungheni ka Siku ra Mbango ra Misava hinkwayo hi ti 5 Khotavuxika 2016 ku hlanganisa vaaki va Afrika-Dzonga ku teka goza ra kahle ra mbango ku sirhelela pulanete ya hina. Nhlokomhaka ya lembe leri ya Siku ra Mbango ra Misava hinkwayo i: ""Ya na eNhoveni Vutomi Hinkwabyo,"" yi kongomanile na vugevenga bya swiharhi na ku onha loku byi ku endlaka.Ku humelela ka Afrika-Dzonga eka nhlayiso wa vutomi bya swiharhi na swimilani swi endlile leswaku tiko ri va xipakani xa vugevenga bya mitlawa, bya mbango eka misava hinkwayo na bya swiharhi. Matimba ya vugevenga bya mbango na swiharhi ya kavanyeta ekhosisiteme, leyi nga fanela hi vutomi na vupfhumba.3.4 Ku langutiwa ka Siku ra Malwandle ya Misava hi ti 8 Khotavuxika 2016 ehansi ka nhlokomhaka “Malwandle lawa ya Hanyeke kahle, Pulanete leyi Hanyeke Kahle” ku pfumelela ku kombisa nkoka wa malwandle etikweni ra hina na tindlela to hambana leti malwandle ya hina ya nga hoxaka xandla ha kona eka ikhonomi ya hina. Yi tlhela yi kombisa mitlhontlho yo tirhana na nthyakiso wa malwandle, ku hlayisa tshaku ra malwandle ku lawula maxelo ya misava, ku phakela vukorhokeri bya ekhosisiteme no nyika vutomi bya nkarhi wo leha na vuhungasi byo hlayiseka.4. Xiyimo xa Khabinete eka timhakankulu leti nga embangwini4.1 Mfumo wu ya emahlweni wu tiyimisela ku hlanganyeta nkulo wa ikhonomi, ku hlayisa mitirho leyi nga kona no tumbuluxa mitirho yo hlaya ya nkarhi wo leha hi ku tirhisana kun’we na mabindzu na mitirho ya mfumo. Hi phurogireme ya hina na mpfuxeto wa miako na nhlanganiso wa ikhonomi, mfumo wu ta tshama eka mpimo wa wona wa maxavelo ku tiyisisa leswaku ikhonomi ya hina yi va yi tiyile loko ikhonomi ya misava yi pfuka.Phuresidente Jacob Zuma u rhangerile minghenelelo yo hlaya yo tirha hi kahle hi xinakulobye, xa laha kaya na le misaveni hinkwayo ha swimbirhi ku ndlandlamuxa nkulo wa ikhonomi no tumbuluxa mitirho.4.2 Khabinete yi tsundzukile nhlayo leyi kulaka ya mapfhumba ya vuvekisi lawa ya nga tivisiwa etikweni lawa ya kombisaka ku titshembha hi vaaki va vuvekisi bya misava hinkwayo eka ikhonomi ya Afrika-Dzonga. Yi ya emahlweni yi kombisa leswaku tiko ra hina ri le ndleleni yo pfuka no ya emahlweni ri va ndhawu yo tirheka ya vuvekisi.Vukulu bya vuvekisi lebyi landzelaka byi kombisa vutitshembhi lebyi ya ka emahlweni lebyi vahumelerisi va swifambo va misava hinkwayo va nga na byona eka Afrika-Dzonga tanihi ndhawu ya vuvekisi, na mbango lowu seketelaka pholisi lowu mfumo wu wu nyikaka. 4.3 Leswi swi katsa vuvekisi bya Toyota eka feme leyintshwa ya vutumbuluxi ya Toyota Hilux na Fortuner eProspecton, Durban, leyi nga pfuriwa hi Phuresidente Jacob Zuma. Leswi swi endliwile leswaku swi koteka hi nseketelo lowu nyikiweke hi Ndzawulo ya Mabindzu na Vumaki lowu ongeke vuvekisi byo tlula R25 biliyoni eka vumaki bya swifambo eka malembe ya tlhanu lawa ya nga hundza. Vuvekisi lebyi byi ta seketela ku tlula 4 000 wa mitirho na ntsengo wa mitirho efemeni lowu sweswi wu tlulaka 8 000 wa mitirho.Feme leyi i xiphemu xa ngheniso wa vuvekisi bya R6.1 biliyoni bya Toyota eka vumaki bya vutumbuluxi bya Afrika-Dzonga na vuhumelerisi bya mimovha bya laha tikweni ra hina.Toyota yi engeterile maxavele ya laha eka maxavele ya yona ku seketela vaphakeri va swiphemu va laha kaya, khamphani yi kongomanile no gangisa van’wavuthekiniki va xisati no nyika swivandla swo tala eka vavasati emitirhweni.4.4 Khabinete yi amukerile xitiviso xa BMW xo sungula ku akiwa ka xitolo xintshwa xa xiyimo xa le henhla xa R6 miliyoni. Ndlandlamuxo wu ta kotisa BMW ku tumbuluxa no yisa ematikwenimambe rixaka lerintshwa ra BMW X3. Leswi swi kombisa leswaku feme ya le Rosslyn yi le ka mphikizano wa le henhla eka netiweke ya vumaki bya BMW emisaveni hinkwayo hi ku ya hi nxavo wa vumaki na nkoka.4.5 Eka vuvekisi byin’wana, Holobye wa Mabindzu na Vumaki u simekile Feme ya R100 miliyoni yo Endla Dursots & All Joy Tomato eModjadjiskloof kusuhi na Tzaneen. Feme sweswi yi thorile 70 wa vanhu na nkoteko wo engetela vatirhi hi 300 eka lembe leri ta ka. Swi ta tlhela swi tumbuluxa mitirho ya tinguva ya 900. Khamphani yi bumabumerile vuako byo rhumela eka matikomambe na makungu yo rhumela eka matikomambe ya 25% wa swikumiwa swa yona eMiddle East, China na Afrika.Vuvekisi lebyi byi kombeta ku tirhisiwa ko tshamiseka ka Kungu ra Timhaka ta Kaye na Kungu ra Magoza ya Pholisi ya Vumaki (IPAP) leswi nga kongomisa eka ku tlakusa engetelo wa nkoka wa vutumbuluxi, ku tumbuluxa mitirho na matimba yo rhumela ematikwenimambe ku kurisa ikhonomi no tumbuluxa mitirho. Handle ka swirhalanganya swa ikhonomi ya misava, ikhonomi ya Afrika-Dzonga yi tshembhisa ku rhanga yi ya emahlweni.4.6 Khabinete yi tsundzuxa vavhoti hinkwavo lava ringaneleke ku tirhisa mfanelo ya vona ya xidemokirasi hi ti3 Mhawuri 2016. Khabinete yi kombisa ku khensa ka yona eka vavhoti hinkwavo lava nga teka wa vona va ya titsarisela no tiyisisa vuxokoxoko bya vona, ku tiyisisa leswaku mavito ya vona ya kumeka eka tsalwa ra vavhoti, leswi sweswi swi nga pfariwa.Holobye van Rooyen u gazetile no tivisa siku ra mihlawulo ya mimfumo ya muganga, ku pfumelela ku sunguriwa ka matirhele ya nhlawulo hi ku ya hi tafula ra mikarhi ya nhlawulo. Xitiviso xi tlhela xi pfala tsalwa ra vavhoti ro titsarisela ku nghenelela eka mihlawulo leyi ta ka.Khabinete yi amukela ku sayiniwa ka Milawu ya Matikhomelo eka Nhlawulo hi mavandla ya tipolitiki laha ya tibohaka ku tirhisa milawu no tiyisisa leswaku mihlawulo yi tshunxekile no ka yi nga voyamelangi tlhelo rin’we. Leswi swi kombisa xidemokirasi xa hina lexi nga vupfa no enta.4.7 Khabinete yi amukela Nhlengeletano ya Swirho swo Hlawuleka swa Rixaka ya 2016 leyi nga khomiwa hi Nhlangano wa Mimfumo ya Muganga wa Afrika-Dzonga (SALGA). Leswi swi ta tanihileswi mfumo wu tilunghiselaka ku cincela eka kotara leti ta ka ya mimfumo ya muganga ku hundza mihlawulo ya timasipala ya 2016.Nhlengeletano yi langutile eka ku humelela loku nga endliwa eka malembe ya 16 lawa ya nga hundza na le ka kotara leyi ya mimfumo ya muganga. Ntirho wa mimfumo ya muganga eka mphakelo wa vukorhokeri no vuyisela xindzhuti xa vanhu swi tlhele swi hlamuseriwa. Mitlhontlhonkulu yi tlhele yi boxiwa naswona ku tinyiketela nakambe ku endlliwile eka phurogireme ya Tlhelela eMasunguleni ya COGTA.Leswi swi endla ndlela ya vumune ya mimfumo ya muganga ya xidemokirasi hi ku nyika phurogireme ya nseketelo eka timasipala no fambisa ku cinca ku tiyisisa mphakelo wa vukorhokeri lowu nga tshamiseka no ka wu nga kavanyetiwi eka vanhu va Afrika-Dzonga.4.8 Khabinete yi kombisile ku vilela hi mikavanyeto ePalamende, leyi engetelekaka hi xihatla na matimba. Palamende i ndhawu ya xidemokirasi lexi hi nga xi lwela hi matimba na pulatifomo ya mani na mani leyi faneleke ku xiximiwa hi hinkwerhu.4.9 Khabinete yi khensa ntirho wa Komiti ya ya Vaholobye leyi nga rhangela hi Holobye wa Mfumontirhisano na Timhaka ta Xinto Des van Rooyen na xipano xa xileriso xa xifundhankulu ku vuyisela ntshamiseko eVuwani, loko hi le tlhelo ku tekeriwa enhlokweni leswaku mitlhontlho yi le ku yeni emahlweni eka swivandla swin’wana.Mfumo wu tirhile wu nga karhali ku burisana na miganga hi ndlela yo lava ku ololoxa timhaka no tisa vukorhokeri, ku katsa no vuyisela dyondzo eku tirheni. Ku nyikiwa ti titlilasi ta nkarhinyana swi tiyisisile ku pfuxiwa nakambe ka migingiriko ya dyondzo.Mfumo nakambe wu kombela miganga na varhangeri ku vika timhaka hi tichanele na tipulatifomo leti nga tumbuluxiwa ku kotisa mbhurisano. Xiendlo lexi xo ka xi nga tolovelekangi xo tlhakisa dyondzo ya vana va hina a xi amukeleki.Khabinete yi khensa tiejensi hinkwato to hlayisa nawu eka ntirho lowu ti nga wu endla lowu nga hetelela wu fikelerile eka ku khomiwa ka 34 wa vanhu, lava a va hleketeleriwa ku va va nghenelerile eka ku onha 28 wa swikolo, lava va nga onha vumundzuku bya vantshwa lava va tirhisaka switirhisiwa leswi swi lavekaka swinene.Khabinete yi khensa mihlangano ya miganga na ya vaakatiko lava nga pfinya tihembhe ku basisa no hlengeleta mali yo pfula nakambe swikolo swa le migangeni.  Vatswari hinkwavo, vahlayisi va vana na swirho swa vaaki va komberiwa ku pfuna vana ku fikelela kungu ra ntirho lowu nga pimanyetiwa hi Ndzawulo ya Dyondzo ya Masungulo. IMC yi ta ya emahlweni yi nghenelerisa swirho na vaakatiko ku tiyisisa leswaku ndhawu hinkwayo yi tshamisekile no tlhelela ematshan’wini.4.10 Khabinete yi kanerile hi mikombiso yo vilela eHammanskraal no kombisa leswaku Ndzawulo ya Vutshamo bya Vanhu yi rhangela nghenelelo endhawini kun’we na Mfumontirhisano na Timhaka ta Xinto wa Gauteng, na Meyarankulu wa Tshwane, Cllr Kgosientso Ramokgopa.Khabinete yi sola rifu ra van’watikondiraka vambirhi lava va nga susiwa Hammanskraal no kombisa ntwela vusiwana eka mindyangu leyi nga ku rileni. Tiejensi ta nhlayiso wa nawu ti fanela ku endla hi kambirhi mintirho ya tona ku kuma vadlayi no va yisa eka vululami.4.11 Khabinete yi hoyozela xiboho xa Nhlangano wa Vuhaxi wa Afrika-Dzonga xo tlanga 90% wa vuyimbeleri bya laha kaya eka tirhadiyo hinkwato ta wona ku tlakusa vundzeni lebyi nga endliwa laha kaya.Xiboho xi kombisa pholisi ya vuhaxi ya mfumo leyi hlohlotelaka ku hlayisa, ku kurisa no tiyisa swiendliwa swa ndhavuko na swa vanhu swa Afrika-Dzonga. Ku humeseriwa ehandle loku ka hlohlotela eka talenta ya Afrika-Dzonga leyi ya ha ta ka.Khabinete yi hlohlotela vaakatiko hinkwavo ku seketela vumaki bya vuyimbeleri bya laha kaya leswi nga ta endla ku hoxa xandla ka nkoka eka ikhonomi no hlayisa mindhavuko yo hambana ya tiko.4.12 Khabinete yi tsundzukile ndzavisiso wa swibye swa tihlampfi swa matikomambe swa kaye hi Ndzawulo ya Vurimi, Swihlahla na swa Tihlampfi no khensa matirhelo yo hlanganisiwa lawa ya katsaka Vuthu ra Vuhlamberi ra Afrika-Dzonga, Ndzawulo ya swa Tihlampfi na Vulawuri bya Vuhlayiseki bya Malwandle bya Afrika-Dzonga leswi nga fikelerisa laha mune wa swibye swi nga khomiwa.Ku khomiwa ka swibye leswi swi kombisa ku tinyiketela ka hina tanihi tiko ku sirhelela zoni ya ndhawu ya hina na ya nkatso wa ikhonomi. Switirhisiwa swa hina swa le lwandle i xihlovo xa nhlayiseko wa swakudya no tirha ntirho wukulu eku humeleriseni ka swikongomelo swa hina eka Operation Phakisa naswona swi fanele swi sirheleriwa.4.13     Khabinete yi amukerile ku humesiwa ka xiviko hi xipano xa xileriso xa vaholobye lexi nga thoriwa hi Holobye Angie Motshekga ku lavisisa swihehlo swo xavisiwa ka tiposo ta vadyondzisi hi swirho swa mihlangano ya vadyondzisi na varhumiwa va tindzawulo eka tindzawulo ta dyondzo ta swifundhankulu.4.14 Khabinete yi hoyozela vakumi va le Afrika-Dzonga, n’wamabindzu Luvuyo Rani na Bangi ya Swiambalo, lava a va ri exikarhi ka vawini va masagwadi ya van’wamabindzu ya vanhu ya 2016 ya Nhlangano wa Schwab wa Mabindzu ya Vanhu lawa ya nyikiweke emindzilekanini ya Foramu ya Afrika ya Ikhonomi ya Misava hinkwayo (WEF), eKigali Rwanda.4.15 Khabinete yi losa no yisa ku navelela ka yona ka kahle eka Khale ka Xandla xa Muavanyisinkulu Justice Dikgang Moseneke loyi a nga rhithayara ku suka eBenceni endzhaku ka loko a vi le eka Huyo ya Vumbiwa hi 2002.Khale ka Xandla xa Muavanyisinkulu i muchuchisi wa le henhla swinene no va nhenha yo hlonipheka ya ntshuxeko wa tiko. Eka malembe ya yena ya vuntsongwana, Moseneke u nghenelerile eka nyimpi yo lwela ntshuxeko tanihi xandla xa Nhlangano wa vanhu va Afrika. U tengisiwile no gweviwa hikwalaho ka migingiriko ya yena ya tipolitiki naswona, eka malembe ya 15, u vi le xibochwa lexintsongo ku yisiwa eRobben Island. U tlhele a va xiphemu xa komiti ya vuthekiniki leyi mpfampfarhuteke Vumbiwa ro sungula hi 1993 naswona endzhakunyana u thoriwile ku va xandla xa mutshamaxitulu xa Khomixini ya Nhlawulo yo Tiyimela eka mihlawulo yo sungula ya xidemokirasi ya Afrika-Dzonga.Khabinete yi yisa dzuniso eka phuresidente Muchuchisi Lex Mpati wa Huvonkulu ya Aphili loyi a nga ta rhithayara ku suka eBenceni hi Mudyaxihi endzhaku ka 27 wa malembe ya vukorhokeri byo tiveka eka Afrika-Dzonga. Muchuchisi Mpati u munhuhata mikoka yo tlakuka ehenhla ka munhu hi yexe; ya vumunhu, ku tinyiketela no tirha hi ndlela ya le henhla; na ya matikhomelo yo landzelela milawu.Khabinete yi hoyozela no yisa ku navelela ka kahle eka Justice Baaitse “Bess” Nkabinde tanihi Xandla xa Muavanyisinkulu wo khomela wa Huvo ya Vumbiwa ku fikela loko xivandla xi ta pfariwa.5. Ku thoriwaKu thoriwa hinkwako ku ta endliwa endzhaku ka loko ku tiyisisiwile tidyondzo na mbhasiso lowu faneleke.5.1 Hofisi ya Khomixini ya Vukorhokeri bya Mfumo:a)  Dokodela DC Mamphiswana tanihi, Mulawuri-Angarhelo, eka Hofisi ya Khomixini ya Vukorhokeri bya Mfumo.Swivutiso:Liezel CerfRiqingho: 076 778 2380"
Xitatimende xa Nhlengeletano ya Khabinete xa ti 8 Khotavuxika 2016,9 Jun 2016,https://www.gov.za/speeches/statement-cabinet-meeting-8-june-2016-9-jun-2016-0000,https://www.gov.za/ts/speeches/statement-cabinet-meeting-8-june-2016-9-jun-2016-0000,"1.1. Hi tsundzukile mihlelo ya tiejensi to kala ta misava hinkwayo Fitch, Standard & Poor’s na Moody’s, leti ti tiyisiseke nakambe xiyimo xa vuvekisi xa Afrika-Dzonga eka ku kariwa ka swikweleti no hlayisa nanguteko wa rona wo tshamiseka. Mihlelo yo kariwa yi tiyisisa ntirho lowu ya ka emahlweni hi mfumo wo cinca ikhonomi no nyika tiko ndhawu yo enela yo ya emahlweni no tirhisa makungu ya wona yo nghenelela.1.2. Ntirho wo tinyiketela wa Xipano xa Afrika-Dzonga lexi seketeriweke hi mfumo, mabindzu na mitirho xi tiyisisa leswaku Afrika-Dzonga ri papalata xiyimo kariwa tanihi xiyimo xa malakatsa. Afrika-Dzonga ri le ku tirhiseni ka tiphurogireme to suka eka Kungu ra Nhluvukiso wa Rixaka (NDP) leswi nga ta tiyisisa leswaku tiko ri tshama ri ri ndhawu ya vuvekisi. Leswi swi kombisa leswaku loko hi tirha swin’we hi nga hlanganyeta nakambe ikhonomi ya hina, ku koka rinoko eka vuvekisi no tumbuluxa mitirho leyi lavekaka swinene eka vaaki va Afrika-Dzonga.1.3. Hambileswi Swimakiwa Hinkwaso Swa Tiko (GDP) xa ntiyiso xi nga ya ehansi hi 1.2% eka kotara yo sungula ya 2016, hi ku ya hi tinhlayo leti nga humesiwa hi Tinhlayonhlayo ta Afrika-Dzonga (Stats SA), mfumo wu le ku tirhiseni ka minghenelelonkulu eka tisekithara leti nga khumbheka swinene ku fana na vurimi, swifambo, gezi na migodi, leswi nga eku ololoxiweni hi Operation Phakisa, ku pfulela swiphiqo eka nkulo.1.4. Ku endliwa ka swipimiwa swa GDP leswaku swi va exikarhi sweswi swi kumeka eka Tinhlayonhlayo ta Afrika-Dzonga. Hi ku ya hi matimu, vutihlamuleri byo hlengeleta no hangalasa sisiteme ya Afrika-Dzonga ya tiakhawunti ta rixaka a ku ri leswaku Tinhlayonhlayo ta Afrika-Dzonga ti na vutihlamueri eka swipimiwa swa matirhele swa GPD swa lembe na tikotara loko hi le tlhelo Banginkilu ya Tiko yi humesile swipimiwa swa kotara swa maxavele swa GDP.1.5. Tanihi mfumo hi hlamula swilaveko swa vaakatiko naswona ku tirha swin’we hi le ku cinceni ka vutomi bya vaaki va Afrika-Dzonga. Feme yo basisa mati ya R116 miliyoni eSteytlerville, ehandle ka Port Elizabeth eKapa Vuxa, yi ta lwa na mpfumaleko wa mati. Leyi yi simekiwile hi Ndzawulo ya Mabindzu na Vumaki (the dti), hi Phurogireme ya Switirhisiwa ya Nkoka, Ndzawulo ya Mati na Nkululo na Masipala wa Muganga wa Baviaans.Eka tiko leri mati ya kalaka, feme leyintshwa yo basisa mati yi ta tumbuluxa tshaku ra muganga na mabindzu ku fikelela 24 wa tilitara hi sekondo ku suka eka nhungu ku fikela eka 10 wa tilitara, leswi nga ringanela ku fikelela laveko wa mati eSteytlerville eka malembe ya 15 lawa ya ta ka.Feme leyintshwa yi vumba xiphemu hinkwaxo xa nhluvukiso wa ikhonomi ya dorobantsongo tanihileswi ri tisaka ntshamiseko eka van’wamapurasi, mabindzu lamantsongo na vavekisi. Mali yo suka eka dti yi ya eka Masipala wa Muganga wa Baviaans ya switirhisiwa yi fikelerisile laha phurojeke yi nga tumbuluxa kwalomuya ka 238 wa mitirho yo aka edhawini liya. Phurojeke i xikhiya xo ndlandlamuxa nkulo wa ikhonomi no tumbuluxa mitirho leyi lavekaka swinene.1.6. Tanihi xiphemu xa phurogireme yo pfuxelela swiporo, Khabinete yi amukerile ku ringetiwa ka Ejensi ya Vakhandziyi va Switimela ya switimela swintshwa swa vakhandziyi swa X’Trapolis Mega ya Afrika-Dzonga.Switimela swintshwa swa xiyimo xa le henhla swi ta tirha hi Nhlangula lembe leri swi na mavanti ya otometiki, tindlela ta tiphaseji to pfuleka exitimeleni hinkwaxo, xihisisa na xititimerisi xa moya na thelevixini leyi tirhaka hi tikhebulu ku ndlandlamuxa vuhlayiseki bya vakhandziyi.Switimela leswi swi hlanganisa vaaki va Afrika-Dzonga no tirha ntirho lowukulu eku seketeleni ka swifambo swa mani na mani no hlanganyeta nkulo.1.7. Eku kotiseni ku antswa ka mabindzu lamantsongo Vutameri bya Tiko na Khansele ya Mabindzu ya Vantima swi tumbuluxile senthara yo endzela leyi nga ta pfuna mabindzu lamantsongo hi ku titsarisela eka Nhlayisaswitiviwa ya Vaphakeri ya le Xikarhi (CSD), swivutiso swa tithendaraxitironiki na vukorhokeri byin’wana bya tikhasimende ta Vutameri bya Tiko.Leswi swi famba nkarhi wo leha eku hunguteni ka mitolovelo ya matirhelo no endla swi olova eka mabindzu, ngopfungopfu mabindzu lamantsongo, ku tirhisa swivandla swa ikhonomi no hoxa xandla eka nhluvukiso wa ikhonomi na tiko ra hina.1.8. Hi hlohlotela vaphakeri va vukorhokeri va sweswi na lava tsakelaka ku titsarisela eka CSD, lexi ku nga xihlovo xa vuxokoxoko bya vaphakeri hinkwavo eka swiphemu hinkwaswo swa mfumo. Xikongomelo xo endla leswaku nhlayisaswitiviwa ya vaphakeri va mfumo yi va exikarhi i ku hunguta ku endliwa hi kambirhi ka matshalatshala na ku durheliwa eka muphakeri na mfumo haswimbirhi loko hi le tlhelo ku kotisiwa tiphurosese to maxavelo ya xitironiki.1.9. Ku hoxa xandla ko ya emahlweni eka ku tumbuluxiwa ka mitirho yo khomeka i nkatso wa nkulo wa ikhonomi lowu a wu khomiwile Nkombiso wa Mitirho ya Rixaka ehansi ka nhlokomhaka: “Samiti ya Mitirho na Nkombiso wa Mitirho – ntirho wa mina vumundzuku bya mina”. Pfhumba leri ri nyika matimba hi vuswikoti byo olova eka lava pfumalaka mitirho, vuxokoxoko na musecho wa xikandza hi xikandza eka swivandla swa mitirho, ngopfungopfu kwalahaya ka ku dyondza ku ya emahlweni, ku titirha, tikhooparethivhi na tiphurogireme ta mitirho ya vaaki.1.10. Ku pasisiwa ka Nawumbisi wo Tekiwa ka Nhundzu hi Mfumo hi Palamende swi nyika ku titshemba ka xinawu eka Mfumo ku ya emahlweni no tirhisa phurogireme ya tiko ra hina ya cinco lowukulu wa ikhonomi ya vanhu ku ololoxa xivutiso xa misava hi matimba exikarhi ka ajenda ya wona. Swi hlamusela “phurosese ya mafambiselo yo ka ya nga voyamelangi etlhelo rin’we” leyi vulawuri byin’wana ni byin’wana byo teka nhundzu byi faneleke byi ya landzelela. Nawumbisi lowu wo Tekiwa ka Nhundzu hi mfumo na Nawu lowu ku nga xivono swi nyika ku hetiseka ka maendlele, ku titshembha na ku tekiwa ko tala ka nhundzu hi mfumo loku nga fanela vaaki, ku katsa no vuyiseriwa misava. Munhu kumbe muganga lowu nga tekeriwa nhundzu eka madzana ya malembe lawa ya hundzeke wu faneriwile eka xiyimo lexi nga nyikiwa hi Nawumbisi lowu ku fikela eka ku vuyiseriwa ka nhundzu yaleyo kumbe ndzulamiso lowu twalaka.Wu tlhela wu veka milawu leyi mfumo wu nga endlaka xikoxo xa misava “hi leswi nga fanela vaaki” na “hi xikongomelo xa vaaki”. Nawumbisi wu landzela matirhele ya Nawumbisi wa Timfanelo na Xinawana xa Nhundzu leswi faneleke ku landzeleriwa eka mhaka ya ndziriso wo tekeriwa nhundzu. Swi ta tlhela swi pfumelela vinyi va tinhundzu ku rilisiwa hi ndlela ya kahle no ringanela.Loko se wu sayiniwile tanihi nawu, Nawumbisi wu cinca Nawu wo Tekiwa ka Nhundzu, 1975 (Nawu wa vu 63 wa 1975).1.11.   Nkatso wa nkulo i xikongomelo xa Khansele ya Vutsundzuxi yo Nyika Matimba eka Ikhonomi ya Vantima hi Anamo (B-BBEE) hi Phuresidente leyi nga hlangana sweswinyana. Khansele ya Vutsundzuxi ya B-BBEE yi le ku tirheni ekusuhi na Ntlawa wa Ntirho wa Xiphurofexini wa Phuresidente, lowu nga tumbuluxiwa hi Phuresidente Jacob Zuma, ku tiyisisa leswaku timhaka leti khumbhaka vanhu va ntima va xiphurofexini va langutiwa.Nhlengeletano i nkombiso wun’wana wa moya wa ku twanana na xinakulobye ku hlanganyeta nkatso wa nkulo wa ikhonomi, ku ri karhi ku tekeriwa enhlokweni xikongomelo xa BEE leswaku hi ta kota ku ya emahlweni eku cinceni no endla leswaku ikhonomi ya hina yi nga yi hi rixaka.1.12.   Afrika-Dzonga i ro sungula yi nghenelela eka Foramu ya Thekinoloji ya Mahungu (IT) ya Misava Hinkwayo ya Vunhungu ya masiku mambirhi eKhanty-Mansiysk, Russia, laha ri nga yimeriwa hi Holobye Faith Muthambi. Foramu yi ta sungula hi ti 8 ku fikela ti 9 Khotavuxika 2016, na matimba ya sayense na thekinoloji ku ololoxa mitlhontlho yin’wana leyikulu eka tisisiteme ta hina ta dyondzo na rihanyo. Varhumiwa eka foramu va katsa vayimeri va swa mabindzu, mihlangano ya xiphurofexinali, vulavisisi, vatokoti va swa dyondzo na IT ku suka eka swirho swa matiko ya BRICS (Brazil, Russia, India, China na Afrika-Dzonga).1.13.   Khomferense ya Vufambisi bya Malakatsa ya Lembe na Lembe ya Vutlhanu, leyi tivekaka tanihi Khoro, leyi rhangeriweke hi Holobye wa Timhaka ta Mbango ehansi ka nhlokomhaka “Ku Ndlandlamuxa ku tumbuluxiwa ka swilo swintshwa no Tlakusa Nhluvukiso wa Mabindzu” yi kongomanile no antswisa mphakelo wa vukorhokeri, ku tiyisisa ku hatlisisiwa ka tiphorogireme ta vufambisi bya malakatsa ku tlakusa ikhonomi yo tumbulaxa nakambe swilo hi malakatsa, loko hi le tlhelo ku yisiwa vaaki va hina vo tala eka ikhonomi leyikulu, hi ku hatlisisa mfikelelo eka swivandla swa mitirho na sekithara ya malakatsa.1.14.   Ku humesiwa ka mimbuyelo ya vukamba-tinkota ta mimfumo ya miganga ya 2014/15 swi komba ku antswa ka mimbuyelo ya vukamba-tinkota hi timasipala ku sukela eka 2010/11 ku ya fikela eka 2014/15.Timasipala to hlaya leti nga kuma vukamba-tinkota bya timali lebyi baseke ku nga ri na leswi nga kumiwa ti tlakukile ku sukela eka 13 ku fikela eka 54. Ku ya emahlweni, mihlangano ya timasipala yo engetelela ya 18 yi kumile xiyimo xa vukamba-tinkota lexi baseke, ku teka ntsengo wa nhlayo wa vukamba-tinkota ku ya eka 72 eka nkarhi wa sweswi. A ku ri na ku hunguteka kukulu eka mikaneto na mpfumaleko wa vumbhoni hi vakamba-tinkota, leswi nga ya ehansi hi kwalomuya ko tlula 30% hi 2010/11 ku ya eka 11% wa timasipala eka nkarhi wa sweswi.Ku antswisiwa loku eka mimbuyelo ya vukamba-tinkota ya timasipala yi vi le mbuyelo wa Phurogireme ya Tlhelela eMasunguleni, Operation Vukamba-tinkota byo Basa, vurhangeri bya matimba, vufambisi bya timali lebyi nga antswisiwa na matirhelo na vuhlayisi bya tirhekhodo.1.15.   Khabinete yi tsundzukile eka xiboho lexi nga endliwa hi Khotonkulu ya Aphili leyi nga tivisa leswaku Pholisi ya Rhurho wa Vuhaxi bya Xidijiti hi 2015 a byi le nawini, a byi tirhi no byi veka etlhelo. Hofisi ya Phuresidente, tindzawulo ta Vuhlanganisi, Ndzawulo ya Switirhisiwa swa Vuhlanganisi na Vukorhokeri bya Poso, Vululami na Nhluvukiso wa Vumbiwa ku katsa na Mabindzu na Vumaki swi ta tsundzuxa mfumo eka switandzhaku swo helela swa xiboho.1.16.   Na Mihlawulo ya Mimfumo ya Miganga leyi ku nga vekiwa leswaku yi ta va hi Ravunharhu, 3 Mhawuri 2016, mavandla hinkwawo ya tipolitiki ya fanele ku landzelela milawu ya matikhomelo ya mihlawulo, leyi mavandla hinkwayo yi nga yi sayina. Leyi yi boha mavandla hinkwawo lawa ya nghenelelaka eka mihlawulo ku tirha ntirho wa wona wo tiyisisa mihlawulo yo ntshuxeka no ka yi nga voyamelangi etlhelo rin’we. Mavandla ya tipolitiki na vaseketeri va fanele ku landzelela Vumbiwa naswona lava nga ta voniwa milandzu ya migingiriko ya vugevenga va ta hlangana na matimba ya nawu hi ntalo. Hi nkarhi wa sweswi wa mpfumaleko wa ntiyiselo hi swa tipolitiki, Holobye wa Maphorisa u tumbuluxile xipano xileriso xa mitirhonyingi lexi nga vumbiwa hi Vunhlori bya Vugevenga bya Vukorhokeri bya Maphorisa bya Afrika-Dzonga (SAPS), Vukorhokeri bya Vufokisi, Vulawuri bya Nkongomiso wa Vulavisisi bya Vugevenga (Hawks) na Forensiki ku seketela xivono xa Mbuyelo wa Vunharhu wa Rimba ra Kungu ra Kotara ya le Xikarhi, lowu vulaka leswaku “Vanhu hinkwavo eAfrika-Dzonga va hlayisekile no titwa va hlayisekile”.1.17.   Eka mhaka ya xitiviso xa khombo lexi nga humesiwa hi Embasi ya United States (US) ePitori. Khabinete yi tiyisisa xitatimende lexi nga humesiwa hi Hofisi ya Phuresidente xa leswaku Xiphemu xa Vuhlayiseki xi hlanganile tolo ku burisana hi mhaka leyi ku ya emahlweni, hi nhleketo wo tiyisisa vuhlayiseki byo ya emahlweni eka hinkwerhu laha tikweni.Ku engetelela, Mfumo wa Afrika-Dzonga wu ta ya emahlweni wu burisana hi mhaka leyi na Mfumo wa US tanihi ntirhisano wo ya emahlweni eka timhaka ta vuhlayiseki exikarhi ka matiko lawa mambirhi. Afrika-Dzonga na US ya ta ya emahlweni ya tiphina hi vuxaka bya matimba no saseka eka tindhawu to hambanahambana ta ntirhisano ku katsa na timhaka ta tipolitiki, ikhonomi, swa vanhu na vuhlayiseki.1.18.   Lemba leri ri fungha anivhesari ya vu 40 yo tsundzuka ku kombisa ku vilela ka ti 16 Khotavuxika 1976, loku nga cinca andlalo wa tipolitiki ta vanhu eAfrika-Dzonga.Phuresidente Zuma u ta rhangela mafambiselo ya Siku ra Vantshwa ra Rixaka eXitediyamu xa Orlando eSoweto hi ti 16 Khotavuxika 2016 ehansi ka nhlokomhaka: “Vantshwa va yisa Afrika-Dzonga eMahlweni”.Leswi nga ta humelela swi ta katsa Mbulavulonkulu hi Phuresidente na ntirho wo andlala swiluva eka Xitsundzuxo xa Hector Pieterson.Khomferense yo hlawuleka ya vahangalasi va mahungu yi ta khomiwa hi Ravumbirhi, hi ti 14 Khotavuxika 2016 ku nyika vuxokoxoko byo hlaya, eka phurogireme ya Siku ra Vantshwa. Vaholobye na Swandla swa Vaholobye a va ri karhi va burisana na vanhu va hina, ngopfungopfu vantshwa hi nhweti leyi ku va hlohlotela ku teka swivandla eka tisekithara to hambanahambana ku antswisa vutomi bya vona no va pfumelela ku hoxa xandla hi ku hetiseka eka nhluvukiso wa ikhonomi na tiko. Tiphurogireme ta Vaholobye lava ngheneleleke eka Phurogireme ya Nhweti ya Vantshwa ti ta humesiwa eka tiwebusayiti ta mfumo na tipulatifomo ta vuhangalasi bya mahungu ya vanhu.1.19.   Hi ku sungula ka nkarhi wa ngoma, vantshwa vo tala va majaha va le ku tilunghiseleni ku nghena eka ntirho wa gondzo ro ya eka vutswatsi.Mfumo, hi ku rhangeriwa hi Ndzawulo ya Mfumontirhisano na Timhaka ta Xinto (CoGTA), wu tirhisana na Mihlangano ya Vurhangeri bya Xinto na swirho hinkwaswo ku tiyisisa leswaku nkahi wa ngoma wa 2016 wu hlongorisana na “Ziro wa Mafu” lowu fambisiwaka hi nhlokomhaka – “Hi Rhandza Xinto xa Hina, Hi Tekela eNhlokweni Vutomi bya Vantshwa va Hina”.Mindyangu, vatswari na vahlayisi va ximfumo va fanele ku tiyisisa leswaku vantshwa va xinuna va langha swikolo swa ngoma leswi tirhaka hi nawu, laha ku kambela ko sungula ku endliwaka, na vahandzuri lava nga leteriwa no tiviwa hi vatswari. Miganga yi komberiwa ku mangala migingiriko yin’wana ni yin’wana leyi nga ri ki enawini eka 0800 111 166 kumbe hexithege ntiyiselo wa ziro eka mafu ya le ngomeni.2. Swibohonkulu swa Khabinete2.1. Phuresidente wa Rhiphabuliki ra Afrika-Dzonga, Phuresidente Jacob Zuma, u hlawuriwile eka Phanele ya Xiyimo xa le Henhla ya Varhangeri va Matiko; naswona Mulawuri-Angarhelo wa Ndzawulo ya Mati na Nkululo u thoriwile tanihi Sherpa (mutirhelamfumo kumbe muyimelatiko loyi a tirhaka ntirho wo lulamisela khomferense ya Samiti loko yi nga si fika) eka Phuresidente wa Afrika-Dzonga tanihi Xirho xa Phanele eka Phanele ya Xiyimo xa le Henhla eka Mati.Bodo ya Vutsundzuxi eka Mati na Nkululo ya Matsalana-Angarhelo wa Nhlangano wa Tinxaka (UNSG) yi ringanyetile ku tumbuluxiwa ka Phanele ya Xiyimo xa le Henhla eka Mati ya Varhangeri va Matiko ku rhangela nseketelo wa pfhumba eka mati no tolovela, hi ku landzela ku tekiwa ka Ajenda ya Nhluvukiso ya 2030 hi UNSG hi Ndzhati 2015.Phanele yi ta hatlisisa ku tirhisiwa ka Xikongomelo xa Vutsevu xa Nhluvukiso wa Nkarhi wo Leha (mati mo basa na nkululo), lexi nga pfuxelela xikongomelo xa nkoka wo enta wa ku cinca ka maxelo eka ntila wa mati. Hi le ka mhaka leyi naswona na dyandza leri phikelelaka leri nga kona etikweni hinkwaro, Xipano xa Afrika-Dzonga xi hlohloteriwa ku nghenelela eka ku basisa milambu, swinambyana na switsevetseve hi ti 18 Mawuwani, tanihi xiphemu xa migingiriko ya Siku ra Mandela ra lembe na lembe ra Afrika-Dzonga.2.2. Pulani ya Vuhlanganisi eka Xivono xa NDP 2030 yi kombisa matirhiselo ya NDP naswona yi ta vula nkoka wa NDP eka vaaki va Afrika-Dzonga. Mbhurisano wo  hlawuleka na vahangalasi va mahungu wu ta khomiwa ku hlamusela pulani ya vuhlanganisi, ntirho wa xigandlo, swiletelo swo navetisa na matirhiselo ku tiyisisa maendlelo ya vuhlanganisi yo fana eka tindzawulo hinkwato ta mfumo na tiejensi leti byi tirhisaka.  2.3. Xiviko eka Xiyimo xa ku Onhiwa ka Misava yo Nona eAfrika-Dzonga na ku onha ka swona eka ikhonomi ya laha kaya na ku tirhisiwa ka tipulani leti yelanaka ku ololoxa mitlhontlho leyi.Switandhaku swa ku Onhiwa ka Misava yo Nona, ku Onhiwa ka Misava na Dyandza swi kanganyisa matshalatshala lawa ya kongomisiweke eku hunguteni ka vusweti, ku sirhelela nhlayiseko wa swakudya, ku ndlandlamuxa nkoka wa mati na ntalo, ku tiyisela no tolovela cinco wa maxelo ku katsa no fikelela nhluvukiso wa nkarhi wo leha.Hi ndlela leyi, Afrika-Dzonga ri tivisile switirho swo hlaya swa nawu, tipholisi, tipulani, tiphurogireme to vonaka leti nga kongomisiwa eku ololoxeni ka ku onhiwa ka misava yo nona na ku onhiwa ka misava eka swiyimo hinkwaswo. Minghenelelo leyi yi hoxa xandla eka ku hlayisa no ndlandlamuxa ikhonomi ya vanhu loko hi le tlhelo ku tumbuluxiwa swivandla swa mitirho, nhluvukiso wa vuswikoti no tlakusa vutomi.2.4. Ku humesiwa ka xiviko lexi swi hoxa xandla eka ku tekeriwa enhlokweni ka Khotavuxika ti 17 tanihi Siku ra Misava Hinkwayo ro Lwa na ku Onhiwa ka Misava yo Nona na Dyandza, leri nga tivisiwa hi Huvonkulu ya UN. Siku ra Misava Hinkwayo ro Lwa na ku Onhiwa ka Misava yo Nona ra lembe leri ri seketela nkoka wa nkatso wa ntirhisano ku vuyisela ematshan’wini no ololoxa misava leyi nga onhiwa no hoxa xandla eku fikeleleni ka Swikongomelo swa Nhluvukiso wa Nkarhi wo Leha. Hi ku endla sweswo, Afrika-Dzonga ri hetisisa swiboho swa rona ehansi ka Ntwanano wa UN wo Lwa na ku Onhiwa ka Misava yo Nona.2.5. Xiviko xa nhlamulo eka timhaka leti nga kumiwa eka Komiti ya UN eka Timfanelo ta N’wana, xi pasisiwile. Leswi swi yelana na xiviko xa vumbirhi eka matirhiselo ya Ntwanano eka Timfanelo ta N’wana na Maendlelo lawa ya nga Boheki eka ku Xavisiwa ka Vana, Ku Xavisa Miri hi Vana na Phonogirafi ya Vana.Leswi swi ta langutiwa eka Sexini ya vu 73 leyi nga ta khomiwa eGeneva ku sukela hi ti 13 ku fikela ti 30 Ndzhati 2016. Khabinete yi tlhele yi tsunduka ku sunguriwa ka phurosese yo hlengeleta switiviwa eka swiviko swa nkarhi lowu ta ka wa ntwanano eka Tsalwa ra le Afrika eka Timfanelo na Nhlayiseko eka N’wana na Ntwanano wa UN eka Timfanelo ta N’wana leri nga ta yisiwa hi ti 7 Sunguti 2017 na ti 15 Mawuwani 2017, hi ku landzelelana.2.6. Swibumabumelo na swiringanyeto ku suka eka Xiviko xa Angarhelo eka Vuhleri bya ku tirhisiwa ka Mpfampfarhuto wa Tirhele eka Mahanyele ya Vanhu wa 1997 swi pasisiwile. Leswi swi ta hatlisisa Mpfampfarhuto wa Tirhele eka Mahanyele ya Vanhu, lowu xaxametiweke na xirhangana xa mfumo xo aka miganga leyi khomaneke, yo hletelana, ya nkarhi wo leha no hlayiseka.Swibumabumelo swi kongomise eka swirhangana eka NDP, leswi boxaka nsirhelelo wa vanhu na nhlayiseko wa vanhu lowu hluvukisekaka tanihi tindlela to ya emahlweni no humelala eka nhluvukiso wa vanhu. Ku tirhisiwa ka leswi swi ta va maendlelo ya kahle eka vutomi bya vanhu lava nga eka nxungeto, lava Iava tsandzekaka ku tipfuna naswona va hanyaka eka vusweti swinene, ngopfungopfu vavasati, vana na vanhu lava hanyaka na vutsoniwa. Swi ta tiyisisa leswaku mitlawa yaleyo yi va na mfikelelo eka xitshatshana xo tiya lexi nga boxiwa xa vukorhokeri bya nhluvukiso wa vanhu lebyi lavekaka ku antswisa xiyimo xa vona xo hanya no ndlandlamuxa mahanyelo ya vona tanihi vanhu.2.7. Afrika-Dzonga ri ta nghena eka Ntwanano-Ndzhundzhuluxo eka ku Rhurhisiwa na Rhipabuliki ya Botswana, hi ku ya hi tsalwa 231(1) ra Vumbiwa.Xikongomelo i xa ntirhisano wo hetiseka swinene exikarhi ka Afrika-Dzonga na Botswana ku fambisa swikombelo swo rhurhisiwa ku suka eBotswana laha xigwevo xa rifu ku nga xigwevo lexi kotekaka.Leswi swi tiyisisa leswaku Afrika-Dzonga a ri nge he vi vuchavelo byo hlayiseka bya swigevenga hi ku nyika ku rhurhisiwa ka vabaleki no fambisa ku hetiseka ka vulawuri bya vuhlayisi bya nawu eku siveleni, ku lavisisa no senga milandzu.2.8. SAPS eka nkarhi lowu ta ka yi ta humesa xiviko xin’we xa lembe xo katsakanya na tinhlayonhlayo ta vugevenga hi kotara. Xiviko xo katsakanya xa lembe xi ta amukela ku cinca eka tinhlayonhlayo ta vugevenga leswi nga va ka mbuyelo wa ntiyisiso wa nkoka na micinco leyi yelanaka na xiyimo xa milandzu leyi humelelaka exikarhi ka lembe leri ku vulavuriwaka hi rona.Xilaveko xa tinhlayonhlayo ta nkarhi na nkarhi xi ta kotisa ku antswa ku endliwa ka swiboho hi mfumo ku ololoxa timhaka to suka eka mikhuva ya vugevenga. Leswi swi hoxa xandla eka phuphu ya NDP, leyi hlamuselaka leswaku vanhu eAfrika-Dzonga va fanele ku hoxa xandla eku akeni ka miganga leyi hlayisekeke.3. Milawumbisi3.1. Nawumbisi Ndzhundzhuluxo wa Mfanelo yo Kopa na Nawumbisi Ndzhundzhuluxo wa Nsirhelelo wa Vatlangi yi ta tivisiwa ePalamende. Nawu wa Mfanelo yo Kopa, 1978 (Nawu wa vu 98 wa 1978) na Nawu wa Nsirhelelo wa Vatlangi, 1967 (Nawu wa vu 11 wa 1967) yi salerile endhaku naswona a yi landzeleli ku cinca eka xiyimo swo hlaya kumbe ku tirhana na timhaka ta xidijiti.Leswi swi xaxametiwile na swikongomelo swa NDP swo ndlandlamuxa ku tumbuluxiwa ka swilo swintshwa, matirhelo yo antswisiwa, tshalatshala ra matimba swinene ra vutivi bya ikhonomi na nsecho wo antswa wa ku vuyeriwa ko hetiseka no koteka.Mpfuxeto wa sweswinyana wa pholisi wu vekiwile eka xilaveko xo xaxameta nawu wa Nhundzu ya swa Vutlharhi na nkarhi wa xidijiti na mihluvukiso eka xiyimo xa matlhelo yo tala. Leswi swi tlhela swi hlayisa endlelo ra pholisi yin’we eka xiyimo xa rixaka na xa misava hinkwayo ku suka eka mfumo. Mpfuxeto lowu tlhela wu katsa ku hlanganisiwa ka key mikotekonkulu eka ndhawu ya mfanelo yo kopa na nsirhelelo wa vatlangi.4. Mitlangu leyi ta ka4.1. Komiti ya Vaholobye yi le ka xiyimo xo hetelela xo lulamisela ku khoma Khomferense ya vu 21 ya Misava Hinkwayo ya AIDS, leyi nga ta khomiwa eSenthareni ya Tihlengeletano ta Misava hinkwayo ya Inkosi Albert Luthuli eDurban ku sukela hi ti 18 ku fikela ti 22 Mawuwani 2016, leyi nga ta khomiwa kun’we hi mfumo na Nhlangano wa Misava hinkwayo wa AIDS.Afrika-Dzonga ri tiyimiserile ku khoma khomferense, leyi nga ta ndlandlamuxa vumaki bya vupfhumba, mabindzu lamantsongo, ma le xikarhi, na lamakulu, na sekithara ya mabindzu lama nga ri ki ya ximfumo.Khomferense yi nyika xivandla xa nkoka etikweni ku kombisa ku humelela ka rona lokukulu eku ololoxeni ka timhaka ta HIV na AIDS. Yi na nkoka eka misava hinkwavo tanihileswi yi kokaka rinoko ra vangheneleri va le xikarhi ka 18 000 ku ya eka 20 000 ku suka eka 180 wa matiko. Varhangeri va misava hinkwayo ku suka eka mfumo, varhangeri va tipoliti, vakaputeni va vumaki, vaakatiko, vanakulobye va nhluvukiso na swikolo swa nghenelela.Nhlengeletano leyi landzelaka ya IMC yi ta khomiwa eDurban naswona yi katsa ku kamberiwa ka switirhisiwa. Mbhurisano wo hlawuleka na vahangalasi va mahungu wu ta khomiwa hi Musumbhunuko, 13 Khotavuxika 2016.4.2. Phuresidente Zuma u ta teka rendzo ra Phuresidente ra Nandzeleriso ra Siyahlola ku ya eKwaggafontein eMpumalanga hi Ravuntlhanu, 10 Khotavuxika 2016.Rendzo leri ri landzela mimbhurisano ya Phuresidente na vaaki va Afrika-Dzonga hi Nyenyenyani 2016 eMarabastad ePitori laha vakhandziyi va boxeke timhaka ta mitlhontlho ya mphakelo wa vukorhokeri eKwaggafontein.Phurogireme ya Phuresidente ya Nandzeleriso ya Siyahlola yi ta pfumelela Phuresidente Zuma na varhangeri va mfumo ku vona ku humelela ko sungula na mitlhontlho endhawini. Phuresidente u ta tirhisa rendzo ku hlamula ku ya emahlweni mitlhontlho leyi vatshami va hlanganaka na yona eka Masipala wa Muganga wa Thembisile Hani.5.  Xiyimo xa Khabinete eka timhakankulu leti nga embangwini5.1. Hi hoyozela no hundzisa ku navelela ka kahle eka lava landzelaka:a. David Gatebe na Charné Bosman ku va va winile eka swiyimo swa vavanuna na vavasati eka 2016 Comrades Marathon. Gatebe u tlhele a endla rhekhodo yintshwa ya ntsutsumo wa le hansi wa tlhanu wa tiawara na 18 wa timinete.b.  Xitiviso xa leswaku feme ya Ntlawa wa Volkswagen ya Afrika-Dzonga (VWSA) eUitenhage eKapa Vuhumadyambu yi tekiwile tanihi feme ya vutumbuluxi ya le henhla eka netiweke ya vutumbuluxi ya misava hinkwayo ya VW hi 2015. VWSA yi kumile xikoro xa le henhla xa nkoka wa nxavo wa 113.2% exikarhi ka 13 wa tifeme emisaveni hinkwayo.c.  Vatimeli va Ndzilo va Afrika-Dzonga va 301 ku suka eka Phurogireme ya Tirhela Ndzilo ya Ndzawulo ya Timhaka ta Mbango, lava ye ke eCanada, ku ya pfuneta valawuri kwale ku lwa na ndzilo wa le nhoveni lowu a wu pfurha wu nga lawuleki nhweti hinkwayo. Khabinete yi va navelela swa kahle no vuya va hlayisekile. d.  Ku nyikiwa ka Xileriso xa Matirhelo ya Xiyimo xa le Henhla eka Holobye Derek Hanekom, leswi ku nga ku xiximiwa ka le henhla loku Jarimani ri ku nyikaka eka vanhu loko va humelerile eka swa tipolitiki, ikhonomi, swa vanhu na vutlharhi. Lexi xi nyikiwile hi ku lemuka ku hoxa xandla ka Holobye Hanekom eka ntirhisano exikarhi ka Jarimani na Afrika-Dzonga hi nkarhi wa yena tanihi Holobye wa Sayense na Thekinoloji. e. Ku naveleriwa Mamozileme hinkwawo lava ya tinghenelerisaka Ramadan yo kateka.5.2. Hi rhumela mahungu yo chavelela eka lava landzelaka:a. Vanhu va Saharawi eka ku hundza emisaveni ka Phuresidente Mohamed Abdelaziz.b. Ndyangu wa ka Browde eka ku hundza emisaveni ka Advocate Jules Browde SC loyi a yimeleleke madzana ya vanhu lava a va ri eku rhurhisiweni emakaya ya vona ehansi ka Nawu wa Ntlawa wa Tindhawu ehenhla ka nxaniso wa tipolotiki hi nkarhi wa xihlawuhlawu. Gqweta Browde u yimerile vatinyiketeri vo hlaya vo lwa na xihlawuhlawu, ku katsa na khale ka Vaphuresidente va African National Congress Nelson Mandela na Oliver Tambo. Hi yena xirhomutumbuluxi xa Magqweta ya Timfanelo ta Ximunhu.c.  Vandyangu, vanghana na vaaki va swa vukhongeri eku hundzeni emisaveni ka Rheverende Dokodela Simon Gqubule. I un’we wa varhangeri va le henhla va vukhongeri laha tikweni, swidyondzeki na tinhenha ta nyimpi ya ntshuxeko. Dokodela Gqubule u nyikiwile Xileriso xa Luthuli xa Silivhere hi ti 28 Dzivamisoko 2016 hi Phuresidente, hi ku lemuka ku hoxa xandla ka le henhla eka nyimpi ya ntshuxeko na le ka xiphemu xa dyondzo na vukhongeri.d.  Ndyangu na vanghana va nhenha ya mutlangi wa switori na mulawuri Nyembezi Kunene, loyi a loveke endhaku ka vuvabyi byo leha. Kunene u vi le na ntirho wo tiveka swinene no va a hoxile xandla swinene eka ku ndlandlamuxiwa ka vumaki bya tifilimi bya laha kaya.e.    Ndyangu na vanghana va khale ka muleteri wa Bafana Bafana, Ted Dumitru, loyi a nga va na ntirho wo vangama loko a letela Kaizer Chiefs, Mamelodi Sundowns na Orlando Pirates. U tlhele a letela Bafana Bafana eka Khapu ya Tinxaka ya Afrika ya 2006.f.  Ndyangu, vanghana na vanhu va Nigeria eka ku lahlekeriwa hi nhenha ya bolo, Stephen Keshi. U winile Khapu ya Tinxaka ya Afrika tanihi mutlangi na muleteri haswimbirhi, naswona u hoxile xandla eka bolo eAfrika na le misaveni hinkwayo.g. Hi tlhela hi hlangana na vaaki va misava hinkwayo eku tsundzukeni ka khale ka nhenha ya xibakele ya ntiko wa nyakatlambe na nhenha ya mitlangu ya misava hinkwayo Muhammad Ali. Ali a ri muhlohloteri eka vanhu vo tala emisaveni hinkwayo no tirhisa xiyimo xa yena ku fambisa nyimpi yo lwela timfanelo ta vaakatiko, vululami na ndzingano.6. Ku thoriwaKu thoriwa hinkwako ku ta endliwa endzhaku ka loko ku kamberiwile tidyondzo na mbhasiso lowu faneleke.6.1. Nkwama wo Nyika Matimba wa Rixaka:Manana Philisiwe Mthethwa u thoriwile nakambe tanihi Murhangerinkulu (CEO).6.2.  Ejensi ya Nhluvukiso wa Mabindzu Lamantsongo:Manana Nondumiso Mandisa Tshikwatamba tanihi CEO.6.3.   Ejensi ya Vuhlayiseki bya Vanhu ya Afrika-Dzonga:Tatana Thokozani William Magwaza tanihi CEO.6.4.        Ndzawulo ya Vurimi, Swihlahla na swa Tihlampfi:Tatana Michael Mlengana tanihi Mulawuri-Angarhelo.Swivutiso: Manana Nebo Legoabe (Mulawuri-Angarhelo wo Khomela wa GCIS)Riqingho: 082 453 2874"
Xitatimende xa nhlengeletano ya Khabinete xa ti 22 Khotavuxika 2016,23 Jun 2016,https://www.gov.za/speeches/statement-cabinet-meeting-22-june-2016-23-jun-2016-0000,https://www.gov.za/ts/speeches/statement-cabinet-meeting-22-june-2016-23-jun-2016-0000,"1. Ku tirhisiwa ka tiphurogiremenkulu ta mfumo1.1. Khabinete yi kanerile hi swiviko swa ku humelela swa kotara ya vumune eku tirhisiweni ka Phurogireme ya Migingiriko (PoA) na mimbuyelo ya mfumo. Mfumo wu le ku endleni ka ku humelela hi ku ololoxa mitlhontlho no nghenelela ku pfala mavangwa eku tirhisiweni ka PoA.Mfumo wu tshembha leswaku wu le ku endleni ka ku humelela eku tirhisiweni ka Rimba ra Kungu ra Kotara ya le Xikarhi, Kungu ra Timhaka ta Kaye no humelerisa Xivono xa 2030 xa Kungu ra Nhluvukiso wa Rixaka (NDP).Vuhlanganisi bya Mfumo (GCIS) byi le ka phurosese yo fambisa mbhurisano na vuhangalasi bya mahungu eka ku vuyisa xiviko nakambe xa PoA leswaku rixaka ri tshama ri ri karhi ri tiva.1.2. Khabinete yi amukela mimbuyelo yo suka eka Ntlawa wa Ntirho wa Mitirho ya Phuresidente, lowu hlanganeke hi ti 21 Khotavuxika 2016 ku burisana hi ikhonomi na timhaka tin’wana ta ikhonomi ya vanhu.Nhlengeletano yi pfumerile ku tiyisisa ku tinyiketela ka yona ku tirha swin’we ku hlula mitlhontlho leyi Afrika-Dzonga ri nga langutana na yona tanihileswi hi nga endla tano nkarhi lowu nga hundza. Hi fanele ku aka xinakulobye no va hi fojarile ntsombano hi 2008 loko vanakulobye va vanhu va tumbuluxile ntwanano lowu sirheleleke vatirhi eka khombo ra ikhonomi ya misava hinkwayo.Nhlengeletano leyi yi bohile leswaku xikongomiso ku fanele ku va ku sirhelela mitirho, ku tumbuluxa mitirho yo hlaya yo khomeka – ngopfungopfu eka vantshwa – no antswisa swiyimo swa vatirhi hinkwavo ku tumbuluxa vutomi byo antswa eka hinkwavo.Samiti ya Mitirho leyi nga kunguhatiwa hi mfumo na swa mitirho yi ta pfumelela Afrika-Dzonga ku burisana hi laha hi nga tumbuluxaka mitirho no kurisa ikhonomi ya hina ha kona eka xiyimo xa sweswi xo tika xa ikhonomi.1.3. Khabinete yi humesa ku amukela ka yona no khensa vaaki va Afrika-Dzonga lava nga xixima no teka nkarhi ku xixima Anivhesari ya vu 40 ya mikombiso yo vilela ya le Soweto, leyi a yi kombisa tinyimpi ta vunhenha ta vantshwa va 1976. Siku ra Vantshwa ra Rixaka ri tsundzukiwile ehansi ka nhlokomhaka “Vantshwa va Yisa Afrika-Dzonga Emahlweni”.Ku tsundzuka ka rixaka, loku a ku rhangeriwe hi Phuresidente Jacob Zuma eXitediyamu xa Orlando hi ti 16 Khotavuxika, i wun’we wa mitirho leyi a yi khomiwile etikweni hinkwaro ku xixima ndhaka ya rixaka ra 1976.Mfumo wu tiyisisa nakambe vantshwa va tiko ra hina leswaku nyimpi ya mfikelelo wa dyondzo eka hinkwavo yi ta tshama yi ri xirhangana. Mfumo wu nge wisi loko wu nga si fikelela xikongomelo lexi tanihileswi xi nga kombisiwa ekaTsalwa ra Ntshuxeko no tsariwa eka Nxaxamelo wa Timfanelo eka Vumbiwa ra hina, leri sweswi ri endlaka 20 wa malembe ri amukeriwile.Ku ya emahlweni ka phurogireme leyi nga leha nhweti yi na mapfhumba yo hambanahambana hi mfumo, mabindzu na vaakatiko laha ku tlakusiwaka timhaka ta vantshwa hi migingiriko yo hambanahambana.1.4. Afrika-Dzonga ri rhurherile hi ndlela yo humelela Foramu ya Nhundzu ya Vatirhisi (CGF) ya Samiti ya Misava hinkwayo ya Lembe na Lembe ya vu 60, leyi nga vulavuleriwa hi Xandla xa Phuresidente Cyril Ramaphosa. Leswi swi tiyisisa ku bulumuka ka tikonkulu tanihi makete wa vatirhisi lowu kombisaka swivandla swintshwa.EAfrika-Dzonga, vumaki bya nhundzu ya vatirhisi byi tshama byi ri xifambisinkulu xa nkulo wa ikhonomi. Mbango wa mabindzu ya laha tikweni wu tshamisekile, wa nyanyula no va kahle eka mabindzu lawa ya engetelekeke na vuvekisi. Vuvekisi bya laha kaya na matikomambe byi sirheleriwile hi milawu leyi faneleke.Tikhamphani to hambanahambana ta Afrika-Dzonga na mabindzu ya misava hinkwayo leswi swi nga swirho swa CGF swi xavisa no vekisa eAfrika-Dzonga, swi hoxa xandla eka nkulo wa ikhonomi ya hina no tumbuluxa mitirho.1.5. Ntwanano wuntshwa wa mabindzu lowu nga sayiniwa hi Holobye wa Mabindzu na Vumaki Rob Davies na Nhlangano wa le Yuropa EU) wu amukeriwile. Hi leswi hi ta vona swikumiwa swo hlaya swa vurimi swa Afrika-Dzonga swi ri karhi swi yisiwa eYuropo. Afrika-Dzonga swin’we na Botswana, Lesotho, Mozambique, Namibia na Swaziland va sayinile Ntwanano wa Xinakulobye xa swa Ikhonomi (EPA) lowu ku njhekanjhekisaniweke hi wona na EU.EPA yi nyika mfikelelo lowu antswisiweke wa swivandla swa makete eka swikumiwa swa Afrika-Dzonga, ku katsa na antswiso wa nkoka eka avelano wa wayeni na mfikelelo wuntshwa wa makete eka chukele na xihoko.Ehansi ka ntwanano lowuntshwa, tiwayeni ta Afrika-Dzonga leti nga hakeriki xibalo leti yisiwaka eka EU ti languteriwile leswaku ti va ti ri hi kambirhi. Milawu ya Matumbulukele eka swiambalo na wona ya olovisiwile naswona yi hlohlotela ku yisiwa ka swiambalo swa Afrika-Dzonga eka EU.EPA yi siva ndzima ya mabindzu eka Ntwanano wa Nhluvukiso wa Mabindzu na Ntirhisano, lowu sayiniweke hi 2000, exikarhi ka EU na Afrika-Dzonga.Ntwanano wu tlhela wu nyika nsirhelelo wa swikombiso swa tindhawu swa le Afrika-Dzonga leswi katsaka ngopfu mavito ya tiwayeni ta le frika-Dzonga, Rooibos, Honeybush na Karoo lamb.1.6. Ku vekisiwa eka senthara ya vutumbuluxi bya swilo swintshwa eJoni hi tinxakanyini ta United States, General Electric (GE), swi amukeriwile naswona i xikombiso xa leswaku Afrika-Dzonga na tikonkulu i tindhawu ta vukekisi ta kahle. Leyi i senthara ya vu 10 eka misava hinkwayo ya ntlawa naswona i yo sungula laha Afrika.Muako wu tlhela wu va hofisinkulu leyintshwa ya GE Healthcare, lowu kombisaka tithekinoloji to hambanahambana ta nhletelo wa swa rihanyo. Leswi swi kombisa ku tinyiketela ka nkarhi wo leha ka GE eka tikonkulu no kuma swintshuxo swintshwa ha swimbirhi eka switirhisiwa swa Afrika no swiphiqo swa nhletelo swa swa rihanyo.Senthara yi kongomanile no ndlandlamuxa swikongomelo swa mitirho swa vanjhiniyere vo tlula 100 ku suka eka makaya lawa ya nga swela. Xivandla xi vekeriwile tiphurojeke to tirhisana na xintshuxo xa phurotothayipingi na Transnet hi ku endla xinakulobye na GE eka tiphurojeke to hambanahambana ta swiporo ta laha kaya. Senthara yi tsakela ku seketela nhluvukiso wa mabindzu lamantsongo lawa ya kotaka ku phakela makete wa laha kaya na netiweke GE ya mabindzu ya misava hinkwayo. Khabinete yi kombela tinxakanyingi hinkwato ku cisetela xikombiso lexi nga vekiwa hi GE.1.7. Khabinete yi amukela ku hetisiwa ka xiphemu xo sungula xa Phaka ya Vumaki ya Botshabelo leyi pfuxetiweke eFree State, leyi nga simekiwa hi Holobye Davies.Xiphemu xo sungula xa mpfuxeto xi katsa ku tlakusiwa ka switirhisiwa swa vuhlayiseki, fense, mavoni ya le switarateni, na swilaveko swa nkoka swa gezi leswi nga eka ntsengo wa R24 miliyoni.Lexi i xiphemu xa R189 miliyoni leyi nga vekisiwa eku angarheleni ka tsevu wa tiphaka leti nga kongomisiwa leti nghenisiweke eka Kungu ra Migingiriko ya Pholisi ya Vumaki (IPAP). Phaka ya Vumaki ya Botshabelo yi ta tumbuluxa mitirho eka vanhu va Botshabelo na tindhawu ta le kusuhi, ku tlakusa vumaki na nkulo wa mabindzu lamantsongo na tikhooparethivhi, ku koka rinoko eka vuvekisi no hlohlotela vutumbuluxi.1.8. Eku hlamuleni ka swilaveko swa mati swa Masipala wa Muganga wa Moqhaka, Khabinete yi amukela ku simekiwa ka Mitirho yo Basisa Mati ya Thyaka ya Kroonstad hi Holobye wa Mati na Nkululo Manana Nomvula Mokonyane.Ndhawu liya yi hlaseriwile hi dyandza leri ra ha ku va ka kona naswona ku voniwile mpimo wa mati wu fikelela xiyimo xo biha swinene. Mathangi ya mati ya nyiketiwile naswona matshalatshala ya nkarhi wo koma na ya le xikarhi i ku borha no pfuxeta mimbhovo yo borhiwa ya mati eKroonstad ku tiyisisa mphakelo wa mati.1.9. Phuresidente Zuma u yile eka Samiti ya Ntolovelo ya Vutsevu ya Khomferense ya Misava Hinkwayo ya Xifundha xa Great Lakes (ICGLR) leyi a yi thyiwe: “Ku hatlisisa matirhisele yo hetiseka ya Ntwanano na Milawu ya wona ku fikelela Xifundha xa Great Lakes xa xidemokirasi no tshamiseka”. Samiti yi burisanile hi, exikarhi ka timhaka tin’wana, xiyimo xa tipolitiki na vuhlayiseki eXifundheni xa Great Lakes ku katsa na Sudan-Dzonga, Burundi, Rhiphabuliki ra Xidemokirasi ra Congo na Rhiphabuliki ra Afrika-Xikarhi, naswona xiviko xo helela xa Samiti ya ICGLR xi ta yisiwa eka Samiti ya Nhlangano wa Afrika (AU) leyi ta ka. Phuresidente Zuma u vurile leswaku sweswi ku na engetelo wa langavi ra ntshembho Wa leswaku timhaka ta khale leti sihalalaka ta ntlimbo na mpfumaleko wa ntshamiseko eXifundheni xa Great Lakes ti ta ololoxiwa.1.10. Xikimi xa Mpfuneto wa swa Timali eka Swichudeni swa Rixaka (NSFAS) xi nyikile timali eka ku tlula 1.7 miliyoni wa swichudeni swa le thexiyari ku sukela xi tumbuluxiwile.Xikimi xi nyika mpfuneto wa swa timali eka swichudeni leswi sukaka eka mindyangu leyi sweleke na leyi welaka eka xiyimo xo tirha. Ku tiyisisa leswaku leswi swi endliwa hi maendlele lawa ya faneleke, NSFAS yi hlengeleta tihakelo ta tiloni ta swichudeni. Tihakelo ti tiyisisa leswaku xikimi xi va na timali leti nga kona eka tinxaka leti ta ka ta swichudeni. Leswi swi tlakusa mfikelelo eka, no humelela eka, dyondzo ya le henhla no ya emahlweni na vuleteri, hi ku humelerisa swikongomelo swa nhluvukiso wa switirhisiwa swa vanhu na rixaka ra Afrika-Dzonga.Khabinete yi hlohlotela vavuyeriwa hinkwavo va NSFAS lava va tirhaka ku tihlanganisa na tihofisi ta NSFAS no sungula ku hakela tiloni ta vona ta NSFAS. I vutihlamuleri bya wena ku tirha ntirho wa wena hi ku pfuna swichudeni swin’wana leswi sweswi swi nga eku laveni ka mpfuneto wa swa timali.2. Swibohonkulu swa Khabinete2.1. Khabinete yi hlamuseriwile hi pfhumba ra le tlhelo ra Inthanete ku antswisa vufambisi bya mahungu, leri vuriwaka Vutshila byo Tumbuluxa Xitirhisiwa xa Xidijiti (DOA). Khabinete yi amukerile vuvekisi ku ya emahlweni eka nhluvukiso na ku amukeriwa ka pfhumba ra DOA na leswaku Afrika-Dzonga ri va Mulawurinkulu-nyingi wa netiweke ya misava hinkwayo ya DOA.Thekinoloji leyi yi hoxa xandla eku fikeleleni ka swikongomelo swa NDP hi ku ndlandlamuxa tshaku ra Mfumo ku kuma swintshuxo swintshwa eka mitlhontlho yo tika swinene. Yi tlhela yi ndlandlamuxa mphakelo wa vukorhokeri hi tiphurogireme to fana na mfumoxitironiki na vuhlayiseki bya le ka inthanete.Mimbuyelo yo tirhisiwa ka DOA ku fambisa mahungu yi ta kula no aka mikoto yintshwa ya laha kaya eka thekinoloji ya le ka inthanete no tumbuluxa swintshuxo leswi nga fanela swa sofutiwere leswi nga kongomisiwa eka Xihlovo xo Pfuleka xa Sofutiwere. Leswi swi ta hoxa xandla eku hluvukiseni ka vumaki bya sofutiwere bya laha kaya no antswisa tisisiteme ta vufambisi bya mahungu no yisa ehandle swikumiwa.Mbuyelo wun’wana hi leswaku DOA yi ringanerile no tirhiseka eka vutshila byo tumbuluxa lebyi nga eka Inthanete. Leswi swi ta kotisa mfumo ku tsema tihakelo leti vuyelelaka ta tisisiteme ta sofutiwere leti tsarisiweke.2.2. Hi ku landzela xikombelo xa Khomixini ya AU, Khabinete yi amukerile leswaku Afrika-Dzonga ri rhurhela Foramu ya Vufambisi bya Inthanete ya le Afrika (IGF) hi Nhlangula 2016. Vufambisi bya Inthanete byi angarhela timhaka to hlaya to hambanahambana ta vanhu na tipolotiki. Leswi swi katsa ku nghenelela eka ikhonomi ya le ka inthanete, nhundzu ya swa vutlharhi, vuhlayiseki bya le ka inthanete na xihundla na mfikelelo wa switirhisiwaNkulu swa vuthekiniki, swo fana na mavito ya domeyini na tiadirese ta Milawu ya Inthanete leyi endlaka leswaku vukorhokeri bya inthanete byi koteka.Ku rhurhela IGF ya le Afrika swi nyika pulatifomo eka Afrika yo tumbuluxa tipulani to nghenelela eka ikhonomi ya inthanete ya misava hinkwayo leswi nga swa nkoka swinene eka nhluvukiso wa tiikhonomi eAfrika. Sweswi ikhonomi ya inthanete yi durha kwalomuya ka R59 biliyoni eAfrika-Dzonga.Foramu yi tlhela yi nyika pulatifomo eka mimfumo ya le Afrika ku veka ajenda leswaku yi amukela xiyimo xo fana eka Vufambisi bya Inthanete. Leswi swi landzela mimbuyelo yo suka eka Samiti ya Misava hinkwayo ya Nhlengeletano ya Nhlangano wa Tinxaka eka Nhlelo wa Xiyimo xa le Henhla wa Nhlangano wa Mahungu hi N’wendzamhala 2015.Leswi swi tiyisisa leswaku Xitiviso xa Tunis, xa leswaku Vufambisi bya Inthanete i xitirhisiwa xa misava hinkwayo lexi faneleke ku lawuriwa hi maendlele ya matlhelonyingi, yo vonikela na ya xidemokirasi, hi nghenelelo wo helela wa vakhumbheki. Mimfumo ya le Afrika yi ta tlhela yi va na nkarhi wo burisana eka swiphemu swa nkoka swa nxaxo wa Inthanete hi nhleketo wo tlakusa hangalaso wo ringana no tirhisiwa ka switirhisiwa swa Inthanete.3. Mitirho leyi ta ka3.1. Namuntlha, ti 23 Khotavuxika 2016 Phuresidente Zuma u endzela Phurosese ya Tindlu ta Vanhu leyi Ndlandlamuxiweke ya Tikoxikaya ra Vulindlela (EPHP) eka Masipala wa Muganga wa Umsunduzi eKwaZulu-Natal ku ya tlangela ku phakeriwa ko tlula 4 miliyoni wa tindlu ta mfumo na tisabusidi ku sukela emasunguleni ya xidemokirasi xa hina hi 1994.EKwaZulu-Natal, Mfumo wu phakerile ku tlula 700 000 wa tindlu na tisabusidi ku katsa na 12 000 wa tiyuniti eka Phurojeke ya Tindlu ya Tikoxikaya ra Vulindlela leti nga akiwa hi EPHP. EPHP i phurosese laha vavuyeriwa va nghenelelaka eka ku endliwa ka swiboho swa phurosese ya tindlu na swikumiwa, no tirha ntirho eku akiweni ka tindlu ta vona.3.2. Phuresidente Zuma u ta teka Rendzo Mfumo ro ya eFrance exikarhi ka ti 10 na ti 12 Mawuwani 2016, tanihi hi xiphemu xo hetisisa ku tiyisisa vuxaka exikarhi ka matiko mambirhi.Hi nkarhi wa rendzo Phuresidente u ta ya eka ntirho wo Tsundzuka ka Dzana Malembe ra Nyimpi ya Delville Wood ya Nyimpi ya Misava hinkwayo yo Sungula, hi ti 12 Mawuwani 2016, laha masocha yo tala ya Afrika-Dzonga ya nga lahlekela hi vutomi bya wona.Loko hi le tlhelo Xitsundzuxo xa Delville Wood xi kongomisiwile eka masocha ya Afrika-Dzonga, tipholisi ta mfumo wa xihlawuhlawu hi nkarhi wolowo a ti tsan’wa vaaki va Afrika-Dzonga va vantima lava a va lovile hi nkarhi wa nyimpi loko masocha kuloni ya valungu va lahliwile eka Xitsundzuxo xa Delville Wood.Xitsundzuxo xi le ku cinciweni swinene ku kombisa ntirho wa matimu lowu nga tirhiwa hi vaaki va Afrika-Dzonga va vantima eka Tinyimpi ta Misava to Sungula na ta Vumbirhi no va nyika ku tsundzukiwa loku va faneleke. Hi ndlela leyi, Phuresidente u ta xixima masocha ya vantima eArques-la-Bataille.3.3. Phuresidente Zuma u ta rhangela varhumiwa va Afrika-Dzonga eka Sexini ya Ntolovelo ya vu 27 ya Nhlengeletano ya AU, leyi nga ta va kona ku sukea hi ti 13 ku fikela ti 17 Mawuwani 2016 eKigali, Rwanda. Samiti yi ya humelela ehansi ka nhlokomhaka: “2016, Lembe ra le Afrika ra Timfanelo ta Ximunhu ku kongomisiwe ngopfu eka Timfanelo ta Vavasati.” Lembe ra 2016 ri fungha magoza ya nkoka eka ajenda ya vavasati va le tikweninkulu na va misava hinkwayo eka ndzinganelo wa swa rimbewu na ku nyikiwa ka matimba eka vavasati.Etikweninkulu, i anivhesari ya vu 30 ya ku tirhisiwa hi matimba ka Tsalwa ra Afrika eka Timfanelo ta Ximunhu na Vanhu hi 1986 no sunguriwa ka xiphemu xa vumbirhi xa Dikhedi ya Vavasati va le Afrika 2010-2020.Emisaveni hinkwayo, 2016 ri tsundzuka 36 wa malembe ku sukela ku amukeriwile Ntwanano wa UN wa ku Susiwa ka Swivumbeko Hinkwaswo swo Tsan’wiwa ka Vavasati na anivhesari ya vu 21 ya Xitiviso xa Beijing na Pulatifomo ya Migingiriko ya 1995, leswi ku nga pholisinkulu ya misava hinkwayo eka ndzinganelo wa swa rimbewu. Varhangeri va Matiko na Mfumo va ta langutisisa xiviko xa Khansele ya ku Rhula na Vuhlayiseki ya AU eka xiyimo xa ku rhula eAfrika. Ku ya emahlweni, Samiti yi ta langutisisa no pfumelela mpimanyeto lowu nga ringanyetiwa wa AU wa 2017.3.4. Phuresidente Zuma u ta tlhela a rhangela varhumiwa va mfumo wa Afrika-Dzonga eka Samiti yo Hlawuleka ku Tlula Mpimo ya Matlhelo Manharhu hi Kambirhi ya Matiko ya Nhluvukiso ya le Dzongeni wa Afrika (SADC), leyi nga ta va kona eGaborone, Rhiphabuliki ra Botswana hi ti 28 Khotavuxika 2016. Samiti yi languteriwile ku languta xiyimo xa tipolitiki na vuhlayiseki eka xifundha xa SADC, ku langutiwe ngopfu eka xiyimo xa Mfumo wa Lesotho.3.5. Tiko ri lulamerile ku rhurhela Khomferense ya Aids ya Misava Hinkwayo ya vu 21 ku sukela hi ti 18 ku fikela ti 22 Mawuwani 2016 eSenthareni ya Tihlengeletano ta Misava ya Inkosi Albert Luthuli eDurban. Ku sungula ka khomferense swi hlangana na Siku ra Misava Hinkwayo ra Nelson Mandela hi ti 18 Mawuwani.Vaaki va Afrika-Dzonga va hlohloteriwa ku avelana xitori xa hina no kombisa ku cinca ka kahle eAfrika-Dzonga ku sukela loko Khomferense ya AIDS ya Misava Hinkwayo yi rhurheriwile ro hetelela eDurban hi 2000.Afrika-Dzonga ri vekisile swinene eka nhlamulo ya rona ya AIDS eka malembe ya tsevu yo hetelela, laha swi nga fikelerisa eka phurogireme leyikulu swinene yo tshungula HIV emisaveni hinkwayo, leswi nga ponisa mamiliyoni ya vutomi no engetela malembe yo hanya.Ku humelela kun’wana ku katsa Pfhumba ra Nchavelelo na Nkambelo (HTC) wa HIV leri kambeleke HIV na AIDS eka 18 miliyoni wa vaaki va Afrika-Dzonga eka nkarhi wa 18 wa tinhweti, laha 10 miliyoni wa vaaki va Afrika-Dzonga a va kamberiwa hi lembe. Mafu lawa ya yelanaka na AIDS eAfrika-Dzonga ya yi le ehnasi ku suka eka 320 000 hi 2010 ku ya eka 140 000 hi 2014, naswona ntluleto wa HIV wo suka eka mhani wu ya eka n’wana wu hungutekile ku suka eka 70 000 wa vana hi 2004 ku ya ehansi ka 7 000 hi 2015.TB i xihlanganisonkulu naswona hambiswiritano mafu ya TB ya yile ehansi ku sukela eka 70 000 hi 2009 ku ya ehansi ka 40 000 hi 2014. TB yi tshama ya ha ri xidlayi lexikulu eka vuvabyi hinkwabyo lebyi tlulelaka etikweni ra hina na le misavei hinkwayo. Mfumo wu hlahluvile magidi ya vanhu eka tisekithara leti tsaneke ta vukorhokeri bya vululamisi, migodi na vaaki va le migodini.Phurogireme yo sivela yi tlhela yi kongomisa eka vanhwanyana na vantshwa va xisati lava nga eka malembe ya 15-24 no kongomana no hunguta mitlulelo; ku hunguta ku tika ta tithugamama; ku hunguta madzolonga ya swa le masangwini na rimbewu; ku veka vanhwanyana exikolweni ku fikela metiriki; no engetela swivandla swa ikhonomi eka vantshwa va xisati ku ringeta ku va susa eka swinkakaka swa vavanuna lavakulu.3.6. Mfumo sweswi wu le ku langutisiseni ka Vhiki ra Vukorhokeri bya Vaakatiko ku sukela hi ti 22 na ti 26 Khotavuxika 2016, leswi swi nga xiphemu xa phurogireme ya mfumo ya Batho Pele (Vanhu ku Sungula). Ku tlakusiwa ka matikhomele ya kahle, vutitshembhi bya le henhla na vutinyungubyisi eka vatirhelamfumo swi hlohlotela ndhavuko wo nyika vukorhokeri bya nkoka wa le henhla.Mfumo wu tlhela wu tsundzuka leswaku namuntlha, ti 23 Khotavuxika 2016 i Siku ra Afrika ra Vukorhokeri bya Vaakatiko, leri hlohlotelaka swiphemu swo hambana swa mfumo ku tirha swin’we no tirhisa hi ku hetiseka switirhisiwa swa mfumo leswi kayivelaka ku kuma mbuyelo wo antswa.Khabinete yi hlohlotela vatirhela-mfumo ku va emahlweni ka mphakelo wa vukorhokeri bya tiko no tirhisa vhiki ku valanga tindlela tintshwa to nyika vukorhokeri eka vaaki va Afrika-Dzonga.3.7. Khabinete yi amukela xiboho xa Bodo ya Mindzilekano ya Timasipala ku rhurhela khomferense eka Ncinco wa Mindzilekano na Tindhawu hi ti 23 na ti 24 Khotavuxika 2016. Khomferense yi ta katsa varhumiwa vo suka eka tindzawulo ta mfumo, timasipala, ku katsa na matiko yan’wana.Khomferense yi ta nyika pulatifomo ya mbhurisano hi ku helela eka mindzilekano, ngopfungopfu eka mhaka ya ku cinciwa ka mindzilekano na nghenelelo wa vanhu. Rito ra miganga ri na nkoka swinene eka maendlele lawa naswona matshalatshala hinkwawo yo tiyisisa mbhurisano wa le henhla no katsa vanhu swi amukeriwile. 3.8. Ku sukela hi Ravutlhanu, 1 Mawuwani 2016, vahakeri va xibalo va nga sungula ku tata no yisa mimbuyiselo ya xibalo xa miholo ya 2016 ximfumo. Nguva ya Xibalo yi kurile yi va xinakulobye xa nkoka exikarh ka mfumo na vahakeri va xibalo lava hoxaka xandla xa nkoka eka tshaku ra xibalo xa tiko ra hina. Swi yimela mbhurisano wa wun’we wa lembe na lembe lowukulu exikarhi ka Vukorhokeri bya Xibalo bya Afrika-Dzonga na vahakeri va xibalo, loko ku tlula 4 miliyoni wa vahakeri va xibalo va yisa mimbuyiselo ya xibalo xa miholo. Khabinete yi hlohlotela vahakeri hinkwavo va xibalo ku yisa mimbuyiselo ya vona ya lembe na lembe ya xibalo xa miholo ku sukela hi ti1 Mawuwani 2016.I mhaka ya matshalatshala ya vahakeri va xibalo lava va landzelelaka leswaku Afrika-Dzonga rhekhoda nhlengeleto wa xibalo wa matimu wa R1 thiriliyoni eka lembe ximali ra 2014/15.4. Xiyimo xa Khabinete eka timhakankulu leti nga kona embangwini4.1. Khabinete yi sola gandlati ra sweswinyana ra madzolonga eDorobeninkulu ra Tshwane na le kusuhi no kombela vaakatiko to papalata ku tshova nawu no kombisa ku vilela hi madzolonga.Ku hava ku kwata na kun’we loku nga pfumelelaka madzolonga no onhiwa ka nhundzu. Lava va nga ta kumiwa va ri na nandzu wo hlanganyeta swiendlo sweswo swa vugevenga va ta hlangana na matimba yo hetiseka ya nawu.Afrika-Dzonga i xidemokirasi xa vumbiwa laha muakatiko un’wana ni un’wana a nga na xivandla xo nghenelela eka maendlele ya xidemokirasi. Matikhomelo yalawa ya vugevenga ya onha timfanelo na ku famba vanhu va ntshuxekile. Khabinete yi kombela vaaki ku tirha na tiejensi to hlayisa nawu ku tsuvula lava nga xiximeki timfanelo ta vumbiwa ra van’wana.4.2. Xiboho xa Khoto ya Vumbiwa eka mhaka ya Mhlophe na Khomixini ya Nhlawulo yo Tiyimela (IEC) xi khulela ndlela ya mihlawulo ya mimfumo ya miganga leswaku yi ya emahlweni hi ti3 Mhawuri 2016 hi ku tirhisa rhijisitara ra vavhoti leri nga tiyisisiwa hi IEC endzhaku ka ku tivisiwa ka siku ra nhlawulo.Khabinete yi kombela vavhoti hinkwavo lava nga titsarisela ku tirhisa timfanelo ta vona ta xidemokirasi lexi nga winiwa hi ndlela yo tika no hlawula vayimeri va mimfumo ya miganga lava va lavaka vona. Mfumo wu ta tirha na IEC na vakhumbheki hinkwavo ku tiyisisa leswaku xiboho xa Khoto ya Vumbiwa xa tirhisiwa.4.3. Khabinete yi amukerile xitiviso xa Eskom xa leswaku yi hlanganisile tiyuniti hinkwato ta mune eka feme ya yona yintshwa ya gezi ro suka ematini ya Ingula eka gezi ra rixaka ku rhangela nkarhi wa yona.Phurojeke ya R25-biliyoni yi ndlandlamuxa vuhlayiseki bya gezi ra tiko ra hina eka nkarhi lowu ta ka hi ku engetelela 1 332 wa tiMegawatsi hi nkarhi lowu ri lavekaka ngopfu. Feme yi le ndleleni ya kahle ku va yi tirhela swa bindzu hi ku hetiseka hi 2017.4.4. Khabinete yi amukerile vatimeri va ndzilo lava a va rhumeriwile eCanada ku ya pfuneta ku timela mindzilo ya le nhoveni. Xipano xa le Afrika-Dzonga xi ntshuxiwile endzhaku ka timpfula ta matimba.Tirhela Ndzilo yi nyikiwa timali hi mfumo, i phurogireme leyi tumbuluxaka mitirho leyi langutaneke no tirhisiwa ka Vulawuri bya Ndzilo lebyi Hlanganisiweke eAfrika-Dzonga. Ku tlula 5 000 wa vantshwa va xinuna na vaxisati va leteriwile hi ku hetiseka tanihi vatimeri va ndzilo wa le nhoveni naswona va vekiwile eka tindhawu to tlula 200 eAfrika-Dzonga. Vatimeri va ndzilo va gangisiwa ku suka eka miganga leyi tsan’wiweke no leteriwa eka vuswikoti bya lemukiso wa swa ndzilo na dyondzo, ku sivela no hunguta malangavi ya ndzilo.Tiphurogireme ta mfumo to yelana ti katsa ‘Tirhela Mati’ na ‘Tirhela Eneji’ laha mfumo wu vekisaka eka migingiriko ya mitirho yo tika leyi tumbuluxaka mitirho no sirhelela switirhisiwa swa ntumbuluko.Endzhaku ka loko va vuyile, Ndzawulo ya Timhaka ta Mbango yi le ku lavisiseni ka mholovo wa miholo ya vatimeri va ndzilo leswaku ku va na mbuyelo lowu nga weriki tlhelo rin’we eka vakhumbheki hinkwavo.4.5. Khabinete yi rhumela michavelelo yo suka embilwini eka lava landzelaka:Ndyangu na vanghana va mutirhi wa le ka rhadiyo na thelevhixini Hope Zinde loyi a tirheke tanihi muteki wa mahungu eka SABC hi va 90 naswona a ri xirho xa bodo ya SABC.Mfumo na vanhu va United States of America endzhaku ka ku baleselana eOrlando, Florida, laha swi nga siya kwalomuya ka 50 wa vanhu va lovile no vaviseka.4.6 Nxupulo wa muxavisi wa tindlu loyi a nga rhithayara Penny Sparrow lowu nga humesiwa hi Khoto ya Ndzinganelo ya Umzinto eKwaZulu-Natal, loyi a nga voniwa nandzu eka mbulavulo wa rivengo, i xitsundzuxo xa leswaku matikhomelo yalawo a ya nge kondzeleriwi naswona tikhoto ta hina ti ta tlakusa timfanelo ta vatwisiwakuvava hinkwavo va xihlawulambala, ngopfungopfu lava nga koteki ku tivulavulela no ka va nga koti ku ti sirhelela.Khabinete yi vilela hi leswaku hambiloko hi ri na 22 wa malembe hi ri eka xidemokirasi, Khomixini ya Timfanelo ta Ximunhu ya Afrika-Dzonga yi vika ku engeteleka ka ku humelela ka xihlawulambala ko pfuleka na mbulavulo wa rivengo. Khabinete yi kombela vaaki hinkwavo va Afrika-Dzonga ku tsundzuka leswaku i ku hambanahambana ka hina leswi hi endlaka leswaku hi tiya. Hi fanele ku hitekela ku aka vaaki lava pfumalaka xihlawulambala.5. Ku thoriwaKu thoriwa hinkwako ku ta endliwa endzhaku ka ntiyisiso wa tidyondzo na mbhasiso lowu faneleke.5.1. Ejensi ya Ntlulo wa Mindzilekano ya Swifambo swa le Patwini:a. Ku thoriwa nakambe ka Tatana Sipho Khumalo tanihi Muofisirinkulu eka nkarhi wa tlhanu wa malembe.5.2. Swirho swa Khansele ya Rixaka ya Vukorhokeri bya Vululamisi:a. Muavanyisi Mokgadi Mailula (Mutshamaxitulu);b. Muavanyisi Zamani M Nhlangulela (Xandla xa Mutshamaxitulu);c. Muavanyisi Esther JS Steyn (Xandla xa Mutshamaxitulu);d. Tatana Adriaan Bekker;e. Gqweta Sibongile Mzinyathi;f. Manana Shishi Sello;g. Dokodela Kgamadi J Kometsi;h. Lefuthente-Angarhelo Julius T Molefe;i. Manana Angela Magangoe;j. Tatana Mziwoxolo M Mfeketo;k. Manana Nondumiso Gwayi;l. Tatana Ivan de Klerk;m. Manana Teboho S Monyamane;n. Manana Lusanda U Z Rataemane;o. Gqweta Khavhareni A Mahumani;p. Rhevherende Jonathan Clayton;q. Manana Amanda L Vilakazi;r. Dokodela Vanitha R Chetty; ands. Tatana Maluleka Nkopo.Swivutiso: Harold MalokaRiqingho: 082 847 9799"
Xitatimende xa nhlengeletano ya Khabinete xa ti 6 Mawuwani 2016,8 Jul 2016,https://www.gov.za/speeches/statement-cabinet-meeting-6-july-2016-8-jul-2016-0000,https://www.gov.za/ts/speeches/statement-cabinet-meeting-6-july-2016-8-jul-2016-0000,"1. Ku tirhisiwa ka Tiphurogiremenkulu ta Mfumo1.1. Eku antswisiweni ka vutomi bya vanhu, Khabinete yi amukela ku simekiwa ka Phurojeke ya Mitirho yo Basisa Mati hi ntalo ya Ncora eKapa Vuxa hi Phuresidente Jacob Zuma. Feme yo basisa mati ya R64 miliyoni yi pimanyetiwe ku vuyerisa 17 887 wa mindyangu ku suka eka matikoxikaya ya 208 eka tindhawu ta mune ta le kusuhi. Yi tumbuluxile 188 wa mitirho, eka vanhu va le migangeni, vantshwa na vavasati lava nga vona vavuyeriwa lavakulu.Ku simekiwa phurojeke ya R18 biliyoni yo pfuxeta no ndlandlamuxa Xikimi xa Mphakelo wa Mati xa Vaal Gamagara eKapa N’walungu hi Holobye wa Mati na Nkululo, Nomvula Mokonyane leyi nga ta tirhela vanhu va kwalomuya ka 150, 000 eka madorobantsongo yanharhu na matikoxikaya ya 22 loko yi herile. Naswona, ku simekiwa ka Phurojeke ya Mphakelo wa Mati ya Jericho yi engeterile nhlayiseko wa mphakelo wa mati eka miganga ya Jericho eka Masipala wa Muganga wa Madibeng.1.2. Vuvekisi bya mfumo eka switirhisiwa swa swifambo byi le ku tumbuluxeni ka vukorhokeri bya swifambo swa mani na mani leswi hlayisekeke, no tshembheka no tirha hi ku hetiseka swa mani na mani etikweni hinkwarho. Engeteleleko ku suka eka swiyimo swa marendzo leswi antswisiweke i muvekisi lonkulu wa vutitshembhi na nhluvukiso wa ikhonomi.Ku pfuriwa ka ximfumo ka vuvekisi bya R190 miliyoni bya ku ndladlamuxiwa ka Hambano wa Magondzo wa Ballito na gondzonkulu ra P455 hi Holobye wa Swifambo, Dipuo Peters i timodele ta vutlharhi to hakerisana kun’we hi R123 miliyoni ku suka eka SANRAL na R67 miliyoni ku suka eka Masipala wa KwaDukuza. Leswi swi tirha tanihi hi swihlanganyeti swa nkulo wo ya emahlweni na vuvekisi hi ndlandlamuxo wa gondzonkulu ra P455 ku pfulela nhluvukiso wa ndhawu ya mabindzu leyintshwa ya R1 biliyoni leyi faneleke ku va yi herile hi 2017.Switimela swintshwa swa xiyimo xa le henhla leswi nga xaviwa hi Ejensi ya Vakhandziyi va Switimela ya Afrika-Dzonga swi ta simekiwa kwala ku fambeni ka lembe. Switimela leswi swi ta pfuna eku antswiseni ka vukorhokeri na ku va kona ka switimela eka vakhandziyi va switimela va le Mamelodi. Mabazi yantshwa ya vakhandziyi yo engetelela ya 70 ya ta xaviwa eDorobeni ra Joni leswi nga ta hlanganisa vaaki ku antswa no antswisa ku tirha hi ku hetiseka ka ikhonomi eka habu ya timali ta tiko.Vuvekisi lebyi byi le ku cinceni ka xiyimo xa hina xa le madorobeni ku hlamula eka swilaveko swa vanhu va hina.1.3. Hi ti 16 Mawuwani 2016, Holobye wa Sayense na Thekinoloji, Naledi Pandor u ta pfumelela 16 wa tidixi ku ndlandlamuxa MeerKAT, phurojeke ya Square Kilometre Array ya Afrika-Dzonga (SKA SA), 90 wa tikhilomitara n’walungu vupeladyambu bya Carnarvon. Thelesikopu ya MeerKAT yi humelerisile swifaniso swo hlamarisa swa xibakabaka hi ku tirhisa ntsena mune eka 64 wa tidixi leti nga vekeriwa; ku humesela ehandle tirhadiyo galakisi leti nga si tshamaka ti voniwa eka misava ya le kule. Xitshembhiso xa sayense xa MeerKAT xi le ku kumeni ka ntsakelo wa misava hinkwayo naswona sweswi xa fikeleleka. I thesitamente eka ntirho wo tinyiketela wa madzana ya vanjhiniyere, van’watisayense, varhangeri na vatirhi van’wana, ku katsa na vanakulobye va Afrika-Dzonga na vumaki bya misava hinkwayo, na nseketelo wa mfumo na vanhu va Afrika-Dzonga.1.4. Fesithivhali ya Mfuwo wa Rixaka leyi rhurheriwaka lembe na lembe eGrahamstown yi teka ku tlula 11 wa masiku ku sukela hi ti 30 Khotavuxika ku fikela hi ti 10 Mawuwani 2016. Fesithivhali leyi ya mitirhonyingi, ntlangelo lowukulu wa lembe na lembe wa mfuwo eka tikonkulu ra Afrika, yi hoxa xandla eku humeleriseni ka Kungu ra Nhluvukiso wa Rixaka leri seketelaka leswaku “mfuwo na ndhavuko swi pfula swivandla swa matimba swa njhekanjhekisano hi laha vaakatiko va tikumaka va ri kona na laha va ya ka kona”.Yi seketeriwa hi pulani ya Ikhonomi ya Nsuku ya Mzansi, leyi vekaka hi vutshwa vumaki bya ndhavuko eAfrika-Dzonga ku hoxa xandla hi ndlela yo hetiseka no katsakanya eka nkulo wa ikhonomi na ntumbuluxo wa mitirho. Hi maendlele yo Pfuleka ya Swikombelo ya Ikhonomi ya Nsuku, Ndzawulo ya Mfuwo na Ndhavuko yi le ku tumbuluxeni ka Nkwama wo Masungulo wa van’wavutshila lavantsongo. Xikongomelo i ku tumbuluxa swivandla eka van’wavutshila lavantsongo ku humelerisa tibuku ta vona to sungula, ku humelerisa mitlangu ya vona yo sungula, ku humelerisa tialibamu ta vona to sungula kumbe ku rhurhela mikombiso ya vona yo sungula.1.5. Eku tiseni ka vukorhokeri bya nsivelo wa vugevenga ekusuhi na vanhu, Khabinete yi amukela xitichi xa maphorisa lexi xa ha ku akiwaka xa Keimoes eKapa N’walungu, lexi tirhelaka kwalomuya ka vaakatiko va 23 000.EPhola eMpumalanga, ku nyikeleriwa ka xitichi xa maphorisa eka vaaki hi xitichi xa gezi xa Kusile xa Eskom hi xinakulobye na mukondiraka wa KCW JV swi kombisile nkona wo tirha swin’we. Ku akiwa ka xitichi, swi durha kwalomuya ka R3 miliyoni, swi tumbuluxile swivandla swa mitirho no nyika vuswikoti na vutivi eka vanhu ku tumbuluxa mbangu lowu hlayisekeke.1.6.  Afrika-Dzonga ri rhurherile Foramu ya Mfumo wa Miganga ya Commonwealth – khomferense ya Rhijini ya le Dzongeni wa Afrika hi ti 28 – 29 Khotavuxika 2016. Khomferense leyi yi endliwile ehansi ka nhlokomhaka, “Ku Hlanganyeta Nhluvukiso wa Nkarhi wo Leha na Ikhonomi leyi Kongomiseke eka Vanhu esub-Saharan Afrika”, a yi langutile eka ntirho wa mimfumo ya le Afrika eku humeleriseni ka Ajenda leyintshwa ya nhluvukiso wa Swikongomelo swa Nhluvukiso swa Nkarhi wo Leha leswi helaka hi 2030, no fikelerisa swikongomelo swa yona eka xiyimo xa Ajenda ya Afrika ya 2063. TiSDG ti hlamusela ajenda ya nhluvukiso eka xiyimo xa laha kaya hi ku va ku ri hi ku endla swivandla swa timasipala swi katsa vanhu ngopfu, swi tirha swinene eka ikhonomi, swa nkarhi wo leha hi tlhelo ra mbangu no tiyisela cinco wa maxelo na mixungeto yin’wana.1.7. Hi amukela mimbuyelo yo sungula ya khomferense ya Bodo ya Mindzilekano ya Timasipala (MBD) eka Midzilekano na Cinco wa Tindhawu leyi nga va kona ku sukela hi ti 23 – 24 Khotavuxika 2016. Khomferense yi endliwile ehansi ka nhlokomhaka, “Nkambisiso wa swa Khale no Kunguhata hi Vumundzuku” hi ku langutisisa eka timhakankulu leti yelanaka na mindzilekano no kambela mitlhontlho leyi sisiteme ya mafumele ya doroba yi hlanganaka na yona na xilaveko xo endla mindzilekano eka tiwadi eka malembe ya tlhanu yan’wana ni yan’wana. Ntirho wo tiyisisa timasipala eka nkarhi wo leha wu vi le eka nkongomiso tanihi xiphemu xa nkoka xa phurosese ya mindzilekano. Mihleketo yo suka eka khomferense yi ta ya emahlweni yi vumba nhluvukiso no tirhisiwa mindzilekano na tipholisi ta nhluvukiso wa tindhawu.2. Swibohonkulu swa Khabinete2.1. Eku tilulamiseleni ka Mihlawulo ya Mfumo wa Miganga leyi ta ka hi ti3 Mhawuri 2016, Khabinete yi hlamuseriwile hi ku Lulamela ka Mfumo, leswi yelanaka na vuhlayiseki na vusirheleri.Hi Nhlangano wa Nhlanganelo wa Magingiriko na Vunhlori wa Rixaka, migingiriko yi kona ku tumbuluxa mbangu lowu hlayisekeke no sirheleleka ku tiyisisa leswaku vanhu eAfrika-Dzonga va hlayisekile no titwisa xisweswo. Leswi i swa nkoka eku hoxeni ka xandla eka ntshembheko wa mihlawulo leyi ta ka.Ku engetelela SAPS, Vulawuri bya Vuchuchisi bya Rixaka, Ndzawulo ya Vululami na Nhluvukiso wa Vumbiwa na Bodo ya Mpfuneto wa swa Nawu va nghenile eka Maendlele ya Vufambisi bya Milandzu leyi Hlanganisiweke ya Mihlawulo ya Mfumo wa Miganga ku tiyisisa Nawu wa Milandzu ya Mihlawulo.2.2. Khabinete yi hlamuseriwile hi ku tilulamisela loku ya ka emahlweni eka Khomferense ya Nhlangano wa Tinxaka ya Vunharhu eka Tindlu na Madoroba ya Nkarhi wo Leha (Ndhawu yo Hanyela III) leyi nga ta khomiwa hi Nhlengeletano Angarhelo ya Nhlangano wa Tinxaka eQuito eEcuador ku sukela hi ti 17 ku fikela ti 20 Nhlangula 2016.Ndhawu yo Hanyela III yi kongomise eka ku sirhelela ku tinyiketela lokuntshwa ka misava hinkwayo eku ololoxeni ka swa tindlu na nhluvukiso wa nkarhi wo leha eka 20 wa malembe lawa ya ta ka hi ku teka ku languta emahlweni, ntwanano wa mbuyelo wa nkongomano na migingiriko. Khabinete yi seketela Xiyimo xa Ntolovelo xa le Afrika eka Ndhawu yo Hanyela III leswi nga ta andlariwa eka Samiti ya Nhlangano wa le Afrika ya Varhangeri va Matiko na Mimfumo eKigali, hi Mawuwani 2016. Leswi swi vumba tshaku ra xiyimo xa Afrika-Dzonga xo njhekanjhekisana. Mimbhurisano yi le ku yeni emahlweni ku tivisa xiyimo xa mbuyelo xa tsalwa ra Ndhawu yo Hanyela ya le Dzongeni wa Afrika III.Afrika-Dzonga ri tlhele ri hoxa xandla eka malulamiselo ya misava hinkwayo hi ku rhurhela Khomferense ya Tihlokomhaka ta Ndhawu yo Hanyela III eswidakanini hi Dzivamisoko 2016 ehansi ka nhlokomhaka “Rhangela ku cinca eDorobeni: Ku sukela eswidakanini ku ya eka vutshamo bya vanhu lebyi hlanganisiweke, byo hlayiseka, byo tiyisela no va bya nkarhi wo leha” leyi tekeke Xitiviso xa Pitori tanihi nhleketo wa ximfumo eka mpfampfarhuto wa tsalwa ra mbuyelo wa Ndhawu yo Hanyela III.2.3. Xiboho xa Holobye wa Mabindzu na Vumaki xo langha Zoni ya Ikhonomi yo Hlawuleka ya Musina-Makhado eka Rhijini ya Vhembe eLimpopo, no nyika Layisense ya Zoni ya Ikhonomi yo Hlawuleka eka Ejensi ya Nhluvukiso wa Ikhonomi ya Limpopo swi amukeriwile hi Khabinete. Nhlangano wa Hoi Mor wu ta kunguhata, hluvukisa, fambisa no maketa Phaka ya Eneji ya le Afrika-Dzonga na Vumaki bya Tisimbhi eka zoni yaleyo.Zoni leyi nga langhiwa yi ta tlakusa nhluvukiso wa vumaki eka rhijini hi xikongomelo xo hlawuleka xo n’okisa swicelwa, maendlele ya timbewu, tikhemikhali ta mafurha, na byin’wana vumaki byo olova tanihileswi swi nga boxiwa eka Kungu ra Timhaka ta Kaye.Zoni leyi ya Ikhonomi yo Hlawuleka yi dzimiwile hi vuvekisi byo tlula R40 biliyoni eka Tlilasithara ya Eneji na Vumaki bya Tisimbhi. Ku tirhisiwa ka tiphurojeke to hambanahambana eka malembe ya tlhanu lawa ya ta ka ku languteriwile leswaku ku tumbuluxa 21 000 wa mitirho.Rhijini ya Musina-Makhado yi tlhela yi va xiphemu Pfhumba ra Nhluvukiso wa Ndhawu ya Trans-Limpopo naswona yi le ndhawini ya kahle eka nhlanganiso wa rhijini na vuxaka na Mozambique, Zimbabwe na Botswana.2.4. Khabinete yi amukerile ku yisiwa ka Xiviko eka Matirhelo ya Ndzavisiso na Nhluvukiso (R&D) wa Phurogireme ya Tihakelo ta Xibalo 2014/15 ePalamende.Mfumo wu nyika tihakelo ta xibalo wa R&D ku hlohlotela mabindzu lawa ya nga ri ki ya mfumo ku tirhisa R&D eAfrika-Dzonga. Tihakelo ti katsa 150% yo kokiwa ka xibalo eka tihakelo leti nga humelela hi mhaka ya migingiriko ya R&D leyi nga pasisiwa hi Holobye wa Sayense wa Thekinoloji. Leswi swi nga fikeleriwa hi tikhamphani ta vukulu byo hambana eka tisekithara hinkwato ta ikhonomi.876 wa tikhamphani ti nghenelerile eka tihakelo leti ku sukela hi Hukuri 2006 ku fikela hi Nyenyenyani 2015, laha ti nga koxa R6 biliyoni yo kokeriwa xibalo xa R&D. Ku pimanyetiwe leswaku R33.3 biliyoni ya tihakelo ta R&D ti seketeriwile hi tihakelo eka nkarhi lowu. Yin’wana ya mimbuyelo ya tikhamphani leti nga vuyeriwa ti katsa: mihumeleriso ya xisayense ya 765; mafambiselo ya tikhomferense ya 649; swikumiwa swintshwa leswi simekiweke swa 1062; swivumbeko wa nhundzu ya swa vutlharhi swa 111; na tilayisense ta mfanelo ta laha kaya na ta misava hinkwayo ta 33.2.5. Rimba ra Mbhurisano wa Nhundzu ya swa Vutlharhi (IP) ri amukeriwile hi Khabinete. Rimba ra Mbhurisano ra IP ri kongomanile no fambisa leswi swi nga ta va nghenelelo lowu ya ka emahlweni na vanakulobye va mfumo na vaaki hi ku anama ku ya eku tumbuluxeni ka Pholisi ya IP ya Afrika-Dzonga.Xikongomelonkulu i ku tiyisisa maendlele ya mbhurisano eku tumbuluxeni ka pholisi ya Afrika-Dzonga ya IP ku tiyisisa leswaku yi yimela mfumo hi ku anama na mavonelo ya vakhumbheki lava khumbhekaka eka vaakatiko hi ku anama.Mfumo wu ta tiyisisa leswaku pholisi ya IP yi xixima timfanelo ta nhundzu tanihileswi swi kombisiweke ha kona eka Vumbiwa loko hi le tlhelo yi fikelela ndzinganiso na swilaveko swa vanhu no hlamula eka matimba ya nhluvukiso na ntumbuluxo wa swilo swintshwa swo hlawuleka swa Afrika-Dzonga.2.6. Khabinete yi hlamuseriwile hi mimbuyelo yo suka eka nhlengeletano ya Xiyimo xa le Henhla xa Nhlengeletano Angarhelo eka Samiti ya Misava Hinkwayo eka Muganga wa Vuxokoxoko leyi nga khomiwa ku sukela hi ti 15 ku fikela hi ti 16 N’wendzamhala 2015.Afrika-Dzonga ri rhangerile maendlele hi ku yimela G77+China, na mimbuyelo leyi nga fikeleriwa a ku ri yo hlayisa xiyimo xa Afrika-Dzonga. Ndzawulo ya Vuhlanganisi bya Tiqingho na Vukorhokeri bya Poso yi ta tumbuluxa ajenda ya nhluvukiso ya Vuxokoxoko na Vuhlanganisi bya Thekinoloji ya Afrika-Dzonga kwala ku fambeni ka nkarhi.2.7. Khabinete yi pasisile ku tirhisiwa ka Pulani yo Ndlandlamuxa Xileriso xa Maphorisa eka Mani na Mani ya Vukorhokeri bya Maphorisa ya Afrika-Dzonga. Leswi swi tiyisisa tiphurogireme ta mfumo na mapfhumba lawa ya kongomisaka eku hlayiseni ka ku rhula na ntshamiseko etikweni. Leswi i swa nkoka eka vutitshembhi bya vavekisi va matikomambe no hoxa xandla eku humeleriseni ka Kungu ra Nhluvukiso wa Rixaka. Xileriso xa mani na mani na mfumo wa nawu i tshaku ro tiyisisa leswaku vanhu hinkwavo eAfrika-Dzonga va hlayisekile no titwa tano.3. Mitlangu leyi ta ka3.1. Khabinete yi kombela vaaki hinkwavo va Afrika-Dzonga na vakhumbheki hinkwavo ku nghenelela tanihileswi tiko ri hlayelaka ku ya eka Khomferense ya Misava ya Misava ya AIDS ya vu 21 ehansi ka nhokomhaka “Mfikelelo wa Ndzinganiso wa Timfanelo Sweswi”, ku sukela hi ti 18 ku fikela ti 22 Mawuwani 2016, eSenthareni ya Tihlengeletano ta Misava ya Albert Luthuli eDurban.Tanihi xiphemu xo aka ku ya eka AIDS 2016 no lulamisa tisekithara hinkwato, Xandla xa Phuresidente Cyril Ramaphosa, tanihi Mutshamaxitulu wa Huvo ya Aids ya Rixaka ra Afrika-Dzonga, u ta rhangela masiku ya tlhanu yo hlayelela ku ya ehansi eUnion Buildings hi ti 13 Mawuwani 2016. #5Days to #AIDS2016 swi tumbuluxiwile ku tiyisisa xiyimo xa mbhurisano. Ku engetela #1Day to #AIDS2016 swi ta tirhisiwa ku sukela hi ti 17 Mawuwani 2016 leswi nga ta fungha siku rin’we ro hlayelela ku ya ehansi.Vaakatiko va hlohloteriwa ku ambala swo swiambalo swo tshwuka, swo basa kumbe swa ntima, mihlangano yi fanele yi kombisa switirhisiwa swa dyondzo na tikhondomo eka tindhawu leti nga pulaniwa, na tindhawu ta vukhongeri ku endla mitirho ya swikhongelo swo hlawuleka no lumeka makhandlhela ya switsundzuxo. Vufambisi bya tisekithara hinkwato i bya nkoka eku akeni ku ya eka AIDS 2016. Vuxokoxoko bya leswi na migingiriko yin’wana swi nga kumeka eka www.gov.za3.2. Siku ra Nelson Mandela ra Misava Hinkwayo hi ti 18 Mawuwani i xitsundzuxo xa ntirho wa hina xo antswisa vutomi bya lava pfumalaka ku tlula hina. ""Ku hava makumu yo endla swo antswa. Hi fanele ku swi endla nakambe nakambe."" Hi hlohlotela vaaki hinkwavo va Afrika-Dzonga ku tirhisa 67 wa timinete eka nkarhi wa vona ku nghenelela eka vukorhokeri lebyi nga tilaveriki swa byona hikuva swin’we hi tshalatshala ra nhlengelo hi nga cinca misava.Lembe leri xikongomelo xi ta va eka dyondzo na ku kota ku hlaya no tsala, nhlayiseko wa swakudya, vutumbelo na mbangu. Khabinete yi kombela vaaki va Afrika-Dzonga ku Tirha Xiphemu xa Vona hi ku pfuneta ku tumbuluxiwa ka swirhapa swa swakudya, ku hlayela vana, ku penda swikolo no hoxa xandla eka nhluvukiso wa miganga. 3.3. Lembe leri Afrika-Dzonga ri tsundzuka anivhesari ya vu 60 ya Machi ya Vavasati, ehansi ka nhlokomhaka: “Vavasati va hlangana eku yiseni ka Afrika-Dzonga emahlweni” ku tiyisisa nakambe ku tinyiketela ka mfumo ku tirha ku ya eka vaakatiko lava pfumala swivumbeko hinkwaswo swo tsan’wa no yisa Afrika-Dzonga Emahlweni hi ku tlakusa lemukiso hi ntirho wa nkoka lowu vavasati va wu tirhaka eka nhluvukiso wa ikhonomi ya vanhu va tiko. Ku nyikiwa ka matimba eka vavasati i xiphhemu xa nkoka xa ntsombano wa vanhu no aka rixaka.Ku tsundzukiwa ka vu 60 ka Siku ra Vavasati ra Rixaka hi ti 9 Mhawuri, 2016 ku ta kombisa matimu ya nyimpi ya vavasati, hi ku vula ‘XitorixaYena’. Ku hoxa xandla loku nga endliwa hi vavasati enyimpini yo tshikeleriwa no ntsan’wiwa ku katsa na ku humelela ka vavasati ehansi ka xidemokirasi ku ta kombisiwa. Phurogireme ya dyondzo ya mani na mani hi tichanele to hambanahambana ta vuhlanganisi hi mfumo, vaakatiko na mabindzu lawa ya nga ri ki ya mfumo yi ta tekiwa na migingiriko leyi yi yi akaka eka swifundhankulu hinkwaswo ku rhangela ku ya eka Siku ra Vavasati hi ti 9 Mhawuri.Ntirhonkulu wa Siku ra Vavasati wu ta va kona eUnion Buildings ePitori. Siku ri ta sungula hi pharedi ku suka eXitichini xa Bosman ku ya eka Xikwere xa Lilian Ngoyi laha Phuresidente Jacob Zuma a nga ta pfula Xitsundzuxo xa Wansati la Hanyaka. Mifambiso ya ximfumo yi ta rhangeriwa hi ku macha ka vavasati ku suka eka swiphemu swo hambanahambana swa doroba ku ya eUnion Buildings.3.4. Holobye wa Vuhlanganisi bya Tiqingho na Vukorhokeri bya Tiposo Dokodela Siyabonga Cwele u ta rhangela varhumiwa va le Afrika-Dzonga ku ya eka Khomferensenkulu yo Angarhela ya Nhlangano wa Tiposo ta le Afrika (PAPU) leyi nga ta va kona hi ti 22-23 Mawuwani eYaoundé, Cameroon. Khomferense yi kongomanile no hetisisa xiyimo xa Afrika ku ya emahlweni eka Khongirese ya Nhlangano wa Tiposo ta Misava (UPU), leyi nga ta va kona hi ti 19 Ndzhati-7 Hlangula eIstanbul, Turkey.Khabinete yi amukerile swikongomelo swa Afrika-Dzonga eka tiko swo yimela ku hlawuriwa nakambe eka nhlangano wa Mafumelo ya UPU, hi ku fambisana na swikongomelo swa pholisi ya matikomambe swo vumba nakambe mafumelo ya mihlangano ya misava no humelela eka ajenda ya nhluvukiso. PAPU na UPU swi kongomisile eka ku antswisa nhlanganiso na cincano wo tirhisa vuxokoxoko exikarhi ka vatirhi va poso lava nga langhiwa na vakhumbhekinkulu van’wana ku tiyisisa vukorhokeri bya poso bya misava hinkwayo ku tiyisisa leswaku va hunguta ku aviwa ka xidijiti no nyika mfikelelo eka vuhlanganisi na vukorhokeri bya swa timali.4. Xiyimo xa Khabinete eka timhakankulu leti nga mbangwini4.1. Vaaki va Afrika-Dzonga va tsundzukile hi ku amukela loko Phuresidente Jacob Zuma a tivisile leswaku ti3 Mhawuri 2016 i siku ro wisa ra mani na mani ku kotisa vavhoti lava ringanelaka na lava nga titsarisela ku vhota va ntshuxekile hi siku leriya.  Hi le tlhelo IEC yi ta ringeta ku tiyisisa leswaku mihlawulo yi ntshuxekile no ka yi weli etlhelo ro karhi, i vutihlamulerinkulu bya vakhumbheki hinkwavo ku katsa na miganga na mavandla ya tipolitiki. Khabinete yi tsakela ku kombela vaaki hinkwavo va Afrika-Dzonga ku tiyisisa ku rhula na ntshamiseko emahlweni ka hina, hi nkarhi wa mihlawulo ya mfumo wa miganga ya 2016 na loko yi hundzile. Tiejensi to hlayisa nawu ti nge tiyiseli swendlo swo onha leswi kongomisiweke eka ku tsan’wa vavhoti. Hi hlohlotela vavhoti hinkwavo lava nga titsarisela lava nga ta ka va nga koti ku vhota hi ti3 Mhawuri ku endla swikombelo swo vhota hi ndlela yo hlawuleka na IEC.4.2. Vaaki hinkwavo va Afrika-Dzonga va hlohloteriwa ku nghenelela eka maendlele yo langha eka Masagwadi ya Swileriso swa Rixaka ya 2017. Swileriso swa Rixaka i masagwadi ya le henhla swinene ya tiko, hi Phuresidente wa rona, lawa ya nyiwaka eka vaakatiko va rona na vaaki va le matikwenimambe lavo hlawuleka.Swirho swa vanhu swi rhambiwa ku langha vanhu lava va tshembhaka leswaku va fanele ku kuma mixiximo ya le henhla swinene ya tiko. Swirho swa vanhu swi fanerile ku damarheta ntiyisiso wo koma hi munhu loyi a langhiweke naswona tifomo to langha ti nga kumeka eka webusayiti ya Hofisi ya Phuresidente.4.3. Hi amukela swikumiwa ku suka eka Xiviko xa Xiyimo xa Madorobankulu ya Afrika-Dzonga (SOCR) lexi nga humesiwa hi ti 22 Khotavuxika 2016 hi Netiweke ya Madorobankulu ya Afrika-Dzonga. SOCR yi tivisa vonele ra malembe ya tlhanu eka matirhelo na swiyimo swa madorobankulu lamakulu ya laha tikweni no vekela Ajenda ya Nhluvukiso hi ku vula mahungu ya nkoka yo kunguhata, yo hluvukisa, na vufambisi bya madorobankulu ku ya eka rixaka leri ta ka ra varhangeri va vanhu. Xiviko lexi xi tlakusa swendlo swo endla leswaku madorobankulu ya antswa, no katsa hi ntalo no va tindhawu to tirha kahle eka lava va tshamaka eka tona.4.4. Minghenelelo ya mfumo yi sungula ku tswala mihandzu naswona timasipala leti seketeriwaka hi mapfhumba yo fana na Tlhelela eMasunguleni ya le ku hlamuleni hi ndlela ya kahle no kombisa swikombiso swa antswiso. I xikombiso xo ya emahlweni xa ku humelela loku nga endliwa eku mbindzimuxeni ka nkunguhato wa tindhawu wa xihlawuhlawu no antswisa mphakelo wa vukorhokeri. Swi kombisa ku humelela ko hlaya loku nga cinca xiyimo xa doroba ra hina ku ya eka swivandla swa xidemokirasi laha vaakatiko hinkwavo va nga ntshuxeka ku burisana. Leswi swi ngulumela eka Xiviko xa Mukambatinkota-Angarhelo eka Timali ta ka Masipala leti kombeke ku antswa ko vonaka eka Mimbuyelo ya Vukambatinkota eka malembeximali lawa ya hundzeke ku sukela hi 2010/11 ku fikela hi 2014/15. Xiviko xa Censasi ya Timali ta Masipala ya 2015 lexi nga humesiwa sweswinyana hi Tinhlayonhlayo ta Afrika-Dzonga i xikombiso xin’wana xa leswaku mfumo wa swi kota ku nyika vukorhokeri bya nkoka bya masungulo eka vanhu. Hi ku ya hi Ndzavisiso wa Vaakatiko wa Tinhlayonhlayo ta Afrika-Dzonga wa 2016, ku kula ka nhlayo ya vanhu va tiko ku le ku antsweni ku tlula eku sunguleni.4.5. Khabinete yi tiyisise nakambe nseketelo wa yona eka ntshuxeko wa vuhangalasi bya mahungu, ntshuxeko wo vula mavonelo na mfanelo wa munhu wihi kumbe wihi ku fikelela vuxokoxoko eAfrika-Dzonga. Timfanelo leti, leti nga boxiwa kahle eka Vumbiwa, ti ta tshama ti tlakuseriwa ehenhla no sirheleriwa hi hinkwerhu.Ntirho wa SABC tanihi muhaxi wa mani na mani yi ta tshama yi ri ya nkoka eka nhluvukiso wa xidemokirasi xa hina lexi xa ha ri ki lexintsongo. Mbhurisano wa sweswinyana hi mhaka ya swiboho swa vuhleri mayelana no haxa swifaniso swa madzolonga no onhiwa ka nhundzu swi fanele ku khomiwa hi mukhuva lowu twalaka leswi nga ta tirha ku tiyisa xidemokirasi xa hina.Khabinete yi tshama ya ha tshembha leswaku muhaxi wa mani na mani u ta ya emahlweni a tirhela swilaveko swa vanhu hinkwavo va Afrika-Dzonga.4.6. Ku antswa ka Afrika-Dzonga hi tindhawu ta 14 eka Nongonoko wa Matirhelo ya Swifambo wa Bangi ya Misava wa 2016 swi hi byela leswaku Afrika-Dzonga ri pfulekerile mabindzu. Afrika-Dzonga ri yime eka xiyimo xa vu 20 eka matiko ya 160 lawa ya nga kamberiwa hi ndzavisiso, laha ri ye ke ehenhla ku suka eka 34 hi 2014. Ku olovisiwa ka mafambelo ya nhundzu na vukorhokeri swi hoxa xandla swinene eka mphikizano wa tiko, ngopfungopfu tanihi ndhawu ya vuvekisi.4.7. Khabinete yi kumile xiviko ku suka eka Vaholobye va Swicelwa, Mitirho na Timali hi ku landzela mbhurisano wa vona wo vonaka na vakhumbheki va le ka vumaki bya bangi. Mbuyelo wa xiviko lexi wu ta vuriwa kwala ku fambeni ka nkarhi.4.8. Khabinete yi amukela Xiviko xa Ndzavisiso wa Vaakatiko hi Tinhlayonhlayo ta Afrika-Dzonga leswi kombaka ku humelela loku hi nga ku endla tanihi rixaka eka tindhawunkulu ta mphakelo wa vukorhokeri, ngopfungopfu eka nkarhi lowu languteriweke wo hanya wa vanhu va hina.Tinhlayonhlayo let i tshalatshala ra nkoka ro tivisa nkunguhato wa makungu eka mfumo ngopfungopfu vufambisi lebyintshwa na lebyi ta ka bya mfumo wa miganga loko ka ha yiwa eka mihlawulo ya ti3 Mhawuri. Mfumo wu ta nghenelela ku ololoxa mitlhontlho leyi nga kombisiwa eka xiviko hi Xivono xa Kungu ra Nhluvukiso wa Mfumo xa 2030, lexi ku nga kungu ra vanhu hi vanhu.4.9. Khabinete yi khensisa lava landzelaka:Nkosinathi Maphumulo, loyi a tivekaka swinene tanihi Black Coffee, ku va a ve muaki wa Afrika-Dzonga ku wina Vunyanyuri bya Vuntima bya Thelevhixini (BET) Nkombiso wo Antswa wa Misava hinkwayo: Sagwadi ra Afrika.Bafana Bafana ku va yi winile Edixini ya Khapu ya COSAFA ya 2016. Xipano a xi katsa swinene vatlangi va le hansi ka malembe ya 23 xi tshembhisa swinene eka ku humelela ka vumundzuku bya tiko eka ndhawu ya misava hinkwayo.Springboks eka ku humelela ka vona ehenhla ka Ireland eka ndzingo wa vunharhu ku wina serisi.Vawini eka Masagwadi ya Foramu ya Sayense na Thekinoloji ya Rixaka ya vu 18 lawa ya nga ya masagwadi ya nkoka swinene eka sayense, vunjhiniyere, thekinoloji na ntumbuluxo wa swilo swintshwa (SETI) eAfrika-Dzonga. Masagwadi ya xixima ku hoxiwa ka xandla ka xiyimo xa le henhla eka SETI hi ku hlohlotela no hakela ntirho wa le henhla.Dorobankulu ra Tshwane leri kumeke ku tekeriwa enhlokweni eka misava hinkwayo eka Masagwadi ya Siku ra Wi-Fi ra Misava Hinkwayo ku va ri vi le Dorobankulu leri Tumbuluxeke Swilo Swintshwa kumbe Phurogireme ya Mfumo yo Hlanganisa Avo wa Xidijiti. Masagwadi lawa a ya khomiwile eka Khongirese ya Misava Hinkwayo ya Wayilese eUnited Kingdom. Wi-Fi ya Mahala ya Tshwane (leyi tivekaka tanihi TshWi-Fi) yi tisile 1.8 miliyoni wa vaakatiko eka netiweke ya le Ntsindza eka rhumelo lowukulu wa Wi-Fi ya Mahala ya masipala etikweninkulu ra le Afrika. Ku simekiwa a ku ri mbuyelo wa xinakulobye na Phurojeke Isizwe.4.10    Khabinete yi yisa michavelelo:Eka matiko lawa ya hlanganeke na mihlaselo yo chavisa sweswinyana, ku katsa na Somalia, Turkey, Bangladesh na Iraq. Afrika-Dzonga ri yima ri tiya na vaaki va misava hinkwayo ku sola swiyimo hinkwaswo swa vutherorisi.Eku hundzeni emisaveni ka xidyondzeki lexi tekeriwaka ehenhla swinene, mutsari, murhangeri, Phurofesa Adam Small.Eka ndyangu na vanghana va MEC wa Vurimi wa Limpopo Joy Matshoge loyi a loveke eka nghozi ya movha eMokopane, Limpopo.Eka ndyangu wa n’wamabindzu loyi a humeleleke Don Mkhwanazi loyi a tirheke ntirho wa nkoka swinene eka ku nyikiwa ka matimba hi swa ikhonomi eka vantima no fambisa cinco wa ikhonomi etikweni. Hi yena mutumbuluxi wa Foramu ya Vufambisi bya Vantima.5. Ku thoriwaKu thoriwa hinkwako ku ta endliwa endzhaku ka loko ku kamberiwile tidyondzo na mbhasiso lowu faneleke.5.1.        Bodo ya Ntsundzuxo ya Hofisi ya Vufambisi bya Nhundzu ya swa Vutlharhi ya Rixaka eka nkarhi wa malembe ya mune:a)    Manana Morne Barradas;b)    Dokodela Antonel Olckers;c)    Tatana Mkhetwa Alvin Maluleke;d)    Dokodela Carol Bernice Nonkwelo;e)    Phurofesa Deresh Ramjugernath;f)     Manana Mary Tumelo Mashabela (ku thoriwa nakambe);g)    Tatana Duncan Raftesath (ku thoriwa nakambe);h)   Tatana McLean Sibanda (ku thoriwa nakambe na Mutshamaxitulu); nai)     Tatana Vishen Pillay.5.2. Nhlangano wa Rixaka wa Ncukumeto wa Malakatsa ya Nghozi:a)  Ku yisiwa ka swa nkarhinyana ka Dokodela Wolsey Otto Barnard, ku suka eka Ndzawulo ya Eneji, tanihi Muofisirinkulu wo Khomela, eka nkarhi wa malembe yanharhu.5.3. Bodo ya Valawuri ya Vulawuri bya Eneji ya Rixaka ya Afrika-Dzonga:a)    Tatana Yusuf Adam5.4.        Swirho swa Bodo ya Ejensi ya Timhaka ta Misava eka nkarhi wa malembe yanharhu:a)    Eugenia Xoliswa Kula-Ameyaw Gyarko;b)    Nkosinathi Biko;c)    Amanda Zolisa Cuba;d)    Jill Corfield;e)    Johannes (Jan) Frederick Davel;f)     Thandiwe Sylvia January-McLean;g)    Manare Jeoffrey Legodi;h)   Phumzile Peterson Makhosana;i)     Revherende David Gauta Mogomane;j)      Viloshnee Naidoo;k)    Yusuf Patel;l)     Mmatlou Hellen Phaleng-Podile;m)  Thembeka Semane;n)   Frans Johannes Van der Westhuizen; nao)    Christoffel Willem Weilbach;Swivutiso:Mr Donald LiphokoRiqingho: 082 901 0766"
Xitatimende xa Lekgotla ya Khabinete ya Mhawuri 2016,22 Aug 2016,https://www.gov.za/speeches/statement-cabinet-lekgotla-august-2016-22-aug-2016-0000,https://www.gov.za/ts/speeches/statement-cabinet-lekgotla-august-2016-22-aug-2016-0000,"Khabinete yi khomile Lekgotla ku sukela hi ti 16 ku fikela ti 19 Mhawuri 2016 Endlwini ya Vuyeni ya Phuresidente ya Sefako Makgatho ePitori.Lekgotla ya Khabinete ya Mhawuri 2016 yi funghile ndzhawu ya le xikarhi ya nkarhi wo khoma hofisi eka Vufambisi bya Vutlhanu.Lekgotla ya Khabinete yi tekile nkarhi ku hoyozela Afrika-Dzonga ku va ri vi le na Nhlawulo Wa Mfumo wa Miganga wo rhula, wo ntshuxeka no ka wu nga voyamelangi etlhelo rin’we lowu ve ke kona hi ti3 Mhawuri 2016.Lekgotla yi vi le kona eka xiyimo xo ya emahlweni xa mbonako wa ikhonomi lowu nga eka xiyimo xa le hansi leswi endliweke hi swivangelo swo hambana hambana swa le ndzeni na swa le handle, ku katsa na nxungeto lowu nga kona nkarhi hinkwawo eka vulawuri bya mikambelo ya swikweleti swa hina.Lekgotla yi nyikile nkarhi eka Khabinete wo langutisisa hi nhlanganelo eka ku tirhisiwa ka phurogireme ya migingiriko ya Mfumo no nyika tidyondzo ta nkoka ta matirhiselo ya Kungu ra Nhluvukiso wa Rixaka yo twala swinene no hetiseka, leti seketelaka Rimba ra Makungu ya Nkarhi wa le Xikarhi 2014-2019.Swiboho swo tiya swi tekiwile eka makungu yo tiya no tirhiseka leswi nga ta yisa Rimba ra Makungu ya Nkarhi wa le Xikarhi 2014-2019 na Kungu ra Timhaka ta Kaye eka xiyimo xa le henhla. Makungu lawa ya lava leswaku tisekithara hinkwato, leswi katsaka na mfumo, vaakatiko, mabindzu na swa mitirho, ku va ti pfinya tihembhe no tirha swin’we ku tiyisisa leswaku hi yisa Afrika-Dzonga eka nhluvukiso wa vanhu wa nkarhi wo leha na ndlela ya nkulo wa ikhonomi.Makungu yo tiya ya vekiwile ku entisa ku tirhisiwa eka lembeximali leri ta ka, leswi swi tlhelaka swi pfumelela mfumo ku longoloxa Rimba ra Maxavelo eka Nkarhi wa le Xikarhi (MTEF) eka Kungu ra Timhaka ta Kaye.Lekgotla ya Khabinete yi langutile eka tindzhawu ta tsevu ta nkoka:1. Yo sungula, nkambelo wa matirhelo ya ikhonomi ya misava hinkwayo na ya laha kaya ku kaneriwile hi wona kun’we na migangiso ya nhlanganiso wa ikhonomi na timali eka lembe leri ta ka no tlurisa. Leswi swi kotisile Khabinete ku kuma swiboho swa yona swa nkulo wa ikhonomi na timali eka xiyimo xa ikhonomi ya misava.1.1. Mpfuxelelo wa misava hinkwayo wa ha languteriwile ku tiyelela kambe eka mpimo wa le hansi loko ku pimanyisiwa na mpimo lowo sungula, tanihileswi Brexit yi khumbhaka hi ndlela yo biha eka nkulo wa misava hinkwayo. Sub-Saharan Afrika yi le ku langutiseni ka swiyimo swa matirhelo ya ikhonomi leswi tlhontlhaka tanihileswi tiikhonomi letikulu ti tilunghiselaka ku hunguta maendlele eka nhundzu.1.2. Mixungeto yin’wana yi katsa ku tsana loku kotekaka eka sisiteme yo banga ya Euro; ntshamiseko wa swa timali eka timakete leta ha kulaka; mixungeto ya tipolitiki ta ndzhawu, mixungeto ya maxelo na ya rihanyo.1.3. Rimba ra nkarhi wa le xikarhi ri tiyisisa mimbuyelo ya vanhu eka mbangu wa ikhonomi leyi vevukaka. Mfumo wu tshama wu tinyiketerile ku fikelela mikongomiso ya wona ya nkarhi wa le xikarhi eka timali naswona wu ta teka magoza yo engetelela ku endla tano loko swiyimo swi pfumela.1.4. Ku tinyiketela ka mundzuku ka mfumo swi ta ya hi mipfuxelelo leyi nga ta vekiwa eka ku fuma ko hetiseka, na hi nghenelelo ku suka eka mabindzu yo ka ya nga ri ya mfumo.2. Ya vumbirhi, Lekgotla ya Khabinete yi tlhele yi langutisisa eka ku tirhisiwa ka Kungu ra Timhaka ta Kaye ku kurisa ikhonomi ya Afrika-Dzonga leswi nga tivisiwa hi Phuresidente Jacob Zuma eka Mbulavulo wa yena hi Xiyimo xa Rixaka hi Nyenyenyani 2015.2.1. Xikongomelo a xi ri eka tiphurogiremenkulu na tiphurojeke ku entisa ku tirhisiwa ka Kungu ra Timhaka ta Kaye eka lembe ximali leri ta ka. Leswi swi kongomisile eku tekiweni ka tiphurojeke ta nkoka wa le henhla eka lembeximali leri ta ka no ya emahlweni leswi kongomisaka eka ku va na nkoka wa kahle wo khomeka eka ikhonomi hi ku pfula swipfalonkulu.2.2. Khabinete yi tekile swiboho swa makungu ku hlayisa ku tirhisiwa ka le henhla ka Pholisi ya Kungu ra Migingiriko ya Vumaki ku katsa:Leswaku Ndzawulo ya Mabindzu ya Mfumo na Vutameri bya Tiko swi hlanganisa maxavelo ya swifambo ku ya eka nhlangano wun’we (Transnet) ku tiyisisa ku hetiseka na nandzeleriso eka swilaveko swa laha kaya.Ku hetisisa nhlelo wa mihunguto ya swa timali eka mabindzu ku tiyisisa swiyimo no fikelela ku hlayisa mali ku ndlandlamuxa nkulo wo katsakanya swinene.Tihlayohlayo ta nkunguhato wa mabindzu leti nga tumbuluxiwa hi Banginkulu ya Afrika-Dzonga, Vutameri bya Tiko, SARS na Tihlayohlayo ta Afrika-Dzonga swi ta kombisa no vona nkhuluko wa timali lowu nga ri ki enawini.Ku tivisiwa ka mindzhundzhuluko ya milawu ku tirhisa 30% leyi vekiweke etlhelo (Nawumbisi wuntshwa wa Maxavelo lowu tumbuluxiweke hi Vutameri bya Tiko) hi Nyenyankulu 2017 no pfula ku kota ka tiSMME, tikhooparethivhi na mabindzu ya le malokixini na ya le matikoxikayaKu tirhisiwa ka Milawu ya Maxavelo yo Hlawuleka eku heleni ka Mhawuri 2016 tanihi tshalatshala ro sungula eka nghenelelo lowu wo cinca.2.3. Mfumo wu ta ya emahlweni wu kongomana na tisekithara ta swa mitirho, ku katsa na xilaveko xa tindlela to hambana hambana ku seketela nkoka lowukulu eka mitirho, ku katsa na ku tirhisiwa ka tiphurogireme ta timali ta nseketelo, exikarhi ka tin’wana: swiambalo, malapi, maendlele ya dzovo na titanghu; vutumbuluxi bya timbewu na vukorhokerhi bya phurosese ya bindzu.2.4. Nghenelelo lowu humeleleke wa Ikhonomi ya Malwandle wu ta tlakusa tiphurojeke ku ndlandlamuxa vupfhumba bya le kusuhi na lwandle na bya le lwandle ku fikelerisa ku tumbuluxiwa ka mitirho ka nkoka.2.5. Ku ololoxa mitlhontlho ya eneji etikweni, Ndzawulo ya Eneji yi ta hetisa Kungu ra Eneji leri Hlanganisiweke na Kungu ra Xitirhisiwa ra Gezi leri Hlanganisiweke eku heleni ka 2016 ku nyika ntshembho eka mixavo ya gezi na vuvekisi eka tshaku ra rixaka.2.6. Komiti ya Vaholobye eka Vuvekisi, leyi fambisiwaka hi Phuresidente Jacob Zuma yi ta fambisa tiphurojeke leti kongomiseke eka vuvekisi eka mfumo. Tiphurojeke leti ta 40 ti katsa vutumbuluxi bya timbewu na tiphaka ta vurimi, eneji na switirhisiwa, vumaki na tiphurojeke ta vukorhokeri. Tiphurojeke leti ti hlawuriwile hi ku va ti ri na nkoka lowukulu eka ikhonomi leyi hlanganisiweke na Kungu ra Timhaka ta Kaye; ku va ti kota ku sungula eka malembe mambirhi lawa ya ta ka; no kota ku koka vuvekisi ku ya emahlweni no vuyerisa miganga.2.7. Ndzawulo ya Mabindzu na Vumaki yi ta hetisisa kungu ro rhumela tithekinoloji leti nga tumbuluxiwa laha kaya eku heleni ka 2016. Ku ya emahlweni, Ndzawulo ya Sayense na Thekinoloji na Vutameri bya Tiko swi ta hlayisa timali to engetelela ku seketela no ndlandlamuxa Nkwama wa Mabindzu hi Phakeji ya Nseketelo wa Ikhonomi leyi Kotekaka.2.8. Nkongomiso wu ya emahlweni wu vekiwa eka nhlayiso wa mati no hunguta ku lahleka ka mati. Hi Ndzhati 2016, mitwanano yi ta hetisisiwa na timasipala leti nga ku lahlekeriweni hi mati ka le henhla, ku fambisa ku vekiwa ka vatirheli, na modele wa swa timali wo vonaka wu ta hetisisiwa.2.9. Eku hatlisiseni ka ku tirhisiwa ka Kungu ro Hlanganisa ra le Afrika-Dzonga ku hlanganisa swikolo, switirhisiwa swa rihanyo na tihofisi ta mfumo, Pholisi ya ICT yi ta hetisisiwa no pasisiwa. Kamara ro Kanela ra Burodibende ri ta tumbuluxiwa ku hatlisisa ku tirhisiwa.3. Ya vunharhu, Khomixini ya Mfambiso wa Switirhisiwa ya Phuresidente (PICC) MANCO yi nyikile xiviko xa xiyimo xa le henhla eka Lekgotla eku tirhisiweni ka phurogireme ya nhluvukiso wa switirhisiwa swa rixaka ku katsa na makungu yo tiya yo tirhisiwa ka switirhisiwa eka lembeximali leri ta ka no tlurisa. Ntirho wa PICC wu longoloxiwile ekusuhi swinene na Kungu ra Timhaka ta Kaye4. Ya vumune, xiviko xa ku humelela lexi komisiweke eka ku tirhisiwa ka Rimba ra Makungu ya Nkarhi wa le Xikarhi (MTSF) 2014-2019 xi nyikiwile, lexi kongomiseke eka nkambelo wa swilo swa nkoka swa MTSF 2014-2019 ku antswisa ku tirhisiwa eka lembeximali leri ta ka.4.1. Loko ku ri karhi ku tekeriwa enhlokweni ntirho lowu nga endliwa ku fikela sweswi eka Kungu ra Timhaka ta Kaye, swi tlhela swi tekeriwa enhlokweni leswaku ku tirhisiwa ko hatlisisiwa ku fanerile ku ndlandlamuxa nkulo wa ikhonomi.4.2. Kungu ra migingiriko ro tiyisisa maxavelo ya kahle eka mahlayiselo ya switirhisiwa swa ka masipala no tirhisa vufambisi bya kahle bya timali ta nhundzu swi ta tumbuluxiwa no tirhisiwa ku engetela vutomi na nkoka wa nhundzu ya switirhisiwa.4.3. Khabinete yi ololoxile ku sungula phurosese ya rixaka eka njhekanjhekisano wa Ntwanano wa Swirho exikarhi swa mitirho, mabindzu na mfumo ku kondletela nkulo wa ikhonomi na hunguta ku lahleka ka mitirho.5. Ya vutlhanu, ehenhla ka ku longoloxiwa ka MTEF eka Kungu ra Timhaka ta Kaye, Vutameri bya Tiko na Ndzawulo ya Nkunguhato, Nandzeleriso no Hlela swi nyikile swiringanyeto swa swona eka ntirho lowu endliweke eka lembe leri hundzeke ku longoloxa mpimanyeto wa rixaka eka Kungu ra Nhluvukiso wa Rixaka ku katsa na Rimba ra Makungu ya Nkarhi wa le Xikarhi (MTSF) 2014-2019.5.1. Mfumo wu boxile ntlawa wa swikongomiso swa mpimanyeto swa 2017/18 leswi kongomaneke no hlayisa maxavelo ya switirhisiwa, ku tiyisisa nseketelo eka nhluvukiso wa vuswikoti no hlayisa mimpimo ya ntiyiso ya maxavele eka lava nga swela.5.2. Ntirho eka ku boxa ku kota na timali leti hlayisiwaka ku suka eka leswi salaka eka MTEF swi ta ya emahlweni.6. Ya vutsevu, Lekgotla yi tlhele yi langutisisa ku humelela loku nga endliwa na magoza lawa ya landzelaka eka ku aka hi vuntshwa eka tikhamphani leti n’winyi ku nga mfumo (tiSOC) ku sukela loko ku vi le na Khabinete ya Lekgotla ya Nyenyenyani 2015. Leswi swi fambisana na ntirho wa nkoka lowu endliweke hi tiSOC eka cinco wa nkoka wa ikhonomi ya vanhu lowu seketeriweke eka phurogireme ya Vufambisi bya Vutlhanu.6.1. Ku tirhisiwa ka phurogireme yo tshamisisa swi humelerile hi swiyimo swo hambana. Ku tiyisisa vurhangeri ku fambisa makungu yo cinca swi tshama swi ri swa nkoka.6.2. Eskom yi tshamisisiwile swinene eka matirhelo ya swa migingiriko na ya swa timali ha swimbirhi swa antswa.6.3. Komiti ya Vaholobye yi ta ya emahlweni yi langutisisa 13 wa minghenelelo yin’wana yo kongoma.6.4. Lekgotla yi vekile xikongomiso eka ku hetisisiwa ka Modele wa Vun’winyi bya Vakhomi va Mikavele, leswi nga ta letela rimba ra milawu ra ku akiwa hi vuntshwa ra SOC hi Hukuri 2016.6.5. Ntirho wu ta tlhela wu sungula leswaku ku tumbuluxiwa Huvo ya Phuresidente ya Vufambisi bya tiSOC leyi nga ta nyika Phuresidente Zuma ntila wo vona eka swiboho swa makungu na minghenelelo ku tumbuluxa tiSOC leti nga ta tirha ntirho wo cinca eka mfumo lowu hluvukaka no kota.Swiboho na makungu ku suka eka Khabinete ya Lekgotla swi ta tiyisa ku tirhisiwa ka phurogireme ya migingiriko ya mfumo no nyika ku titshembha ka leswaku Afrika-Dzonga ri le ka nhluvukiso wa vanhu wa nkarhi wo leha na ndlela ya nkulo wa ikhonomi.7. Mikosi yo Hlawuleka ya Swirho swa Mfumo7.1. Khabinete yi tsanisiwile hi ku hundza emisaveni ka khale ka Holobye wa Mitlangu na Vuhungasi, Rhevherende Arnold Makhenkesi Stofile. Tanihi nhenha ya vurhangeri eka swa tipolitiki, u nghenelerile eka tiphuphu hinkwato ta mfumo, eka mihlangano yo hambana hambana ya swifundzankulu, ya tiko na ya misava hinkwayo.7.2. Phuresidente Jacob Zuma u tivisile leswaku Rhevherende Stofile u ta nyikiwa Nkosi wo Hlawuleka wa Xirho xa Mfumo hi ku ya hi Xiyenge 2 xa Pholisi ya Nkosi wa Xirho xa Mfumo na Xirho xa Mfumo wa Xifundzankulu. Tanihileswi hi tsundzukaka murhangeri loyi wa matimba wa tiko ra hina, ntirho wo tsundzuka ximfumo mufi Rhevherende Stofile wu le ku khomiweni namuntlha, hi 11 nimpundzu eAbbotsford Christian Centre eEast London. Phuresidente Zuma u lerisile leswaku Mujeko wa Tiko wu hahisiweriwa ehansinyana eka tindzhawu hinkwato ta mijeko eRhiphabuliki ya Afrika-Dzonga hi siku ra nkosi.7.3. Mufi Rhevherende Stofile u ta lahliwa eka ntirho wo lahla lowu nga ta khomiwa eYunivhesiti ya Fort Hare laha a ri Chanselara, hi Ravumune ti 25 Mhawuri 2016 eAlice, eXifundzeninkulu xa Kapa Vuxa. Phuresidente Zuma u ta nyika mbulavulo wo ndhundhuzela enkosini wa mufi Rhevherende Stofile.Hi yisa michavelelo eka ndyangu wa yena na vanghana eka nkarhi lowu wo vava no tika.Etlela hi ku rhula tatana Stofile.Swivutiso:Donald LiphokoRiqingho: 082 901 0766"
Xitatimende xa nhlengeletano ya Khabinete xa ti 31 Mhawuri 2016,2 Sep 2016,https://www.gov.za/speeches/statement-cabinet-meeting-31-august-2016-2-sep-2016-0000,https://www.gov.za/ts/speeches/statement-cabinet-meeting-31-august-2016-2-sep-2016-0000,"1. Ku tirhisiwa ka Tiphurogiremenkulu ta Mfumo1.1. Phuresidente Jacob Zuma u rhangerile vurhumiwa bya Mfumo wa Afrika-Dzonga ku ya eka Samiti ya Varhangeri va Mimfumo ya Nhluvukiso wa Miganga ya Ntolovelo ya le Dzongeni wa Afrika (SADC) ya vu 36 leyi nga va kona ku sukela hi ti 30 ku fikela ti 31 Mhawuri 2016 ehansi ka nhlokomhaka: “Mfambiso wa Switirhisiwa eka Vuvekisi bya Switirhisiwa swa Eneji wa Nkarhi wo Leha eka Nkatso wa Vumaki bya SADC na ku Humelela ka Rhijini”.Samiti yi langutanile na xilaveko xo antswisa nhluvukiso wa switirhisiwa na vumaki haswimbirhi ku ndlandlamuxa hlanganiso no hlayisa mabindzu ya le rhijinini hi ku ololoxa ajenda ya nhluvukiso wa nkarhi wo leha ya SADC.Eka xiyimo xa tipolitiki na vuhlayiseki eka rhijini, xikongomelo a xi ri eka mpfuxelelo wa vumbiwa, mabindzu ya mfumo na ya vuhlayiseki eka Mfumo wa Lesotho, ndzivalelano wa rixaka, ku tirhisiwa ka Kungu ra Xiletelo ra SADC eMadagascar na mimbhurisano ya rixaka hi ku lulamisela mihlawulo ya rixaka eRhiphabuliki ra Xidemokirasi ra Congo.Khabinete yi hlangana na Phuresidente Jacob Zuma eku yiseni ka mikhenso eka Swirho swa Mimfumo swa SADC eka ku tshembha na vutitshembhi eku hlawuleni ka Afrika-Dzonga tanihi hi Mufambisi wa SADC loyi a ta ka hi Mhawuri 2017.1.2. Khabinete yi amukerile vuvekisi bya matimu bya R11 biliyoni hi Nhlangano wa Misava hinkwayo wa Swifambo wa Beijing (BAIC) ku tumbuluxa feme ya vumaki bya swifambo eka Zoni ya Nhluvukiso wa Vumaki ya Coega.Ntwanano lowu i vuvekisi lebyikulu eka swifambo eAfrika eka malembe ya 40 lawa ya nga hela no tiyisisa tiko tanihi ndzhawu ya vuvekisi ya le henhla eka vahumelerisi va mimovha emisaveni hinkwayo.Leswi swi endliwile swi koteka hi pholisi ya mbango yo seketela ya Afrika-Dzonga, ngopfu ngopfu Phurogireme ya Vuhumelerisi bya Swifambo na Nhluvukiso leswi kokeke rinoko ra vamaki va swifambo emisaveni hinkwayo.Vuvekisi bya BAIC i mbuyelo wa Foramu ya Ntirhisano wa China-Afrika (FOCAC) leyi khomiweke eJoni hi N’wendzamhala 2015, laha Phuresidente Jacob Zuma na Holobyenkulu wa China Xi Jinping va nga sayina mitwanano ya hi matlhelo mambirhi leyi nga ri ki ehansi ka 26 leyi durhaka kwalomuya ka R100 biliyoni.Phurojeke yi veka Kapa Vuxa tanihi habu ya swifambo naswona yi na nkoto wo entisa xiphemu xa maendlele ya vuhumelerisi na vuhangalasi bya nhundzu, vutumbuluxi bya mitirho na nhluvukiso wa ikhonomi. Yi languteriwe ku tumbuluxa 2 500 wa mitirho yo kongoma na mitirho yo tlula 10 600 leyi nga kongomangiki.Eku sunguleni ka lembe leri Toyota yi tivisile leswaku yi ta humelerisa timodele tintshwa ta Toyota Hilux na Fortuner tanihi xiphemu xa vuvekisi bya R6.1 biliyoni loko hi le tlhelo BMW yi lava ku aka xopo ya swiphemu ya ximanguva lawa.Vuvekisi lebyi byi pfuneta ku ndlandlamuxa swikongomiso swa hina swo hlanganyeta nkulo wa ikhonomi, ku hlayisa mitirho leyi nga kona no tumbuluxa yo tala eka ikhonomi.1.3. Khabinete yi amukela ku simekiwa ka Khooparethivhi yo Sungula ya Nhlangano wa swa Timali eka Vavasati va le Matikoxikaya eka Vutshila na Vuvatli hi Holobye wa Nhluvukiso wa Matikoxikaya na Mpfuxeto wa Misava, Gugile Nkwinti. Nhlangano wa swa Timali wa Vutshila na Vuvatli wa Mzansi, lowu nga tsarisiwa lembe leri emasunguleni, wu ta tirha tanihi pulatifomo yo banga eka vavatli lava va nga swirho swa tikhooparethivhi leti nga tumbuluxiwa eKwazulu Natal, Kapa Vuxa, Limpopo na Mpumalanga.Nhlangano wu pfumelela vavasati lava ku fikelela Sisiteme ya Rixaka ya Mahakelelo, migingiriko yo endleka hi yoxe, vuviki bya kahle bya ntiyiso naswona swi ta kotisa swirho ku teka mali hi nkarhi wo xavisa, ATM na mihlangano yin’wana ya tikhooparethivi ta swa timali eAfrika-Dzonga hinkwaro. Yin’wana ya mimbuyelonkulu ya nseketelo lowu nyikiweke yi katsa ku kumiwa ka switifikheti swa ntsariso leswi nga enawini, tiakhawunti ta le bangi, switifikheti swa mbhasiso wa xibalo na mihlanganiso eka timakete tintshwa ta laha kaya na timakete ta misava hinkwayo. Pfhumba i xiphemu xa goza ra nkatso ku nyika matimba eka vavasati etindzhawini ta le matikoxikaya hi vuswikoti na vutivi ku tumbuluxa mabindzu lawa ya humelelaka.1.4. Ku simekiwa ka pholisi ya 50/50 hi Holobye wa Nhluvukiso wa Matikoxikaya na Mpfuxeto wa Misava, swi kombisile purasi ro sungula ku va ri nghena eka xiphemu xo ringetela xa Rimba ra Pholisi eka Ku Tiyisa Timfanelo leti Yelanaka ta Vanhu lava Tirhanaka na Misava, eKwaZulu-Natal.Purasi ra 514 wa tihekitara ra Westcliffe ri na 270 wa tihekitara leti nga na mimova, 140 wa tihekitara ta tipala na 10 wa tihekitara ta migingiriko ta khavichi leyi cheletiwaka. Ntwanano wu ta kombisa vatirhi na vinyi va mapurasi ku va vinyi swin’we va mabindzu ya mapurasi eka masipala wa muganga wa uMshwathi, ekusuhi na Greytown.Exikarhi ka swilo swin’wana, pholisi yi kongomane no hlayisa nkarhi wa vatirhi va le mapurasini loko hi le tlhelo yi lava ku cinca tiphatheni ta vun’winyi bya misava etikweni no nyika matimba eka vatirhi ku kuma mikavelo eka mabindzu ya mapurasi. Rimba ra pholisi ya 50/50 ri tlhela ri kongomana no antswisa cinco wa ikhonomi eka sekithara ya vurimi.1.5. Nhlengeletano ya Cinco wa Vuhangalasi byo Mahungu byo Kandziyisiwa ya 2016 leyi a yi khomiwile Ndzawulo ya Vuhlanganisi ku burisana hi ku cinca no hambana hambana eka vuhangalasi bya mahungu bya tiko swi nyikile pulatifomo eka vakhumbheki votala lava nga kona eka mbangu wa vuhangalasi bya mahungu ku burisana hi cinco wa vuhangalasi bya mahungu bya tiko, vutihlamuleri na swikongomiso swo hambana.Nhlengeletano, leyi a yi langutane na maendlele hinkwayo ya mahungu eka ndzhawu ya vuhangalasi bya mahungu byo kandziyisiwa, ku sukela eka vun’winyi ku ya eku kandziyisiweni, ku hangalasa, ndzavisiso na vunavetisi, swi ta tivisa papila ra nhlokomhaka leri yelanaka na cinco na ku pfuxeta vuhangalasi bya mahungu bya ndzhavuko na lebyintshwa eAfrika-Dzonga.1.6. Afrika-Dzonga ri fungha Nhweti ya Vupfhumba hi Ndzhati ehansi ka Nhlokomhaka: “Vupfhumba eka Hinkwerhu” ku tlakusa leswi tiko ri swi nyikaka swo fuwa eka vaaki hinkwavo va Afrika-Dzonga.Khabinete yi hlohlotela un’wana ni un’wana ku tirha kun’we ku tiyisisa leswaku swiphiqo leswi sivelaka mfikelelo swi susiwa naswona vaaki hinkwavo va Afrika-Dzonga va nyikiwa nkarhi, no tshovela ntsakelo ku valanga tiko ra hina ro tsakisa no saseka.1.7. Hi kombela vaaki va Afrika-Dzonga ku tlangela mindzhavuko yo hambana hambana ya tinxaka ta hina tanihileswi tiko ra hina ri funghaka Nhweti ya Mfuwo hi Ndzhati ehansi ka nhlokomhaka: “Rifuwo ra Vanhu na Swikholwakholwani: Mfuwo wa hina lowu Hanyaka”.Vaaki va Afrika-Dzonga va hlohloteriwa ku tinyungubyisa hi mfuwo wa hina lowu hanyaka no tirha ntirho wo vonaka eku tiyisiseni, ku ndlandlamuxa no wu hlayisa. Swi na nkoka leswaku tanihi hi rixaka hi tlangela Rifuwo ra Vanhu leri Hanyaka ra hina eka tindzhawu hinkwato ta miganga ya hina.Ku tsundzuka ka lembe leri swi fungha 20 wa malembe ku sukela loko Siku ra Mfuwo ri tivisiwile hi 1996 naswona hi fanele ku tirhisa siku ku vukarha mfumo wa hina wa avelano ku aka ku humelela ka hina ku sukela hi 1994 eku tumbuluxeni ka Afrika-Dzonga leri nga nyandza yin’we.1.8. Khabinete yi chumbuteriwile hi Nhweti ya Vukorhokeri bya Mani na Mani ya 2016 hi Ndzhati ehansi ka nhlokomhaka “Vukorhokeri bya mani na mani eka Nkulo wo Katsakanya wa Mhaka: Ku yisa Vanhu eMahlweni (Batho Pele) eka xiyimo lexi landzelaka eku yiseni ka Vukorhokeri bya Mani na Mani eMahlweni”.Nhweti ya Vukorhokeri bya Mani na Mani ya lembe leri yi tlhela yi teka ndzhawu ya le xikarhi eka vulawuri bya vutlhanu na nhweti endzhaku ka mihlawulo ya mimfumo ya miganga. Phurogireme leyi nga leha nhweti i xiphemu xa nkoka xa Kungu ra Mpfuxelelo ra Batho Pele leri kongomiseke eka ku aka hi vuntshwa matikhomelo ya kahle, ku titshembha, ku tinyungubyisa na vuphurofexinali bya vatirhela mfumo eku nyikeni ka nhundzu na vukorhokeri bya mani na mani.Vatirhelamfumo eka mfumo va ta tirhisa nhweti leyi ku tinghenelerisa no burisana na vaakatiko na vakhumbheki van’wana va mfumo hi mhaka ya xilaveko xa mphakelo wa vukorhokeri byo hetiseka. Leswi swi vumba xiphemu xo tiyisa ku tirhisiwa ka Kungu ra Nhluvukiso wa Rixaka hi ku hoxa xandla eku akeni ka mfumo lowu kotaka lowu tirhaka ntirho wo hluvukisa no cinca.1.9. Vhiki ra Lembe na Lembe ra Thusong Service Centre ku sukela hi ti 19 ku fikela ti 23 Ndzhati 2016 ri ta khomiwa ehansi ka nhlokomhaka “Thusong Service Centres – Ku Yisa Vukorhokeri bya Mani na Mani eMahlweni: Hi Huma Kona, Hi na Mhaka, Ha Tirhela”. Vhiki ri kombisa vuxokoxoko bya mfumo, vukorhokeri na swivandla leswi nga kona eThusong Service Centres etikweni hinkwaro. Mitlangu yi kunguhatiwile ku tsundzuka vhiki no kombisa ku humelela ka tisenthara ku sukela loko ti tumbuluxiwile hi 1999.1.10. Mfumo wu simekile Mbonakiso wa Kungu ra Nhluvukiso wa Rixaka (NDP) na pulani ya vuhlanganisi. Mbonakiso wa NDP wu ta hlanganisa no vumba matshalatshala ya vuhlanganisi bya mfumo eka ku humelela eku tirhisiweni ka NDP hi mbonakiso wa vutitivisi lebyi vonakaka.2. Swibohonkulu swa Khabinete2.1. Khabinete yi amukerile endlelenkulu ra Afrika-Dzonga eka ku nghenelela ka rona eka G20 ya lembe leri leswi nga ehansi ka Hofisi ya Phuresidente ya China, yi amukerile nhlokomhahankulu yo tirhela “Ku ya eka Ikhonomi ya Swilo Swintshwa, yo Pfuxeleleka, yo Hlanganisiwa no Katsakanya”.Xikongomelonkulu xa G20 i ku engetela ntirhisano wa tindlela to hlaya ku pfuxa ikhonomi ya misava, ku tisa ntshamiseko eka sisiteme ya timali ta misava, ku ndlandlamuxa nkulo wa nkarhi wo leha no tiyisisa mfumo wa ikhonimi ya misava.Phuresidente Jacob Zuma u ta ya eka Samiti ya G20 eHangzhou, China hi ti 4 na ti 5 Ndzhati 2016. Ku nghenelela ka Afrika-Dzonga eka G20 i ku nyika mbono wa pulani eku tumbuluxeni ka pulatifomo ya pholisi ya ikhonomi na ya misava hinkwayo leyi nga ta fambisa no njhekanjhekisana hi mimbuyelo leyi nga kotekaka ya Afrika-Dzonga, Afrika na misava leya ha hluvukaka.  Samiti ya G20, i ro sungula eka matimu, ku tsarisa nhlayo ya matiko lawa ya ha hluvukaka lawa a ya ri kona.2.2. Ku humesiwa ka Tihlayohlayo ta Rixaka ta Vugevenga bya Lembe na Lembe ta 2015/16, leti nga kumeka ku suka eka swikumiwa swa vugevenga lebyi nga mangariwa eka xiyimo xa xitichi xa maphorisa swi amukeriwile naswona swi ta kandziyisiwa hi ti2 Ndzhati 2016.Ku humesiwa ka tihlayohlayo swi hoxa xandla eka mbuyelo wa pulani wa ‘Vanhu hinkwavo va Afrika-Dzonga va hlayisekile no titwa tano’.Tihlayohlayo ta vugevenga i xikombiso xa nkoka xa nyimpi ya mfumo yo lwa na vugevenga hi xinakulobye na miganga, swa mitirho na mabindzu. Tihlayohlayo ti fanele ku langutiwa eka xiyimo xa nkulo wa nhlayo wa vanhu na xiyimo xa ikhonomi. 2.3. Khabinete yi kumile xiviko xa Mimbuyelo ya Sexini ya vu 12 ya Khomferense ya Mavandla eka Nhlengeletano ya Nhlangao wa Tinxaka ku Lwa na ku Cinciwa ka Misava yi va Savasi (UNCCD COP12) leyi khomiweke eAnkara, Turkey ku sukela hi ti 12 ku fikela ti 23 Mhawuri 2015.Afrika-Dzonga ri boxiwile ku va ri ri rin’we ra vabindzuri va phurogireme ya nkongomiso wo veka nseketelo ya UNCCD, leyi nga ta pfuna matiko ku boxa swikongomiso swa rixaka leswi fambisanaka ka swiyimo swa rixaka na swikongomiso swa nhluvukiso.Afrika-Dzonga ri vukarha nkatsakanyo wa Nhlengeletano na xilaveko xo tirhela matiko hinkwawo lawa ya nga hlaseriwa hi ku cinciwa ka misava yi va savasi, ku onhiwa ka misava na dyandza leswi hi le tlhelo swi nga ta tiyisisa leswaku timhaka teto ti ololoxiwa loko ti humelela eka swiyimo swa tiko na swa misava hinkwayo. Leswi swi ta tiyisisa nkatso no antswisa vuxaka na ntirhisano wa N’walungu-Dzonga.2.4. Khabinete yi amukerile ku rhurhela swin’we ka Khomferense ya Vumbirhi yo Mamisa ya Misava hinkwayo hi Ndzawulo ya Rihanyo na Netiweke ya Migingiriko ya Swakudya swa Vana ya Misava hinkwayo, ku sukela hi ti 11 ku fikela ti 14 N’wendzamhala 2016, ehansi ka nhlokomhaka “A hi vekiseni eku tumbuluxeni ka mbangu lowu kotisaka vamanana na vana”.Leswi swi kombisa ku tinyiketela ka Afrika-Dzonga ku tiyisisa xikombelo xo sirhelela, xo tlakusa no seketela ku mamisa no ya emahlweni no ndlandlamuxa ajenda yo phamela tincece na vana lavantsongo.Leswi swi hoxa xandla eku humeleriseni ka rin’we ra magoza ya nkarhi wo leha ya kaye lawa ya nga tsariwa eka Kungu ra Nhluvukiso wa Rixaka; ku hunguta mafu ya vamanana, tincece na vana. Magoza ya Nhluvukiso ya Nkarhi wo Leha ya tlhela ya tshikelela eka ku antswisa mphamelo. Kungu ro Angarhela leri Tirhisiwaka eka ku Phamela Vamanana, Tincece na Vana Lavantsongo, ri na xikongomiso xin’we eka eka leswa tsevu swo phamela swa misava hinkwayo ku engetela mpimo wa mamisa hi ku hetiseka eka tinhweti ta tsevu leto sungula ku ya eka 50% hi 2025.Ku mamisa i vuvekisi byin’we bya nkoka eka ku hanya ka n’wana. Maendlelo yo mamisa ya le hansi ka mpimo ya hoxa xandla eka mafu ya 800 000 hi lembe (13% wa mafu hinkwawo) exikarhi ka vana lava nga ehansi ka tlhanu wa malembe eka matiko lawa ya ha hluvukaka ku katsa na nhlayo ya le henhla yo sika, leswi nga tlhontlho lowukulu wa rihanyo ra vanhu eAfrika.2.5. Khabinete yi pasisile leswaku Ndzawulo ya Rihanyo yi rhurhela Khomferense ya Misava hinkwayo ya Malawulelo ya Mirhi hi Vulawuri, ku sukela hi ti 27 Nhlangula ku fikela ti2 N’wendzamhala 2016, hi ku tirhisana na Nhlangano wa Rihanyo wa Misava (WHO). Leswi swi kombisa ku tinyiketela ka mfumo eku ololoxeni ka mitlhontlho ya rihanyo ya misava hinkwayo eku twananiseni ka milawu no antswisa vuhlayiseki, ku hetiseka na nkoka wa mirhi na switirhisiwa swa vutshunguri.Foramu leyi ya mbhurisano eka malawulelo ya mirhi hi vulawuri bya 194 lebyi nga matiko lawa ya nga swirho swa WHO yi kongomane no ololoxa malawulelo ya mirhi na switirhisiwa swa rihanyo no twananisa milawu ya malawulelo.Ku rhurhela swi ta tiyisa malawulele ya mirhi ya rixaka hi vulawuri, Huvo yo Lawula Mirhi, na tisisiteme ta swikumiwa swa mirhi. Mimbhurisano yi ta hoxa xandla eku sunguleni ka ntwanano no tlakusa swiyimo swa vulawuri eAfrika na le Migangeni ya Nhluvukiso ya le Dzongeni wa Afrika (SADC).Swi tlhela swi nyika ku tekeriwa enhlokweni ka Afrika-Dzonga tanihi mutirhinkulu wa ntirho emisaveni hinkwayo eku lawuleni ka mbono wa mirhi na swikumiwa leswi yelanaka. Tiko ri ta va na nkarhi wo nghenelela eku endleni ka tipholisi ta mirhi ta misava hinkwayo leti nga bohaka eka matiko lawa ya nga swirho swa WHO.2.6. Khabinete yi tlhele yi chumbuteriwa hi ku humelela loku nga endliea eku tirhisiweni ka Nawu wa Vufambisi bya Vulawuri bya Mfumo, wa vu 11 wa 2014. Nawu lowu wu tumbuluxa sisiteme yo fana ya vufambisi bya mfumo eka swiphemu swinharhu swa mfumo ku tlakusa no tiyisa nkoka na milawu leyi fumaka vulawuri bya mfumo tanihileswi swi nga vekiwa eka xiyenge 195 (1) xa Vumbiwa.Nawu wu nyiketa ku tumbuluxiwa ka mihlangano yimbirhi ku nga: (i) Hofisi ya Milawu na Nandzeleriso na (ii) Yuniti ya Mpfuneto wa swa Xithekiniki. Endlele ro hlamarisa ra ku tirhisiwa ri tekiwile ku tumbuluxa leswi.Ndzawulo ya Vatirhelamfumo na Vufambisi (DPSA) yi hlengeletile xikatsa xo sungula xa milawu leyi nga gazetiwa leswaku vanhu va nyika mavonelo hi ti 15 Mawuwani 2016. Ku tirhisana swi le ku teni na Byuro ya Milawu ya Afrika-Dzonga na mihlangano yin’wana yo lulamisa ya rixaka ku tumbuluxa xitirhisiwa xa nawu lexi nga ta rhangela eka matirhiselo na ku tumbuluxiwa ka Hofisi ya Milawu na Nandzeleriso.DPSA yi tlhela yi va eka phurosese yo lavisisa no tumbuluxa rimba ra milawu na swiyimo, ku katsa na modele wa malulamiselo ya ku fuma leswi nga ta pfumelela ku tirhisiwa ka milawu leyi kotekaka.2.7. Khabinete yi chumbuteriwile hi xiviko xa tihlayohlayo ta asilamu eka nkarhi wa Sunguti ku fikela N’wendzamhala 2015. Khabinete yi seketerile ku tumbuluxiwa ka xipanonyingi xa xileriso xa ndzawulo ku burisana hi phurosese yo hetelela yo fambisa vakomberi va vutumbelo lava nga aleriwa.Xiviko xi hoxa xandla eka vufambisi bya mirhurho ku antswisa vufambisi bya vakomberi va vutumbelo na vahlapfa.Hi ku ya hi vuxokoxoko lebyi nga kumiwa eka Sisiteme ya Rixaka ya Vuxokoxoko bya Vahlapfa, 62 159 wa vakomberi va vutumbelo vantshwa va tsarisiwile, ehenhla ka va 71 914 lava nga tsarisiwa hi 2014 na 70 010 hi 2013. 60 640 wa swiyimo swa asilamu swi hleriwile no ahluriwa eka Xiyimo xa Vutiyimiseri bya Vuhlapfa exikarhi ka Sunguti na N’wendzamhala 2015. Eka swiyimo leswi nga ahluriwa: 2 499 wa swiyimo swa asilamu swi amukeriwile, 4 093 wa swiyimo swa asilamu swi aleriwile tanihileswi swi nga kumiwangiki na 44 048 wa swiyimo swa asilamu swi aleriwile hikanene tanihileswi swi nga kumiwangiki, no va swi xanisa no va na vukungundwana.2.8.Khabinete yi chumbuteriwile hi ku humelela loku nga endliwa hi Nawumbisi wa Vulawuri bya Vufambisi bya Mindzilekano (BMA), 2016 lowu nga pasisiwa leswaku wu yisiwa ePalamende hi ti 23 Ndzhati 2015. Nawumbisi wu yisiwile ro sungula ePalamende hi ti 8 Nhlangula 2015. Swivangelo swa ikhonomi ya vanhu, leswi nga voniwa eka mitumbuluxo ya Vulawuri bya Vufambisi bya Mindzilekano swi lavekile leswaku swi yisiwa eka NEDLAC, leswi swi endliwile hi ti 13 Nhlangula 2015.A ku ri na phurosese ya mimbhurisano yo tika eka Nawumbisi exikarhi ka Hukuri 2015 na Mudyaxihi 2016. Hi ti 12 Mudyaxihi 2016 xiviko xo hetelela xa NEDLAC eka Nawumbisi wa BMA, 2016 xi amukeriwile hi Komiti ya Vurhangeri ya NEDLAC. Nawumbisi wu tiyisisiwile hi ti 18 Mudyaxihi 2016 hi Hofisi ya Mutsundzuxinkulu wa Milawu wa Mfumo leswaku wu tivisiwa ePalamende. Khabinete yi tsundzukile leswaku Nawumbisi wa BMA, 2016 wu tivisiwile ePalamende hi ti 25 Mudyaxihi 2016 naswona mikanerisano yo sungula eka Nawumbisi yi vi le kona ePalamende hi ti 6 Mhawuri 2016.Khabinete yi pasisile leswaku Ndzawulo ya Timhaka ta Xikaya (DHA) na Vukorhokeri bya Xibalo bya Afrika-Dzonga (SARS) swi hatlisisa ku hetisiwa ka Memorandamu ya Ntwisiso leyi yelanaka na ku seketeriwa ka vatirhi va ka SARS lava faneleke ku ya eka DHA ku seketela matshalatshala ya vufambisi na vulawuri bya le mindzilekanini bya sweswi endzhawini ya mindzilekano.3. Milawumbisi3.1. Khabinete yi amukerile ku tivisiwa ka Nawumbisi Ndzhundzhuluxo wa Mihlangano ya Nhlanganelo wa Miako, 2016 ePalamende. Nawumbisi wu hundzuluxa Nawu wa Mihlangano ya Nhlanganelo wa Miako, 1996 (Nawu wa vu 28 wa 1996), hi ku wu longoloxa eka xileriso xa tiko xa mpfuxeto wa misava hi ku anama.Wu tlakusa mfumo wa xidemokirasi na ku tirhisiwa ka nkarho wo leha ka misava ya nhlanganelo leswi lawuriwaka hi mihlangano ya nhlanganelo wa miako hi ku yimela vaaki. Swi tiyisisa na malawulelo ya mihlangano yo fuma no ndlandlamuxa nseketelo wa mfumo eka wona. Nawumbisi wu lava ku tumbuluxa Hofisi ya Mihlangano ya Nhlanganelo wa Miako leyi fambisiwaka hi Matsalani wa Mihlangano ya Nhlangaelo wa Misava.Miganga yi ta kota hi ndlela yo antswa ku kuma, ku khoma no fambisa miako hi xitirhisiwa lexi hetisekeke xa vaaki lexi tumbuluxiweke hi ndlela ya xinawu na vufambisi byo avela na vulawuri bya mihlangano ya mfumo, leswi seketeriwaka hi mfumo.3.2. Ku tivisiwa ka Nawumbisi Ndzhundzhuluxo wa Timhaka ta Nawu, 2016 ePalamende leswi lavaka ku hundzuluxa milawu yo hlaya leyi khumbhaka vulawuri bya vululami ku kota ku lulamisa timhaka to vonaka na ta xithekiniki, ku tiyisisa vulawuri byo famba kahle naswona swi amukeriwile.Mindzhundzhuluxo i ya ntumbuluko wolowo lowu nga vonakiki ku tlakusa Milawu Ndzhundzhuluxo ha wun’we ku humelerisa mindzhundzhuluxo leyi eka milawu leyi khumbhekaka. Mindzhundzhuluxo i ya ntumbuluko wo hambana hambana naswona yi nga hlanganisiwa eka swikongomisonkulu swa Kungu ra Nhluvukiso wa Rixaka, ku nga ku tiyisisa leswaku vanhu hinkwavo va hlayisekile no titwa tano loko ku langutiwe eka sisiteme ya vululami eka swa vugevenga leyi nga voyamelangiki tlhelo rin’we na tiyimela hi yoxe; ku hlangana ka vanhu; ku fikelela mfumo lowu hluvukaka, lowu kotaka no landzelela milawu lowu khomaka vaakatiko hi ndlela ya xindzhuti; na nkatso wa ikhonomi.4. Mitlangu leyi ta ka4.1. Phuresidente Jacob Zuma u ta rhangela vurhumiwa bya Afrika-Dzonga ku eka Nhlengeletano Angarhelo ya Nhlangano wa Tinxaka ya vu 71 (UNGA 71) exikarhi ka ti 13 na ti 26 Ndzhati eNew York ehansi ka nhlokomhaka: ""Swikongomelo swa Nkarhi wo Leha swa Nhluvukiso.""Leswi swi nyika xivandla eka matiko lawa ya nga swirho ku xiyaxiya ku hetiseka ka Nhlangano wa Tinxaka, ngopfungopfu tanihileswi nhlangano wu nga tlangela anivhesari ya wona ya vu 70. Mikanelo yi languteriwile eka mpfuxeto wa UN, ku katsa na ku pfuxeleriwa ka UNGA; ku antswisiwa ka ntirho wa Huvo ya Ikhonomi na swa Vanhu (ECOSOC); na mpfuxeto wa Huvo ya Vuhlayiseki ya UN (UNSC) ku ndlandlamuxa swirho swa yona eka swiyenge swa nkarhi hinkwawo na leswi nga ri ki swa nkarhi hinkwawo haswimbirhi. Leswi ku ta va ku ri nkarhi wo hetelela laha Ban Ki-moon a nga ta burisana na Nhlengeletano Angarhelo ya UN tanihi Matsalani Angarhelo.4.2.      Vukorhokeri bya Maphorisa ya Afrika-Dzonga (SAPS) byi ta rhurhela Siku ra Xitsundzuxo ra Rixaka ra Lembe na Lembe hi ti 4 Ndzhati 2016, Ku tsundzuka swirho hinkwaswo swa SAPS leswi nga lahlekela hi vutomi bya swona exikarhi ka ti1 Dzivamisoko 2015 ku fikela ti 31 Nyenyankulu 2016, loko va ri ku tirheni ka mitirho ya vona eka matshalatshala yo tiyisisa vusirheleri na vuhlayiseki eAfrika-Dzonga.5. Xiyimo xa Khabinete eka timhakankulu embangwini5.1. Khabinete yi kombisile ku vilela eka ku holova evanhwini loku ya ka emahlweni exikarhi ka mavandla yo hambana hambana eka mhaka leyi yelanaka na ndzavisiso wa Hawks eka timhaka leti yelanaka na SARS. Khabinete yi komberile hinkwavo lava khumbhekaka, ku katsa na swirho swa Khabinete leswi nga khomela eka swiyimo swo hambana hambana, ku tirhisa ku alela no yima ku endla switatimande evanhwini leswi kongomisiweke eka munhu un’wana ni un’wana eka mhaka leyi. Khabinete yi kombela mavandla hinkwawo ku tikhoma hi ndlela ya xindzhuti no lulama no tihlanganisa hi ndlela yo xiximeka na mavandla lawa ya khumbhekaka handle ko swi yisa eka tipulatifomo ta mani na mani.5.2. Khabinete yi hlangana na Phuresidente Zuma eku kombiseni ka vutitshembhi hi ku helela eka Holobye wa Timali loyi, swin’we na swirho swin’wana swo hambana hambana swa Vurhangeri, mabindzu, na swa Mitirho na vaakatiko, loyi a nga eku endleni ka ntirho wa kahle eku akeni ka vutitshembhi eka ikhonomi ya hina exikarhi ka vavekisi va laha kaya na va matikomambe. Khabinete hi ku ringana yi komberile mavandla hinkwawo ku xixima no tirhisana na mihlangano ya mfumo leyi nga nyikiwa ntirho wo hlayisa nawu.5.3. Vurhangeri byi ya emahlweni byi endla leswi byi swi kotaka ku sirhelela ikhonomi, na ntirho wa nhluvukiso wa nkoka lowu mihlangano ya mfumo yi nga na vutihlamuleri eka yona. Tiejensi hikwato ta mfumo ti na vutihlamuleri byo rhwala xileriso xa tona hi endlelo leri nga tsaniseku ntirho wa mfumo kumbe ku khumbha ikhonomi hi ndlela yo biha.5.4.      Phuresidente Jacob Zuma u yi le eka Khomferense ya Misava hinkwayo ya Vutsevu ya Tokyo eka Samiti ya Nhluvukiso wa le Afrika (TICAD VI) leyi khomiweke eNairobi, Kenya ku sukela hi ti 27 ku fikela ti 28 Mhawuri 2016. Leswi a ku ri ro sungula loko TICAD yi khomiwa eAfrika ku sukela loko yi simekiwile hi 1993.TICAD-VI yi nyikile Varhangeri va Mimfumo na Mimfumo ku suka eAfrika xivandla xa nkoka xo landzelerisa ku humelela na ku tirhisiwa ka mitwanano ya khale ya TICAD leyi nga kongomana no hatlisisa nkulo na nhluvukiso wa Afrika.TICAD-VI yi humelerile eka lembe ro sungula ra ku tirhisiwa ka tiajenda ta nhluvukiso wa misava hinkwayo na ta rhijini, ku nga Ajenda ya 2030 ya Nhluvukiso wa Nkarhi wo Leha na Ajenda 2063 na Kungu ro Tirhisiwa ra Malembe yo Khume yo Sungula. Hi ku fambisana swinene na tiajenda leti ta nhluvukiso, TICAD-VI yi burisanile hi timhaka leti yelanaka leti Afrika a ri hlangana na tona ku sukela loko ku vi le na TICAD-V yo hetelela eYokohama, Japan hi 2013. Leswi swi katsa vumaki, rihanyo, na ntshamiseko wa vanhu.Khabinete yi amukela xiboho xa Holobyenkulu Shinzo Abe xa leswaku Japan yi ta fambisa timali ta ntsengo wa $30 biliyoni ta mabindzu yo ka ya nga ri ya mfumo na ya mfumo ku vekisa eAfrika eka malembe manharhu lawa ya ta ka ku ndlandlamuxa ku akiwa ka switirhisiwa eAfrika.Nhlengeletano yi endlile mimbhurisano ya anama no enta eka vuvekisi bya mabindzu yo ka ya nga ri ya mfumo, vumaki bya tiikhonomi eAfrika, ku tumbuluxa mihlangano ya ikhonomi ya nkarhi wo leha, rihanyo no sivela mitungu yo fana na Ebola na Zika, ku lwa na vutherorisi, ku dyondzisa no nyika matimba eka vantshwa lava nga hlaseriwa hi vusweti ku sivela leswaku va nga yengiwi ku va eka mitlawa ya vugevenga na vutherorisi.Varhangeri va mimfumo na mfumo va tiyisisile ku tinyiketela ka vona ku ya emahlweni no tiyisa phurosese ya TICAD hi milawu yo letela ya foramu yo pfuleka na nkatso, mbhurisano wa vakhumbhekinyingi, ku xaxametiwa na tiajenda ta khale ta le Afrika, ntshikelelo eka nhluvukiso lowu nga langutana na vanhu, na ku tirhisiwa ko hetiseka xikan’we na matshalatshala yo landzelerisa lawa ya hlanganisiweke.5.5. Timhaka ta xihlawulambala leti nga mangariwa eXikolweni xa le Henhla xa Vanhwanyana xa Pitori i to vilerisa. Khabinete yi khensa xivindzi xa vadyondzi xo humesela xihlawulambala na ku voyamela etlhelo rin’we exikolweni. Hikanene i vayimeri va cinco wa vanhu, lava va lavekaka ku susa tiko ra hina eka xikhale xo avana na ku yisa ekusuhi no fikelela swikongomelo swa Afrika-Dzonga leri twananaka.Hi kombela vaaki va Afrika-Dzonga ku xiximana no hlangana ku lwa na ku avana ka xihlawulambala eka vaakatiko va hina. Rendzo ra hina ra xidemokirasi ri akiwile eka ku tiyiselana na ku xixima.5.6. Hi tlhela hi hlangana na mamiliyoni ya vaaki va Afrika-Dzonga hi ku khensisa Xipano xa Afrika-Dzonga eka matirhelo ya kahle eka Mitlangu ya tiOlimpiki ta Rio 2016. Xipano xi endlile leswaku tiko ri tinyungubyisa hi ku wina timendlele ta 10 eka swiyenge swo hambana hambana, ku katsa na mindlele timbirhi ta nsuku.  Matirhelo ya xiyimo xa le henhla ya Wayde Van Niekerk eku wineni ka nsuku eka 400m no tshova rhekhodo ya misava, na ntsutsumo wo saseka wa ntombhi ya hina Caster Semenya eka 800m swi ta tshama nkarhi wo leha eka mihleketo ya hina hinkwerhu.5.7. Khabinete yi khensisa vaaki va Afrika-Dzonga na IEC eka xiphemu xa vona xo tiyisisa Nhlawulo wa Mimfumo wa Miganga leyi humeleleke nakambe. Etikweni hinkwaro, tihuvo ti hlanganile ku hlawula vameyara, swipikara, na swimokonkulu eka ku hlawula loku hleketiweke eka xidemokirasi lexi nga eku tirheni.Khabinete yi khutazile vaakatiko ku ya emahlweni no nghenelela hi Tikomiti ta Tiwadi na matshalatshala yan’wana lawa ya katsaka vaaki va mfumo wa miganga.5.8. Xitiviso xa ndziho wa R1, 5 biliyoni leyi faneleke ku hakeriwa hi ArcelorMittal, muendlinkulu wa nsimbhi laha tikweni, ku va yi hoxise mixavo na vutsotsi eka vumaki bya nsimbhi i ndziho wu ri woxe lowukulu lowu nga nyikiwa khamphani yin’we hi vulawuri bya mphikizano.Khamphani yi tlhele yi teka, tanihi xiphemu xa hakelo na vulawuri, ku vekisa R4, 6 biliyoni eka matirhiselo ya timali yantshwa ku tlakusa tifeme ta yona no antswisa mphikizano. Hakelo yi ya emahleni yi nyika matshalatshala ya mixavo leyi nga ta angarhela tshaku ra khamphani eka swikumiwa swa nsimbhi leswi andlalekeke eka nkarhi wa malembe ya tlhanu.Lexi i xiphemu xo alela ku xanisiwa ka matimba ya makete no hoxisa mixavo leswi tekelaka ehansi matirhelo ya ikhonomi, swi nyika tihakelo leti nga fanelangiki eka tifeme leti basisaka oyili no onha mitirho ya laha kaya. Mfumo wu tshama wu tinyiketerile eka tlakuseni ka nkulo wa ikhonomi lowu rhangeriweke hi vuvekisi, handle ka vutsotsi bya nkulo wa ikhonomi lowu hungutekeke.5.9. Hi kombela vaaki va Afrika-Dzonga ku tirhisa mati hi vurhonwana no ma hlayisa; hi ku tirha swin’we hi nga tiyisisa mphakelo wo tshamiseka wa mati no sirhelela switirhisiwa swa hina swa nkoka swa mati.Ku na swiyimo swa dyandza leswi tiyelelaka eka swiphemu swa tiko swo hlaya na Gauteng sweswi yi khumbhekile naswona Sisiteme leyi Hlanganisiweke ya Nambu wa Vaal yi le hansi ka ntshikelelo lowukulu. Ku tirhana na xiyimo xa sweswi, Ndzawulo ya Mati na Nkululo hi ku tirhisana na SALGA, CoGTA na timasipala yi ta veka mialelo eka matirhiselo ya mati eEkurhuleni, Joni, Tshwane na Mogale City.Mphakelo wa le madorobeni wu ta hungutiwa hi 15% naswona mati yo cheleta ya ta hungutiwa hi 20%.  Ku alela a ku papalateki naswona ku ta tshama ku ri kona ku hlayisa mphakelo wa mati ku fikela loko xiyimo xi antswa. 5.10. Swikumiwa na Mimpimanyeto ya Vanhu ya le Xikarhi ka Lembe hi Tinhlayonhlayo ta Arika-Dzonga swi kombisile leswaku nhlayo ya vanhu va Afrika-Dzonga yi kurile ku ya eka vanhu va 55.9 miliyoni na nkarhi wo hanya wa 62 wa malembe na mafu ya vana lawa ya kwalomuya ka 33.7 eka ku beburiwa ka 1 000 ka vana vo hanya.Khabinete yi vilerisiwa hi ku tlakuka ka nhlayo ya HIV ku suka eka 11.2% lembe leri nga hundza ku ya eka 12.7% hi 2016 leswi hundzuluxiwaka ku ya eka mpimo wa 7.03 miliyoni wa vanhu lava hanyaka na HIV.Khabinete yi kombela vaaki hinkwavo va Afrika-Dzonga ku tirha na mfumo ku sivela ku tluletiwa lokuntshwa hi ku kamberiwa kan’we hi lembe, ku endla swa masangu ku ri na nsirhelelo, na vavanuna na vafana ku hlamula xikombelo no hleketa ku ya yimbisiwa hi xidokodela.5.11. Khabinete yi tsundzukile xiboho xa Khoto ya Vumbiwa eka Nawu Ndzhundzhuluxo wa ku Vuyiseriwa ka Timfanelo ta Misava, lowu nga pasisiwa hi 2014, ku pfula nakambe phurosese ya tiko yo vuyisela misava.Khoto yi nyike Palamende malembe mambirhi ku pasisa nakambe nawu kumbe ku pasisa nawu lowuntshwa. Xiboho xi vula leswaku ku hava swikombelo swintshwa leswi nga ta yisiwa ku fikela loko Nawu lowuntshwa wo pfula nakambe ku yisiwa ka swikombelo wu pasisiwile.Khomixini yo Vuyisela Timfanelo ta Misava yi ta endla mbhurisano na vateki va mahungu ku komba ndlela yo ya emahlweni ku landzela xiboho.5.12. Afrika-Dzonga ri le ku rhurheleni ka Khongirese ya swa Ntivo-Maribye ya Misava hinkwayo ya vu 35 eSenthareni ya Tihlengeletano ta Misava hinkwayo ya Kapa ku sukela hi ti 27 Mhawuri ku fikela hi ti 4 Ndzhati 2016.Khongirese yi kongomane no hoxa xandla eka ndlandlamuxo wa ndzavisiso wa nkoka no tirhiseka eka tisayense ta swa ntivo-maribye. Ntirho wu ta kombisa ntivo-maribye wo tiveka swinene eka misava hinkwayo wa rhijini na mfuwo wa ntivo-maribye swin’we na tindzhawu ta swa ntivo-maribye na to koka rinoko. Mitlhontlho ya swa ntivo-maribye entirhweni swi ta kamberiwa.5.13. Khabinete yi yisa michavelelo eka ndyangu na vanghana va khale ka Holobye wa Khabinete na Phiremiya wa Xifundzankulu xa Kapa Vuxa, Rhevherende Arnold Makhenkesi Stofile. Rhevherende Stofile a ri nhenha ya muyimeri wa swa tipolitiki loyi a ngheneleleke eka tiphuphu hinkwato ta nhlupheko wa Afrika-Dzonga, ku sukela eka mfambiso wo lulamisa ntshungu no va xihundla, ku ya eka ntsombano wa misava hinkwayo na vumbiwa ra ximfumo eka mihlangano ya mfumo.Khabinete yi tlhela yi yisa michavelelo eka mindyangu ya swirho swa Vusirheleri bya Afrika-Dzonga leswi lahlekeleke hi vutomi bya vona eka nghozi ya bazi eClarens eFree State.Khabinete yi hlangana na Phuresidente Jacob Zuma eku rhumeleni ka michavelelo eka H.E Phuresidente Sergio Mattarella, Mfumo na vanhu va Italy endzhaku ka loko ku dzinginika ka misava ku hlaserile Italy xikarhi, leswi swi fikiseke eka mafu ya vaakatiko no onhaka swinene eka madorobantsongo yo hlaya. Hi tlhela hi navelela lava nga vaviseka ku hola hi ku hatlisa.6. Ku thoriwaKu thoriwa hinkwako ku ta endliwa endzhaku ka ku kamberiwa ka tdiyondzo na mbhasiso lowu faneleke.6.1. Khabinete yi burisanile hi ku thoriwa ka Bodo ya Swihahampfhuka ya Afrika-Dzonga (SAA) no amukela ku thoriwa loku landzelaka:a) Manana Duduzile Cynthia Myeni (ku thoriwa nakambe tanihi Mutshamaxitulu);b) Manana Mmakeaya Magoro Tryphosa Ramano (Xandla xa Mutshamaxitulu na mulawuri wa le handle);c) Manana Bajabulile Swazi Tshabalala (mulawuri wa le handle);d) Manana Thandeka Nozipho Mgoduso (mulawuri wa le handle);e) Manana Nazmeera Moola (mulawuri wa le handle);f) Tatana Akhter Hoosen Moosa (mulawuri wa le handle);g) Manana Gugu Sepamla (mulawuri wa le handle);h) Tatana Siphile Buthelezi (mulawuri wa le handle);?i) Tatana Peter Holmes Maluleka (mulawuri wa le handle);j) Tatana Mzimkulu Malunga (mulawuri wa le handle);k) Dokodela Martha Mbatha (mulawuri wa le handle); nal) Tatana Peter Tshisevhe (mulawuri wa le handle).Holobye wa Timali u ta hlangana na Bodo leyintshwa ku nyika ndlela ku suka eka mbono wa vakhumbheki.Swivutiso:Donald LiphokoRiqingho: 082 901 0766"
Xitatimende xa Nhlengeletano ya Khabinete ya ti 14 Ndzhati 2016,15 Sep 2016,https://www.gov.za/speeches/statement-cabinet-meeting-14-september-2016-15-sep-2016-0000,https://www.gov.za/ts/speeches/statement-cabinet-meeting-14-september-2016-15-sep-2016-0000,"1. Ku tirhisiwa ka tiphurogiremenkulu ta mfumo1.1. Khabinete yi hlohloteriwile hi nkulo eka Swimakiwa Hinkwaswo Swa Tiko (GDP) xa 3.3% eka kotara ya vumbirhi ya 2016; leswi nga humesiwa hi Tihlayohlayo ta Afrika-Dzonga. Ku engeteleleka ka 8.1% eka vutumbuluxi na 11.8% eka swa migodi na vuceri swi kombisa ku tiyisela ka ikhonomi eka mbango wa ikhonomi. GDP yi kurile hi R25 biliyoni ku tlula eka kotara yo sungula ya 2016 ku ya eka kwalomuya ka R1 068 biliyoni.Hi tiyisisa xikombelo xa mfumo, mabindzu na vaakatiko ku hlanganisa ntiyo wa vanhu eku tirhisiweni ka Kungu ra Nhluvukiso wa Rixaka (NDP), hi Kungu ra Timhaka ta Kaye ku tshamisekisa swiyimo swa sweswi swa ikhonomi no hlohlotela nkulo ku seketela ikhonomi no pfuneta ku ponisa mitirho.Leswi i xikombiso xo vonikela xa leswaku loko vanakulobye hinkwavo – mfumo, mabindzu na swa mitirho – swi tirha swin’we hi nga kuma nkulo wa ikhonomi no tumbuluxa mitirho leyi lavekaka swinene.1.2. Khabinete yi amukerile xitiviso xa leswaku yuniti ya vumbirhi ya 800 megawatsi (MW) eka phurojeke ya Xitichi xa Gezi xa Medupi eLimpopo yi hlanganisiwile na gezi. Yuniti 5 ya xitichi xa gezi, leyi nga yin’we eka tsevu wa leswi nga akiwa tanihi xiphemu xa phurojeke ya 4 800 MW, yi ta sungula ku tirha hi Nyenyankulu 2018.Leti i tiyuniti ta tsevu ta vumbirhi ta xitichi xa gezi xa vumbirhi leti nga nghenisiwa eka xigava. Yuniti yo sungula, kumbe Yuniti 6, yi sungurile ku yisa eneji eka gezi hi Nyenyankulu 2015 naswona yi nghenile eka matirhelo ya vuxavisi. Phurojeke hinkwayo ya tiyuniti ta tsevu ya Medupi yi languteriwile ku hetisiwa hi 2020.Leswi swi hoxa Xandla eku tshamisekiseni ka gezi leswi tiyisaka mphakelo wo tshembheka wa gezi eAfrika-Dzonga.Khabinete yi hoyozerile Eskom eka goza ra nhlanganiso, leswi swi nga xiphemu xa phurogireme yo anama leyi akiweke ku hatlisisa, leyi fambisiwaka hi vurhangeri byintshwa. Leswi swi hoxa xandla eka nhlayiseko wa Eskom wa migingiriko na timali.1.3. Khabinete yi tiyisisa ku tinyiketela ka yona eka Phurogireme ya Maxavele eka Vatumbuluxi vo Tiyimela hi voxe va Gezi, leswi nga ta tumbuluxa no humesa xiave xa nkoka eka tshaku ra gezi lerintshwa tanihi xiphemu xa nkoka lexi seketelaka migingiriko ya ikhonomi na nkulo.Leswi swi hoxa xandla eku ndlandlamuxeni ka mphakelo na muxaka wa matumbuluxele ya eneji haswimbirhi. Ku engetelela eku tiviseni ka vuswikoti byintshwa no hlayisa vuvekisi byintshwa eka vumaki, swi ta tlhela swi kopela matirheli na mavekelo ya mixavo.Leswi swi seketela NDP, leyi kombisaka xilaveko xa Afrika-Dzonga xo vekisa eka netiweke ya matimba ya switirhisiwa swa ikhonomi leyi nga tumbuluxiwa ku seketela swikongomelo swa tiko swa nkarhi wa le xikarhi- na nkarhi wo leha na swa vanhu.1.4. Khabinete yi tlhele yi tsundzuka ku sayiniwa ka Memorandamu ya Ntwisisano (MoU) exikarhi ka Ejensi ya Vakhandziyi va le Swiporweni ya Afrika-Dzonga na Khamphani ya Vuhlanganisi bya Vumaki ya China ku valanga mapfhumba yo hambana hambana ya nhluvukiso wa switirhisiwa, ku katsa na Nhluvukiso wa Khorido ya Xiporo xa Moloto lexi hlanganisaka Gauteng na Mpumalanga.Memorandamu ya Ntwisisano yi sayiniwile eka Foramu ya Vuvekisi ya Afrika ya Vumbirhi leyi a ku yile Phuresidente Jacob Zuma eGuangzhou, eXifundzeninkulu xa Guangdong, eChina.Phurojeke yi ta tirha tanihi hi xihlanganyeteli xa mapfhumba ya nhluvukiso wa ikhonomi eka na le kusuhi na khorido ku ololoxa mitlhontlho ya vuhlayiseki, ku hetiseka, ku tshembheka no koteka eka nhlanganiso hinkwawo na vukorhokeri bya swifambo swa mani na mani. Swi ta tlhela swi anstwisa nkoka wa vutomi bya vanhu endzhawini hi ku tsema mipfhuka yo leha ya marendzo.1.5. Khabinete yi tivisiwile hi swiviko swa ku humelela swa kotara yo sungula, eka nkarhi wa Dzivamisoko ku fikela Khotavuxika 2016, eka Mimbuyelo ya Matirhiselo. Mfumo wu rhekhodile ku humelela loku endlaka ku hambana eka vutomi bya vanhu loko hi le tlhelo wu ololoxa swiphiqo leswi khumbhaka mphakelo wa vukorhokeri.Ku Tirhisiwa ka Phurogireme ya Mimbuyelo ya Migingiriko swi tirhisa swikongomelo swa NDP, leswi ku nga kungu ra Afrika-Dzonga ro hi yisa ekusuhi no humelerisa Xivono xa 2030. Leswi swi hundzuluxela eka swikongomiso leswi nga vekiwa eka Rimba ra Kungu ra Nkarhi wa le Xikarhi, leri ku nga kungu ra mfumo ro sungula ro tirhisiwa ra tlhanu wa malembe ra NDP 2030, leri angarhelaka nkarhi wo suka eka 2014 ku fikela 2019.Ku vi le na miantswiso eka xiyimo xa rihanyo lexi kombisiweke eka swikowetonkulu swo fana na ndlandlamuxo wa malembe yo hanya, ku hungutiwa ka mafu ya va le hansi ka malembe ya tlhanu no hunguteka ka mafu ya vamanana. Ku vi le na ku antswisiwa ka ku nyikiwa ka vukorhokeri bya masungulo, ku katsa na mihlanganiso ya gezi eka gezi na leyi nga ri ki ya gezi, mati yo nweka eka tindzhawu ta vutshamo, nkululo na vufambisi bya malakatsa.Hambiswiritano, ka ha ri na ku salela endzhaku eka tindzhawu tin’wana. Ku sukela hi 1994 ku vi le na ku nyikiwa ka mpfuno eka vanhu eka vavuyeriwa vo tlula 16 miliyoni loku antsiweke no hlayisiwa, naswona vumbhoni lebyi leswi byi nga na swona i ku va na ku khumbha ka nkoka eka vutomi bya lava sweleke.GCIS yi fambisana na tindzawulo ku hlayisa mimbhurisano na Vuhangalasi bya Mahungu bya Tlilasithara ku boxa swikombiso ku suka eka swiviko swa tikotara.1.6. Khabinete yi amukela Imbizo leyi a yi khomiwile hi Holobye eka Hofisi ya Phuresidente ya Nkunguhato, Nandzeleriso no Hlela na Mutshamaxitulu wa Khomixini ya Nkunguhato wa Rixaka, Jeff Radebe, eka minghenelelo leyi nga tirhisiwa ku hatlisisa ku hakeriwa ka vaphakeri (kumbe vaphakeri va vukorhokeri) hi mfumo eka nkarhi wa masiku ya 30 lawa ya nga boxiwa.Ku sukela ku tumbuluxiwile Yuniti yo Hlawuleka eka Ndzawulo yo Pulana no Hlela Matirhelo (DPME) ku lwa na xiphiqo xo mpfumaleko wa tihakelo eka vaphakeri eka masiku ya 30 lawa ya lavekaka, nhlayo ya tiinivhoyisi leti nga nawini leti a ti fanele ti hakeriwile hi Khotavuxika 2016 a ti ri 17 668 leti ya ka eka ntsengo wa R340 miliyoni.DPME na Vutameri bya Tiko swi nyikerile switirhisiwa swo hlaya eka tshalatshala ro ololoxa mitlhontlho ya tihakelo eka vaphakeri. Ku fikela sweswi, senthara yo endzeleka yi tumbuluxiwile eka tihofisi ta Vutameri bya Tiko ku tirhana na swivutiso swa vaphakeri.Ku engetelela, yuniti yo hlawuleka ya DPME na vanakulorhi wa yona va le ku sunguleni ka phurogireme ya nseketelo yo kongomisa ku humesela ehandle tindzawulo leti tikeriwaka ku twisisa no ololoxa mitlhontlho leyi va fikisaka eka ku tsandzeka ku hakela kumbe ku hlwela ku hakela vaphakeri.Hi nkarhi wa ku endzela loku, maendlele hinkwawo ya mahakelele ya tiinivhoyisi ya fikeleriwa, ku pfaleka ka vuriwa na tindzawulo ta pfunetiwa hi ku tirhisa matshalatshala yo antswisa.2. Swibohonkulu swa Khabinete2.1. Afrika-Dzonga ri ta rhurhela Nhlengeletano ya vu 17 ya Khomferense ya Mavandla (COP17) eka Ntwanano wa Mabindzu ya Misava hinkwayo eka Mixaka leyi nga eNghozini ya Swiharhi na Swimilani swa Nhova (CITES) eSenthareni ya Tihlengeletano ya Sandton ku sukela hi ti 24 Ndzhati ku fikela ti 5 Nhlangula 2016. Na Mavandla ya 181, CITES yi tshama yi ri yin’we leyi nga na switirhisiwa swa matimba swinene swo hlayisa swimilani na swiharhi hi ku lawula mabindzu eka swiharhi na swimilani swa nhova. Mavandla ya CITES na valanguti va languteriwa ku tinghenisa eka mimbhurisano ya matimba no ta na swintshuxo leswi yisaka emahlweni ntirho lowu a wu ri ku teni khale eka mabindzu ya swimilani na swiharhi.Afrika-Dzonga i murhangeri emisaveni eka ndzhawu ya nhlayiso wa vutomi bya le nhoveni hi nghenelelo wa rona wo vonaka eka mitwananonyingi ya le mbangwini yo fana na CITES, Ntwanano eka Mixaka leyi Rhurhaka na Ntwanano eka Vutomi bya Swimilani na Swiharhi. Sisiteme ya Tiko ra hina yo hlawuleka ya tindzhawu leti nga sirheleleka ti na kwalomuya ka 5,5% wa ndzhawu ya misava ya tiko, Tindzhawu ta Mfuwo ta Misava hinkwayo ta na tsevu ta Mfuwo wa Misava na mune wa vuhlayiselo bya swilo leswi hanyaka.2.2. Holobye wa Switirhisiwa swa Vuhlanganisi na Vukorhokeri bya Poso, Dokodela Siyabonga Cwele, u ta rhangela vurhumiwa bya le Afrika-Dzonga eka Khongirese ya Misava hinkwayo ya vu 26 ya Poso ya Nhlangano wa Poso (UPU) leyi nga ta khomiwa eIstanbul, Turkey ku sukela hi ti 20 Ndzhati ku fikela hi ti 7 Hlangula 2016. UPU i ejensi leyi nga na vutivi ya Nhlangano wa Tinxaka (UN) lowu kongomaneke no endla sekithara ya poso yi va ya ximodeni no ndlandlamuxa swikumiwa swa poso ku hlayisa ndzhawu ya poso ya misava hinkwayo leyi fikelelaka swilaveko swa senchari ya vu 21.Khongirese leyi yi na nkoka eka Afrika-Dzonga, tanihileswi Hofisi ya Poso ya Afrika-Dzonga yi nga mutlanginkulu eka mphakelo wa vukorhokeri bya mfumo naswona yi xaxametiwile eka NDP, hi mbulavulo wa rixaka no sunguriwa ka vukorhokeri bya swa timali na mfumo ku ya eka miganga ya le matikoxikaya na leyi nga tirheriwiki kahle.2.3. Khabinete yi chumbuteriwile hi ku humelela mayelana na ku tilamisela Mitlangu ya Commonwealth 2022 leyi nga ta endleriwa eDorobeninkulu ra Durban.Vuvekisi eka switirhisiwa swa Mitlangu byi languteriwa ku hoxa xandla eka mimbuyelo ya nkarhi wo leha eka dorobankulu leri rhurhelaka, leswi swi tlhelaka swi tirhisa mfuwo wa switirhisiwa swa Khapu ya Misava ya FIFA ya 2010. Leswi swi engeterile ku tiveka eka timakete ta misava hinkwayo swi ta tlhela swi nyika swivandla ku koka rinoko no ndlandlamuxa vupfhumba na vuvekisi byo kongoma bya matikomambe. Mitlangu ya Commonwealth ya 2022 yi languteriwile ku phakela ku fikela eka R20 biliyoni hi ku vuyeriwa eka ikhonomi, leswi hundzuluxelaka eka R11 biliyoni yo engetelela eka nkulo wa GDP.Leswi swi ya emahlweni swi veka tiko tanihi ndzhawu ya vupfhumba bya swa mitlangu no tlhela swi nyika swivandla eka Xipano xa Afrika-Dzonga.2.4. Khabinete yi tsundzukile hi samanisi leri nga yisiwa eka Matsalani wa Khabinete hi Musirheleri wa Vaaki. Samanisi ri kombela Matsalani wa Khabinete nyika mihlambanyo swa swirho swa Khabinete na marungula ya Khabinete, eka nkarhi wa Hukuri 2015 ku ya eka Dzivamisoko 2016, lawa nga rhekhoda ku thoriwa ka Vaholobye vo khomela loko Vaholobye va ntiyiso va ri entsungeni wa malwandle.Khabinete yi pfumerile ku nyika Musirheleri wa Vaaki mihlambanyo. Hambiswiritano, tanihileswi Phuresidente wa Afrika-Dzonga a tholaka Vaholobye na Swandla swa Vaholobye ehansi na swiyenge swa 91 na 98 swa Vumbiwa, timhaka teto a ti se ta eka Khabinete naswona hikwalaho tirhekhodo leti a ti se nghenisiwa tanihi hi marungula ya swiboho swa Khabinete.3. Milawumbisi3.1. Nkandziyiso wa Nawumbisi Ndzhundzhuluxo wa Xihoko xa Tiko wa 2016 wu pasisiwile leswaku mani na mani a hlamula eka wona. Lowu wu hundzuluxa Nawu wa Xihoko xa Tiko, 2003 (Nawu wa 59 wa 2003). Lowu wu pasisiwile swin’we na Pholisi yo hetelela ya Xihoko xa Tiko, leyi ololoxaka mitlhontlho leyi kanganyisaka ku tirha hi ku hetiseka ka Nawu no fambisa mpfapfarhuto wa Nawumbisi.Nawumbisi wu ololoxa nkhumbho wa xihoko eka ikhonomi ya vanhu, ku cinca ko nonoka, ku ringanisa timhakankulu ta vulawuri no antswisa ntirhisano wa vulawuri, ku hunguta ku tumbuluxiwa no xavisiwa ka byalwa lebyi nga ri ki enawini na lebyi nga yirisiwa ku katsa na mithlontlho leyi yelanaka na tshaku ra vulawuri eka Vulawuri bya Xihoko xa Tiko.Nghenelelo lowu wu ta tlhela wu langutana no hunguta ku vaviseka ka ikhonomi ya vanhu na mimbuyelo yin’wana yo nwa byalwa hi ndlela yo hoxeka, ku aka hi vuntshwa vumaki bya xihoko no ndlandlamuxa ntirhisano exikarhi ka swiphemu hinkwaswo swa mfumo.Wu xaxametiwile eka swikongomelo swa NDP swo tiyisisa mafumele yo hetiseka, nsirhelelo wa vanhu na ntumbuluxo wa mitirho. Exikarhi ka swin’wana swi ta tlhela swi, sivela ku xavisa loku nga ri ki enawini, ku ndlandlamuxa dyondzo na tiphurogireme to lemukisa, no pfuneta eka tiphurogireme leti nga ndlandlamuxiwa eku lulamiseni lava nga godzombela.3.2. Khabinete yi pasisile mpfapfarhuto wa Nawumbisi Ndzhundzhuluxo wo Vugemburi bya Tiko wa 2016 leswaku mani na mani a tihlamulela. Nawumbisi wu ololoxa mitlhontlho leyi kanganyisaka ku tirha hi ku hetiseka ka Nawu wa Vugemburi bya Tiko, 2004 (Nawu wa 7 wa 2004).Nawumbisi wu kongomane no tiyisisa leswaku mfumontirhisano na mitirho yo langutisisa swa antswisiwa na leswaku ntshembho wa vulawuri na switandzhaku swo biha swo gembula swa hunguteka swinene. Wu ta langutana no ndlandlamuxa migingiriko yo gembula leyi nga kona na leswaku migingiriko yintshwa yo gembula a yi tivisiwi. Nawumbisi wu ta tiyisisa leswaku mitlawu leyi khumbhekaka yo fana na lavantsongo na vagemburi lava nga swiphiqo va sirheleriwa naswona va ta kota ku kuma mpfuneto ku suka eka mihlangano yo fana na Vulawuri bya Vugemburi bya Tiko.Wu xaxametiwile hi endlelo ra pulani na swikongomelo leswi nga boxiwa eka NDP hi nhleketo wo tiyisisa mafumele yo hetiseka, nsirhelelo wa vanhu, ntumbuluxo wa mitirho, vuhungasi no dzumba.4. Mitlangu leyi ta ka4.1. Holobye wa Vuxaka bya Matikomambe na Ntirhisano, Manana Maite Nkoana-Mashabane, u ta rhangela vurhumiwa eka Samiti ya vu 17 yo Pfumala Nxaxameto (NAM) ehansi ka nhlokomhaka “Ku Rhula, Vulawuri na Ntsombano wa Nhluvukiso” leyi nga ta khomeriwa eVenezuela ku sukela hi ti 17 ku fikela ti 18 Ndzhati 2016.NAM i ntlawa lowukulu ehandle ka UN naswona wu pfumelela tinxaka leta ha hluvukaka ku hlohlotela timhaka ta misava hinkwayo no tiyisisa leswaku mitsakelo ya vona yi tekeriwa enhlokweni.4.2. Phuresidente Zuma u ta rhangela vurhumiwa eka Sexini ya vu 71 ya Nhlengeletano Angarhelo ya UN (UNGA) leyi nga ta khomiwa eHofisinkulu ya UN eNew York ku sukela hi ti 18 ku fikela ti 22 Ndzhati 2016.Hi ti1 Sunguti 2016, Swikongomelo wa Nhluvukiso wa Nkarhi wo Leha swa 17 (SDG) swa Ajenda ya 2030 ya Nhluvukiso wa Nkarhi wo Leha, leyi nga tekiwa hi varhangeri va misava hi 2015 yi sungurile ku tirha ximfumo. Eka malembe ya 15 lawa ya ta ka, matiko ya ta fambisa matshalatshala ku herisa swivumbeko hinkwaswo swa vusweti, ku lwa na mpfumaleko wa ndzingano no lwa na ku cinca ka maxelo, loko ku tiyisisiwa leswaku a ku siyiwi munhu ehandle.4.3. Xandla xa Phuresidente Cyril Ramaphosa u ta rhangela ku tlangeriwa ka Siku ra Mfuwo hi ti 24 Ndzhati 2016 eXitediyamu xa Galeshewe, Kimberley, Kapa N’walungu. Leri ri tlangeriwa ehansi ka nhlokomhaka: “Ku tlangela Rifuwo ra Vanhu hi ku Tiyisisa Vutitivisi bya Hina bya VuAfrika”.4.4. Khomferense ya Misava hinkwayo ya Nhluvukiso wa Nkarhi wo Leha yi ta va kona eNew York ku sukela hi ti 21 ku fikela ti 22 Ndzhati 2016 ehansi ka nhlokomhaka: “Ku ya eMahlweni: TiSDG eNtirhweni.”Xikongomelo xa khomferense i ku boxa avelano swi vonaka, swintshuxo leswi nga na vumbhoni leswi nga seketelaka tiSDG. Khomferense yi hlanganisa vakhumbheki ku suka eka mfumo, swidyondzeki, UN, tiejensi ta misava hinkwayo, mihlangano leyi nga ri ki ya mfumo na mihlangano yo tiveka.4.5. Khabinete yi amukela ntirho wa anivhesari ya vutlhanu ya Xinakulobye xa Mfumo xo Pfuleka (OGP) eka mindzilekano ya UNGA, eNew York hi ti 20 Ndzhati 2016.Ntirho lowu wu ta hetisisa ku nyiketiwa ximfumo ka xiyimo xa, Mutshamaxitulunkulu wa OGP hi Afrika-Dzonga. Ku ya Varhangeri va Matiko na Mfumo, varhangeri va vaakatiko na vakhumbheki van’wana lava va tirheke swinene eka ku humelela ka OGP. Afrika-Dzonga ri sungurile ku tirha eka xiyimo xa Mutshamaxitulunkulu xa Xinakulobye eka Samiti ya le Mexico hi Nhlangula 2015.Endzhaku ka loko Varhangeri va Matiko na Mfumo va nhungu va endlile xinakulobye na kaye wa varhangeri va vaakatiko ku simeka Xinakulobye xa Mfumo xo Pfuleka eka mindzilekano ya UNGA hi 2011, xinakulobye lexi cincaka xi kurile ku ya eka 70 wa mifumo na madzanadzana ya mihlangano ya vaakatiko emisaveni hinkwayo, hi kwalomuya ko tlula vutinyiketeri bya 3 000 byo hlawuleka ku engetelela ku vonikela na vutihlamuleri bya mfumo no antswisa nghenelelo wa mani na mani.4.6. Holobye wa Switirhisiwa swa Vuhlanganisi na Vukorhokeri bya Poso, Dokodela Siyabonga Cwele, u ta rhangela vurhumiwa bya le Afrika-Dzonga eka nhlengeletano ya Khomixini ya Burodibebde ya UN leyi nga ta humelela eNew York hi ti 18 Ndzhati 2016.Khomixini yi lerisiwile ku languta eka tipulani to hlanganisa mune wa mabiliyoni wa vanhu lava vo ka va nga hlanganisiwangi na burodibende sweswi kumbe inthanete yo hatlisa, hi endlelo ro ka ri nga durhi. Nhlengeletano ya lembe leri yi ta hlela no kambisisa tipulani ta sweswi no boha eka migingiriko ya nkarhi lowu ta ka ku ndlandlamuxa ku tirhisiwa ka burodibende eka nhluvukiso wa nkarhi wo leha.4.7. Nhweti ya Swifambo hi Ndzhati 2016 yi ta khomiwa ehansi ka nhlokomhaka: “Swin’we hi yisa Afrika-Dzonga emahlweni.” Phurogireme leyi nga leha nhweti yi ta kombisa tiphurojeke ta switirhisiwa swa swifambo, ku tlakusa ku tirhisiwa ka swifambo swa mani na mani no ndlandlamuxa mapfhumba ya vuhlayiseki bya magondzo ya tiko.Mfumo wu le ku vekiseni eka sekithara ya swifambo leyi nga xiphemu xa Kungu ra Timhaka ta Kaye ra tiko to hlohlotela nhluvukiso no tumbuluxa mitirho. Vuvekisi eka swifambo swa mani na mani i xiphemu xo aka no tirhisa netiweke ya swifambo swa mani na mani leyi hlanganisiweke etikweni hinkwaro.Vuvekisi bya tiko ra hina eka swifambo byi ta pfuna ku kurisa ikhonomi no ololoxa mitlhontlho ya mpfumaleko wa mitirho, vusweti na mpfumaleko wa ndzingano. Vuvekisi bya tiko eka swifambo swi veka tiko tanihi ndzhawu ya vuvekisi leyi kokaka rinoko.5. Xiyimo xa Khabinete eka timhakankulu leti nga mbangwini5.1. Khabinete yi amukela mimbuyelo yo suka eka Samiti ya Varhangeri ya G20, leyi a ku yi le Phuresidente Jacob Zuma, laha mitsakelo ya Afrika-Dzonga yi nga rhangisiwa.Samiti leyi a yi khomiwile ehansi ka nhlokomhaka: “Ku ya eka Ikhonomi ya Misava Leyintshwa, ya Matimba, yo Tiya no Katsakanya” yi burisanile hi timhaaka leti landzelaka ta nkoka: i) Ku Tumbuluxa Ndlela Yintshwa ya Nkulo, ii) Ikhonomi ya Misava hinkwayo leyi Hetisekeke no Tirha kahle na Mafumele eka Timali, iii) Mabindzu ya Misava hinkwayo na Vuvekisi byo Tiya, iv) Nhluvukiso wo Katsakanya no Tiya, na v) Timhaka tin’wana leti khumbhaka Misava hinkwayo tanihi ku Aleriwa ka ku tirha ka Vutshunguri ehenhla ka Swihadyana (AMR).Eku ndlandlamuxeni ka swilo swintshwa tanihi xifambisinkulu xa nkulo eka tiko ha rin’we rin’we na ikhonomi ya misava hinkwayo, G20 yi pasisile Kungu eka Nkulo Lowuntshwa tanihi hi ajenda leyintshwa leyi katsaka tipholisi na matshalatshala eka na le ka tindzhawu ta swilo swintshwa, ku cinca lokuntshwa eka vumaki na le ka ikhonomi ya xidijiti.Ku ya emahlweni, Kungu ra Migingiriko ra Ncico Lowuntshwa wa Vumaki ra G20 ri vonile xivandla xa cinco lowuntshwa va vumaki lowu nyikiwaka eka vumaki, ngopfu ngopfu vutumbuluxi na vukorhokeri lebyi yelanaka. Leswi swi katsa nseketelo wa vumaki eka matiko lawa ya ha tumbulukaka, ngopfu ngopfu lawa ya nga eAfrika na Matiko lawa ya nga Hluvuka Swintsongo (LDC). Nakambe, ku simekiwa ka Tshalatshala ra G20 eku Seketeleni ka Vumaki eAfrika na tiLDC ro tiyisa nkulo wo katsakanya na ku koteka ka nhluvukiso hi swiboho swo tinyiketela swa pholisi.Ku hoxa xandla eku akeni ka sisiteme ya timali yo tiyisela no pfuleka ku seketela nkulo wa nkarhi wo leha na nhluvukiso, Xiringanyeto xa Afrika-Dzonga xa leswaku nkhuluko wa swa timali lowu nga ri ki enawini lowu sukaka eka mavekelo yo hoxeka ya mixavo eka mabindzu ya voniwa hi Nhlangano wa Mabindzu ya Misava, xi amukeriwile. Ku lulamisa tlhontlho lowu swi khomile matimba yo pfula timali leti nga ta tirhisiwa hi mifumo ya le Afrika ku tirhisa Swikongomelo swa Nhluvukiso wa Nkarhi wo Leha na tiphurogireme ta wona ta nhluvukiso.5.2. Khabinete yi tiyisisa leswaki i vutihlamuleri bya vaaki va Afrika-Dzonga hinkwavo ku endla tshalatshala ra matimba ku hlayisa mati no ma tirhisa hi vutlharhi, leswi swi katsa ku lunghisa tipompi leti pfutaka no hlayisa switirhisiwa swa mani na mani emigangeni.Ku ya ehansi ka mipimo ya mati eka madamu ya rixaka swi endlile leswaku swi fanela leswaku ku endliwa hi nkanu mialelo ya mati eka swifundzankulu swo hlaya na sweswinyana, eXifundzenikulu xa Gauteng.Hi fanele ku tirha swin’we ku seketela miganga ya hina leyi hluphekaka hi ku mangala ku onhiwa ka nhundzu na vukhamba eka switirhisiwa eka vulawuri lebyi faneleke. Mfumo wu tekela enhlokweni ku tikeriwa loku vanhu va hina va hlanganaka na kona eka tindzhawu leti nga khumbheka swinene naswona Xipano xa Xileriso xa Vaholobye eka Dyandza xi andlarile ku tiyisisiwa ka minghenelelo yo hunguta eka tindzhawu leti xanisekaka.Minghenelelo ya nkarhi wo leha na ya nkarhi wo koma yi le ku tirhisiweni loko hi le tlhelo nandzeleriso na nhlelo wa matshalatshala swi ri eku yeni emahlweni. Ndzawulo ya Mfumontirhisano na Timhaka ta Xintu, hi Senthara ya Vulawuri bya Makhombo ya Rixaka, swi ya emahlweni ku fambisa xiyimo xa dyandza na ku kala ka mati swa tiko hi ku tirhisana na mabindzu hinkwawo ya tiko na mabindzu yo ka ya nga ri ya mfumo.5.3. Khabinete yi hlangana na rixaka ku khensa matirhele ya Xipano xa Afrika-Dzonga lexi nga eka Tipharalimpiki ta le Rio 2016 eBrazil ku sukela hi ti 7 ku fikela ti 18 Ndzhati. Van’wamitlangu lava va le ku endleni leswaku rixaka ra hina ri tinyungubyisa no ya emahlweni va aka xiyimo xa hina xa le henhla xo tirha kahle eka Tipharalimpiki. Khabinete yi hoyozela xipano ku va xi winile timendlele ta kaye: tinharhu ta nsuku, tinharhu ta silivhere na tinharhu ta koporo. Khabinete yi hoyozela van’wamitlangu lava landzelaka ku va va winile timendlele ta nsuku: muhlamberi Kevin Paul, Hilton Langenhoven ntlulo wo leha na Charl du Toit eka ntsutsumo wa 100 wa timitara.5.4. Khabinete yi amukerile ku humesiwa ka tihlayohlayo ta vugevenga ta 2015/16 hi Vukorhokeri bya Maphorisa ya Afrika-Dzonga leti kombisaka endlelo hinkwaro ra leswaku vugevenga etikweni ra hina byi hungutekile.Loko hi le tlhelo ku humelela loku nga endliwa hi SAPS eku yiseni ehansi mipimo ya mixaka yin’wana ya vugevenga ka khensiwa, ku na xivilelo lexi nga sala eka vugevenga bya madzolonga lebyi nga ya ehenhla, ngopfu ngopfu ku dlaya.Ku lwa na vugevenga i vutihlamuleri bya wun’wana ni wun’wana. Hinkwerhu hi fanele ku tirha na SAPS ku humelerisa xikongomelo xo fana xa miganga leyi hlayisekeke, madorobankulu lawa ya hlayisekeke na tiko leri hlayisekeke. Leswi swi ta engetela ntirhisano exikarhi ka mihlangano yo hambana yo hlayisa nawu ku hunguta mipimo ya vugevenga.5.5. Khabinete yi tsundzuxa vahakeri va xibalo lava yisaka vuyiselo wa xibalo hi ndlela ya manyuwali kumbe hi poso leswaku siku ro hetelela ra ti 23 Nhlangula 2016 ro yisa mivuyiselo ya vona eka nguva ya xibalo ya 2016 ri le ku fikeni hi xihatla.Khabinete yi tsakela ku khensa vahakeri va xibalo lava va nga yisa mivuyiselo ya vona ya xibalo khale. Timali leti nga hlengeletiwaka hi SARS ti pfuna mfumo ku nyika vukorhokeri eka mamiliyoni ya vaaki va Afrika-Dzonga lava va byi lavaka ngopfu.5.6. Khabinete yi tekela enhlokweni ku tikeriwa loku vantshwa va hlanganaka na kona loko va ringeta ku tidyondzisa hi voxe. Mfumo wu ta tshama wu tinyiketerile ku tiyisisa dyondzo ya nkoka no fikeleleka eka hinkwavo. Timali ti endliwile leswaku ti kumeka hi Xikimi xa Mpfuneto wa swa Timali eka Swichudeni swa Rixaka sweswi ti le ka R14 582 biliyoni, no pfuna ku tiyisisa leswaku swichudeni leswi tirhaka hi matimba leswi nga swela swi fikelela dyondzo eka tiyunivhesiti ta 26 ta mani na mani na le ka tikholeji ta Dyondzo ya Ntirho wa Vuthekiniki na Vuleteri (TVET).Hi ku ya hi Ndzavisiso wa Makaya wo Angarhela wa 2015 wa Tihlayohlayo ta Afrika-Dzonga: ‘Mimbuyelo ya nkumo wa dyondzo yi ya emahlweni yi antswa na mfikelelo lowu nga antswisiwa eka switirhisiwa swa dyondzo na vukorhokeri. Exikarhi ka vanhu lava nga na malembe ya 20 no tlurisa, nhlayo ya tiphesente ta lava va nga pasa Gireyidi 12 tanihi levhele ya le henhla ya dyondzo ya vona yi tlakukile ku suka eka 21,9% hi 2002 ku ya eka 28,0% hi 2015. Nhlayo ya tiphesente ta vanhu lava nga na mimbhumambhumelo ya le thexiyari na yona yi antswile ku suka eka 9,3% ku ya eka 14,1%’. Khabinete yi tshama yi tinyiketerile eka ku humelela xa xiphemu eka dyondzo ya mahala eka lava nga swela, eka nkoto wa swa timali.Xivono xa hina xa nkarhi wo leha xa dyondzo ya le henhla xi ta tivisiwa hi Khomixini ya Ndzavisiso eka Nkwama wa Dyondzo ya le Henhla na Vuleteri, leyi sweswi yi nga na ntshamo naswona yi languteriwile ku hetisa ntirho wa yona hi ti 30 Khotavuxika 2017. Hi kombela vakhumbheki hinkwavo ku nyika Khomixini ya Ndzavisiso eka Nkwama wa Dyondzo ya le Henhla na Vuleteri nkarhi wo hetisa ntirho wa yona. Hi ku tirha swin’we hi nga kuma swintshuxo leswi vonakaka no va swa nkarhi wo leha.5.7. Khabinete yi vilerisiwa hi ku pfuxeleriwa ka ku kombisa ku vilela ka madzolonga eka swikolo swin’wana swa dyondzo ya le henhla. Ku onha nhundzu i nandzu lowu yisaka ehansi ku suka eka timhaka ta ntiyiso.Switirhisiwa leswi nga onhiwa, swi katsa layiburari, tanihileswi swi voniweke eYunivhesiti ya KwaZulu-Natal, tibuku na switirhisiwa a swi amukeleki no herisa vutivi lebyi kumiweke eka nkarhi wo leha. Leswi i swendlo swa vugevenga leswi tiejensi to hlayisa nawu ti faneleke ku va tihlamula ti tiyile.Swiendlo leswi swi veka ntikiselo eka switirhisiwa leswi xotaka ku ri khale ku nyika dyondzo eka lava nga swela. Khabinete yi kombela vurhangeri bya swichudeni ku tihlanganisa na xikombelo ku sirhelela nhundzu na switirhisiwa swa nkoka swa yunivhesiti leswi swi nga xiphemu xa mfuwo wa rixaka wo fana eka vaaki va Afrika-Dzonga hinkwavo.Mfumo wu twile timhaka leti nga vuriwa hi swichudeni, leti ti kumaka ku tekeriwa enhlokweni. Hi le ku tirheni swin’we na mavandla hinkwawo lawa ya khumbekaka ku kuma xintshuxo xa nkarhi wo leha.5.8. Khabinete yi sola ku lahleka ka vutomi hi ndlela yo tshova mbilu ya vaceli va migodi swi nga ri enawini lava loveke eka mugodi lowu pfariweke wa Langlaagte. Makhombo lawa ya kombisa tinghozi ta migodi leyi nga ri ki enawini tanihileswi migingiriko leyi yo biha yi vekaka vutomi bya miganga eka nxugeto.Ndzawulo ya Swicelwa yi tirhisana na tiejensi ta vuhlayisi bya nawu ku tiyisisa leswaku vavangi va kumeka ngopfu ngopfu varhangerinkulu lava ya ka emahlweni va xava swicelwa leswi nga ri ki enawini.Khabinete yi kombela vakhumbheki hinkwavo ku tirha swinwe ku herisa mugodi leyi nga ri ki enawini etikweni. Ndzawulo yi tirha na tikhamphani ta migodi naswona yi pfarile ku tlula 200 wa migingiriko ya migodi leyi nga lan’wiwa leswi yelanaka na migodi leyi nga ri ki enawini.5.9. Khabinete yi hoyozela Ndzawulo ya Dyondzo ya Masungulo eku winene ka sagwadi ra Nhlangano wa Dyondzo, Sayense na Ndzhavuko wa UN (UNESCO) wa Dyondzisa ku Tsala no Hla ya wa Misava hinkwayohi mhaka ya Pfhumba ra yona ro Dyondzisa ku Tsala no Hlaya eka Vanhu ra Kha Ri Gude. Masagwadi yo Dyondzisa ku Tsala no Hlaya ya Misava ya UNESCO ya hakela ku tirha hi ku hiteka no tumbuluxa swilo swintshwa eka ndzhawu yo dyondzisa ku hlaya no tsala.Pfhumba ro Dyondzisa ku Tsala no Hlaya eka Vanhu ra Kha Ri Gude ri tumbuluxiwile ku hunguta nhlayo ya rixaka yo tsandzeka ku hlaya no tsala eAfrika-Dzonga, naswona ri vuyerisile 4.7 miliyoni wa vanhu eka tindzhawu ta le madorobeni na le makaya haswimbirhi. Yi nyikiwa hi tindzimi ta 11 ta ximfumo, ku katsa na breyile.5.10. Khabinete yi hoyozela muyimbeleri wa soprano wa muAfrika-Dzonga Pretty Yende loyi a nga tlakuka no duma eka misava hinkwayo ku suka eka masungulo ya xiyimo xa le hansi ePiet Retief i muhlohloteri eka hina hinkwerhu. Exikarhi ka yan’wana matirhelo, u languteriwa ku rhangela eka muyimbeleri wa opera wa le Italy Lucia di Lammermoor eka Opéra Bastille eParis nhweti leyi ta ka naswona hi N’wendzamhala u ta tlanga xiyimonkulu eka Roméo et Juliette eMetropolitan Opera House eNew York.5.11. Khabinete yi hoyozela Manana Esther Mahlangu, mupendi wa muNdebele wo tiveka emisaveni hinkwayo na mukumi wa Sagwadi ra Xileriso ra Rixaka ra Afrika-Dzonga ra Ikhamanga. Manana Mahlangu na BMW va fungha anivhesari ya vu 25 eka ntirhisano wa vona wo tiveka eka Frieze Art Fair eLondon exikarhi ka ti 5 na ti 9 Nhlangula 2016.5.12.Khabinete yi hlangana na vaaki va Afrika-Dzonga eku tlangeleni ka vutomi bya Manana Winnie Madikizela-Mandela eka siku ra yena ra ku beburiwa ra malembe ya 80. U tiviwa ngopfu tanihi “Manana wa Nyimpi yo Lwela Ntsuxeko”, Manana Winnie i nhenha leyi tinyikelete nyimpi yo lwela ntshuxeko no va nhlohlotelo eka ntiyiselo wa vavasati emisaveni hinkwayo.Khabinete yi rhumela michavelelo ya yona eka-:5.13. Ndyangu na vanghana va muyimbeleri wa opera la nga bebuleriwa eAfrika-Dzonga la tivekaka eka misava hinkwayo, Tatana Johan Botha. Tatana Botha u ta tsundzukiwa hi rito ra yena ro rhulisa no va na matimba leri nga twiwa eka tithiyeta ta opera to hambana hambana na tiholo emisaveni hinkwayo ku katsa na Vienna State Opera leswi nga n’wi endla Kammersänger, xiyimo lexi nyikiwaka eka vayimbeleri vo hlawuleka va opera na vuyimbeleri bya tlilasiki eAustria na Germany.5.14. Mindyangu, vanghana na vatirhikuloni va muchayeri wa xitimela na mupfuneti wa muchayeri wa xitimela wa Transnet loyi a loveke loko xitimela xa nhundzu xa Transnet xi humile exiporweni exitichini xa switimela xa Delvillewood endzhaku ka ku dzinginikanyana ka misava eHillcrest evupeladyambu bya Durban.5.15. Vanhu va Tanzania endzhaku ka ku dzinginika ka misava ka mpimo wa 5.7 loku koxeke vutomi byo hlaya. Miehleketo na swikhongelo swa hina swi na mindyangu ya lava loveke no vaviseka.6. Ku thoriwaKu thoriwa hinkwako ku ta endliwa endzhaku ka ku tiyisisiwa ka tidyondzo na mbhasiso lowu faneleke.6.1. Ndzawulo ya Mitlangu na Vuhungasi: Tatana Alec Moemi tanihi Mulawuri-Angarhelo eka kondiraka ya vumbirhi ya tlhanu wa malembe.Swivutiso:Donald LiphokoRiqingho: 082 901 0766"
Xitatimende xa nhlengeletano ya Khabinete xa ti 28 Ndzhati 2016,29 Sep 2016,https://www.gov.za/speeches/statement-cabinet-meeting-28-september-2016-29-sep-2016-0000,https://www.gov.za/ts/speeches/statement-cabinet-meeting-28-september-2016-29-sep-2016-0000,"1. Ku tirhisiwa ka tiphurogiremenkulu ta mfumo1.1. Tanihi mfumo hi tinyiketerile swinene eku tlakuseni ka vanhu va hina, tanihileswi dyondzo yi tshamaka yi ri yin’we ya swikongomiso swa hina swa le henhla. Hi kombisile leswi hi ku avelana switirhisiwa, laha Dyondzo ya le Henhla na Vuleteri a ku ri yin’we ya vavuyeriwa eka mpimanyeto wa rixaka wa lembe leri, laha yi kumeke engetelelo wa 18% eka 2016/17.Handle ka ku tikeriwa ka ikhonomi, hi ya emahlweni hi avelana switirhisiwa tanihi xikombiso xa nseketelo wa hina ku anamisa mfikelelo eka Dyondzo ya le Henhla, na dyondzo hi ku angarhela. Mfumo lembe leri wu nyikile R1.9-biliyoni ya R2.3-biliyoni leyi nga xota hi mhaka ya ku sabusidayiziwa ka ku engeteriwa ka 2016. Ku tlula R4.5 biliyoni yi kongomisiwile nakambe eka lembe ximali ra 2016/17 ku endla leswaku yi kumeka eka Xikimi xa Rixaka ra Mpfuneto wa swa Timali eka Swichudeni ku kotisa swichudeni leswi nga swela ku fikelela dyondzo ya le henhla.1.2. Mfumo wa swi tiva leswaku vuvekisi eka dyondzo ya vana va hina byi ta hoxa xandla eka ndlela ya le henhla ya nkulo wa ikhonomi, leswi lavekaka ku ololoxa mitlhlontlho yinharhu ya mpfumaleko wa mitirho, vusweti na mpfumaleko wa ndzingano.Mfumo wu twile no hlamula eka swikombelo swa swichudeni naswona wu ta sabusidayiza ku engeteriwa ka timali eka swichudeni swa le yunivhesiti swa ntlawa lowu sweleke kambe wu tirhaka na wa le xikarhi eka lembe dyondzo ra 2017. Swichudeni leswi vatswari kumbe vahlayisi va swona va nga kotaka ku hakela dyondzo ya le yunivhesiti va fanele no ya emahlweni va endla tano, hikuva dyondzo i vutihlamuleri bya hinkwerhu ku nga ri bya mfumo.1.3. Ku cinca ku tekela enhlokweni mhaka ya nkoto eka swichudeni na vatswari va swona, ku katsa na xilaveko xo tiyisisa leswaku swikolo swa dyondzo ya le henhla swi tshamisekile hi tlhelo ra timali. Xiviko xo sungula hi Huvo eka Dyondzo ya le Henhla xi ringanyetile cinco wa timali lowu katsaka ku tlakuka ka mixavo-eka hinkwaswo hi 2017.1.4. Mfumo wu amukerile xibumabumelo xo ringanyetiwa ka ku engeteriwa ka mali hi 8% etiyunivhesiti na le tikholeji ta Vuthekiniki na Mitirho ya Mavoko na Vuleteri, loko hi nkarhi wolowo wu nyika nghendlhe ya timali ku angharhela ku engeteriwa eka lava nga swela na swichudeni leswi nga lahleka swa le xikarhi.Loko hi le tlhelo Khomixini ya Phuresidente ya Ndzavisiso eka Timali ta Dyondzo ya le Henhla na Vuleteri yi hetisa ntirho wa yona, sisiteme ya yunivhesiti ya hina yi fanele yi ya emahlweni yi tirha, ku humelerisa vuswikoti eka ikhonomi, ku nyika matimba eka vaaki va Afrika-Dzonga na swichudeni ku suka ematikweni ya misava hinkwawo, ngopfungopfu Muganga wa Nhluvukiso wa le Dzongeni wa Afrika (SADC).1.5. Khabinete yi kombela swichudeni na va varhangeri va swichudeni ngopfungopfu, ku humesela ehandle swivilelo swa vona hi mfanelo hi ku ya hi Vumbiwa. Madzolonga ya sweswinyana ya thyakisile ku kombisa ku vilela ka swichudeni loko tiko ri vonile ku fayeteriwa, ku onhiwa ka nhundzu, ku hisiwa ka tilayiburari naswona sweswi ku katsa na rifu ra mutirhi wa le yunivhesiti.1.6. Phuresidente Jacob Zuma u lerisile Tlilasithara ya Vululami, Nsivelo wa Vugevenga, na Vuhlayiseki (JCPS) ku tirhana na hansahansa leyi onhaka swikolo swa hina swa dyondzo ya le henhla. Phuresidente u ta hlangana na Vaholobye ku suka eka Tlilasithara ya JCPS namuntlha kwala ku fambeni ka siku. Tiejensi ta nhlayiso wa nawu, leti tirhaka eka vulawuri bya nawu, ti ta secha hinkwako ku kuma lava nga na vutihlamuleri eka migingiriko ya vugevenga lebyi nga voniwa.1.7. Eku amukeleni ka xitiviso xa Ndzawulo ya Dyondzo ya Masungulo xa leswaku tisisiteme hinkwato ti lulamile eka xikambelo xa Rixaka xa Setifikheti ya Seniyara xa ka Gireyidi 12 xa 2016, hi kombela vakhumbheki hinkwavo ku tirha swin’we ku tiyisisa leswaku swikolo swa hina swa dyondzo ya le henhla swi le ka xiyimo xo amukela Tlilasi ya 2016 ku kota ku hlayisa vumundzuku byo vangama eka vana va hina. Vakhumbheki hinkwavo, ngopfungopfu vatswari na vahlayisi va vana, va laveka ku va va nghenelela eku kumeni ka swintshuxo eka tlhontlhlo wa timali ta dyondzo.Swikambelo swa ka Gireyidi 12 swi ta sungula hi ti 26 Nhlangula ku fikela hi ti 29 Hukuri 2016. Holobye wa Dyondzo ya Masungulo u ta tivisa mbuyelo wa swikambelo swa ka Gireyidi 12 wa 2016 hi ti 4 Sunguti 2017. Eka swikambelo swa 2016, ku na 677 141 wa vadyondzi va nkarhi hinkwawo na 150 183 wa vadyondzi va nkarhinyana, sweswi ku na engetelelo wa 9 000 wa vadyondzi ku tlula hi 2015, ku kombisa ku tinyiketelela ka mfumo ku tiyisisa leswaku vatshwa va hina vo tala va hetisa tidyondzo ta vona ta masungulo leswaku va ta kota ku nghenelela eka ikhonomi. Khabinete yi navelela Tlilasi ya 2016 mikateko loko yi fikelela xiphemu xo hetelela xa tidyondzo ta swikolo swa yona.1.8. Tanihileswi misava yi tsundzukaka Siku ra Vadyondzisi ra Misava Hinkwayo hi ti 5 Hlangula 2016, Khabinete yi hoyozela vadyondzisi va hina hinkwavo no va khensa eka ku tinyiketela ka vona no tirha hi matimba eku andlaleni ka masungulo eka varhangeri va hina va mundzuku. Ku tinyiketela na ku phikelela ka vadyondzisi va hina swi tlakusile vanhu va hina no ya emahlweni swi susumetela vana va hina eka vumundzuku byo vangama.Ikhonomi1.9. Khabinete yi hlohloteriwa hi mimbuyelo ya mimbhurisano leyi ya ka emahlweni exikarhi ka mfumo na vakaputeni va vumaki lava rhangeriweke hi Phuresidente Zuma hi Pfhumba ra CEO ra Phuresidente ku aka vutitshembhi eka ikhonomi, ku hlanganyeta nkulo wa ikhonomi no sivela ku ya ehansi ka matimba eka nkalo wa swikweleti.Ku humelela ku katsa phurogireme ya mitirho ya vantshwa ku vekela miliyoni yin’we ya vantshwa eka tiinthenexipi leti hakelaka eka ku tlula malembe yanharhu eka mabindzu lawa ya nga ri ki ya mfumo, ku katsa na ku tumbuluxiwa ka Nkwama wa Mabindzu Lamantsongo na Lamakulu ya le Afrika-Dzonga hi R1,5 biliyoni ku vekisa eka mabindzu lamantsongo. Hi ku fambisana na Kungu ra Timhaka ta Kaye ra mfumo, ntirho wu endliwile ku hlela mabindzu ya nhungu ya ikhonomi no boxa tindzhawu ta vuvekisi byintshwa na nkulo.Ku ya emahlweni mabindzu ya ta endla xinakulorhi na mfumo eka tiphurojeke leti landzelaka: ku tumbuluxiwa ka Nkwama wa Nkulo wa swa Vurimi; tshaku ro seketela navetiso wa swa vupfhumba; ku engetelela nhlayo ya vaongori lava leteriweke; na ku pfuxeleriwa ka tindzhawu ta vumaki leti ya ka ehansi, ngopfungopfu eVaal Triangle.1.10. Ku humelela ku tlhele ku endliwa eku tirhisiweni ka Pulani ya Hayidirojeni ya Rixaka na Ndzavisiso wa Tithekinoloji ta Vuhlayiselo bya Mafurha, Nhluvukiso na Ntumbuluxo wa swilo swintshwa (Pulani ya HySA). Khabinete yi amukerile Pulani ya HySA hi 2007 ku tumbuluxa vutivi no kotisa nhluvukiso wa switirhisiwa swa mabindzu swa nkoka wa le henhla eka bindzu ra Hayidirojeni na thekinoloji ya Vuhlayiselo bya Mafurha hi malulamiselo ya swicelwa eka swikumiwa swa ntlawa wa nsimbhi swa pulatinamu. Leswi swi tlhela swi khoma nkoto wo yisa emahlweni swilo swa laha kaya hi nhleketo wo tiyisisa vamaki va vantima. Ku tumbuluxiwa loku kuntshwa ka le Afrika-Dzonga ku katsa ku hoxa xandla eka ku tumbuluxiwa ka swilo swintshwa eka misava hinkwayo hi ku xavisiwa ka swilo swa thekinoloji loko ku ri karhi ku vekiwa 25% ya makete wa Hayidirojeni na Vuhlayiselo bya Mafurha, leswi hundzuluxelaka eka R1.37 biliyoni hi 2020.1.11. Khabinete yi amukerile ku tivisiwa ka nawu wuntshwa lowu lawulaka vuxaka exikarhi ka muthori na muthoriwa eka maendlele yo endla bindzu na Mfumo. Milawu leyi nga gazetiwa yi endla leswaku ku sungula Nawu wa Vurhangeri bya Mafambiselo ya Vanhu, 2014 (Nawu wa 11 wa 2014).1.12. Ku nyikiwa ka tindlu to sungula ta 500 eka phurojeke ya Vutshamo bya Vanhu leyi Hlanganisiweke ya Savanna City, leyi rhangeriweke hi Holobye wa Vutshamo bya Vanhu, Manana Lindiwe Sisulu, i xiphemu xa matshalatshala ya mfumo eku nyikeni ka tindlu to khomeka eka vanhu lava nga swela no va pfuna ku vuyisela xindzhuti xa vona hi ku tiyisisa leswaku va tiphina hi mfanelo ya vutshamo bya kahle no tiya. Ntsengo 200 wa tindlu wu nyikiwile khale ka masocha. Loko yi herile eka malembe ya tlhanu lawa ya ta ka, phurojeke yi ta va yi ri na ku tlula 18 000 wa tindlu, 500 leti nga ta nyikiwa khale ka masocha.1.13. Foramu ya Afrika ya Mafumelo ya Inthanete, na Nhluvukiso wa Muganga ya le Dzongeni wa Afrika eka Ndzhawu ya Cincano ya Inthanete swi simekiwile hi Holobye wa Vuhlanganisi bya Tiqingho na Vukorhokeri bya Poso, Dokodela Siyabonga Cwele na Khomixinara wa Nhlangano wa le Afrika (AU) Dokodela Elham Ibrahim.Foramu ya Afrika ya Mafumelo ya Inthanete (AfIGF) yi hluvukisile xiyimo xa tiko, eku lulamiseleni ka AfIGF ya vutlhanu ku sukela hi ti 16 ku fikela ti 18 Nhlangula 2016 e-Durban, KwaZulu-Natal. AfIGF yi ta rhangela ku ehlisa tihakelo ku fikelela inthanete eka rhijini hikuva thirafiki ya inthanete yi ta hangalaka ematikweni ya le Afrika.Mihluvukiso leyi yi seketela nkoka lowu Afrika-Dzonga na AU swi nga wu veka eka nghenelelo wo twala eka ikhonomi ya inthanete naswona handle ko va vatirhisi ntsena. Leswi naswona swi hi yisa ekusuhi no tumbuluxa ikhonomi ya xidijiti yo katsakanya swinene na muganga wa vutivi, tanihileswi swi nga boxiwa eka Kungu ra Nhluvukiso wa Rixaka (NDP). Mfumo wu tinyiketerile ku tiyisisa leswaku inthanete yi kumeka hinkwako eka vaaki hinkwavo va Afrika-Dzonga, leswi hoxaka xandla eka ku tumbuluxiwa ka vaakatiko lava katsiwaka.1.14. Nkombiso wa Vuhahisi bya le Xibakabakeni na Vusirheleli bya le moyeni wu rhurheriwile hi ndlela yo humelela hi Ndzawulo ya Vusirheleri, Armscor, Vuhahisi bya le Xibakabakeni bya Afrika-Dzonga, Nhlangano wa Vumaki bya le Lwandle na Vusirheleli, Denel na Nhlangano wa Vuhahisi bya Bindzu wa Afrika-Dzonga. Pulatifomo leyi yi pfumelerile vumaki bya vusirheleli bya Afrika-Dzonga ku maketa vuswikoti bya vona eka vaaki va misava hinkwayo, naswona lembe leri ri vi le na nhlayo ya le henhla ya vakombisi na matende ya rixaka lawa a ya yimeriwile hi matiko yo hambana hambana.2. Xiyimo xa Khabinete eka timhakankulu leti nga embangwini2.1. Kabinete yi tixaxameta hi ku hetiseka na xitatimende lexi nga humesiwa hi Hofisi ya Phuresidente hi ti 23 Ndzhati, eka mhaka ya Muofisirinkulu wa swa Matirhelo (COO) wa SABC. Khabinete yi xixima xiboho xa Khotonkulu ya Aphili (SCA) leyi tiyisisaka ku bakanyela etlhelo ku thoriwa ka Tatana Hlaudi Motsoeneng tahini COO wa SABC.Khabinete yi kombela Bodo ya SABC ku landzelela papila na moya wa xiboho xa SCA. Ku ringeta ko tsan’wa xiboho xa SCA hi ku hleketelela tinhlamuselo ta nawu leti nga eka ndzilekano ti kongomisiwe eka ku onha nawu ya swa xinawu wa vumbiwa no lwa na vulawuri bya swa nawu bya tikhoto ta hina lebyi vekiweke hi vumbiwa. Xiboho xo thola Tatana Motsoeneng eka xivandla xintshwa swi kombisa rinyadzu eka mfumo wa nawu.Khabinete yi tsundzuxile Bodo hi Xiyenge xa 165 xa Vumbiwa: xa leswaku xileriso kumbe xiboho lexi nga humesiwa hi khoto xi boha vanhu hinkwavo na le ka mihlangano ya tiko lexi yi tirhaka eka lava xi tirhaka eka vona.Khabinete na Holobye wa Vuhlanganisi, Manana Faith Muthambi, va fanele ku teka magoza hi xihatla ku ololoxa mhaka leyi na Bodo ya SABC.2.2 Khabinete yi amukela mimbuyelo ya ku nghenelela ka Afrika-Dzonga eka Nhlengeletano Angarhelo ya Nhlangano wa tinxaka ya vu 71 (UNGA), leyi a yi rhangeriwile hi Phuresidente Zuma. Leyi yi vi le kona ku sukela hi ti 20 ku fikela ti 26 Ndzhati 2016 ehansi ka nhlokomhaka “Swikongomelo wa Nhluvukiso swa Nkarhi wo leha: Nsusumeto wo Fana wo Cinca Misava ya hina”.Hi nkarhi wa sexini leyi varhangeri va misava va tekile Xitiviso xa New York lexi kombisaka ku kota ka tipolitiki na ku tinyiketela ku sirhelela timfanelo ta vahlapfa na varhurhi. Ku tinyiketela swi endla ndlela ya minjhekanjhekisano leyi nga kongomisiwa eka khomferense ya misava hinkwayo no tekiwa ka ntiyo wa misava wo hlayiseka, wo famba kahle no ku rhurha ko tshamiseka hi 2018.Tiko ra hina nakambe ri tlhele ri tiyisisa xikombelo xa rona xo tiyisisa mihlangano ya mafumelo ya misava, ku katsa na UN, ngopfungopfu Huvo ya Vuhlayiseki no seketela ku cinca ka xihatla eka mihlangano leyi hi xikongomelo xo lulamisa ku tsanwiwa ka khale ehenhla ka Afrika leswi kombisiweke eka mihlangano leyi nga hundzeriwa.Phuresidente Zuma u rhurherile kun’we na Phuresidente Francois Hollande, wa France Khomixini ya Xiyimo xa le Henhla ya UN eka Mitirho ya swa Rihanyo na Nkulo wa Ikhonomi hi ti 20 Ndzhati 2016. Khomixini yi tumbuluxiwile hi Matsalana-Angarhelo wa UN naswona yi kongomisa eka ku nghenelerisa varhangeri eka xiyimo xa le henhla ku hlohlotela ku tumbuluxiwa ka swivandla swintshwa swa mitirho eka sekithara ya swa rihanyo misava hinkwayo. Xiviko xa Khomixini lexi nga tekiwa hi Nhlengeletano Angarhelo, xi endla swiringanyeto eka Mifumo ya Swirho, ku sukela eka swilaveko swa vuleteri, dyondzo leyi ya ka emahlweni na xilaveko xo langutana na nhletelo wa rihanyo wa masungulo. Leswi swi katsa ku tinyiketela ku letela 40 miliyoni wa vatirhi va swa rihanyo hi 2030.Ku nyiketiwa ximfumo ka xiyimo xa murhangeri mutshamaxitulu eka Xinakulobye xo Pfuleka xa Mfumo (OGP) eka France swi endliwile hi Phuresidente Zuma hi nkarhi wa ntirho wa anivhesari ya tlhanu wa malembe eka mindzilekano ya UNGA. Hi nkarhi wa Afrika-Dzonga tanihi mutshamaxitulu wa OGP hi seketerile Xitiviso xa Mfumo wo Pfuleka eku tirhisiweni ka Ajenda ya 2030 ya Nhluvukiso wa Nkarhi wo Leha, leyi nga ta vona matiko lawa ya nga swirho swa OGP ya katsakanyaka Swikongomelo swa Nhluvukiso wa Nkarhi wo Leha eka makungu ya migingiriko ya matiko ya wona ya OGP. Afrika-Dzonga ri tlhele ri rhangisa mpfuleko eka swa milawu, switiviwa swo pfuleka, na ndlandlamuxo nghenelelo wa vaakatiko ku katsa malulamiselo ya masungulo noa mitlawa leyi khumbhekaka endzeni ka OGP.3. Swibohonkulu swa Khabinete3.1. Khabinete yi chumbuteriwile hi xikambelo xa Akhademi ya Sayense ya Afrika-Dzonga eka ku lungheka ka xithekiniki ka Afrika-Dzonga ku seketela vumaki bya gasi yo huma emaribyeni, ku katsa na swiringanyeto eka migingiriko leyi nga ta tirhisiwa hi tindzawulo leti nga fanela.Eka ku cincela eka tithekinoloji ta khabono ya le hansi loko ku ri karhi ku antswisisa nhlayiseko wa eneji, Afrika-Dzonga ri hleketa hi gasi yo huma emaribyeni tanihi muhoxi wa xandla la nga swi kotaka eka nhlanganano wa eneji ya tiko eka nkarhi lowu ta ka.Xiviko, lexi nga ta humeseriwa eka mani na mani, xi humesela ehandle timhaka to hlayanyana leti lavaka ku tekeriwa enhlokweni ku kota ku yisa tiko eka xiyimo xo hetiseka xo lulamela. Leswi swi katsa: ku tiyisiwa ka vulawuri, vulawuri bya tilayisense na nandzeleriso, ku tiyisisa leswaku Afrika-Dzonga ri na vuswikoti lebyi lavekaka; ku seketela tikhamphani leti faneleke ku valanga swivandla swa ikhonomi, ku vekela matshalatshala edzhawini lawa ya nga ta sirhelela switirhisiwa swa ntumbuluko, no ya emahlweni na ndzavisiso. Xiviko xi ta tirhisiwa tanihi tshaku ro hluvukisa ndzavisiso wa gasi yo suka emarbyeni, nhluvukiso na kungu ro tumbuluxiwa ka swilo swintshwa.3.2. Ku humelela ku endliwile eka Operation Phakisa eka Vurimi, Mpfuxeto wa Misava na Nhluvukiso wa Matikoxikaya. Hi Operation Phakisa mfumo wu lava ku ndlandlamuxa nkulo, hi nhleketo wo endla leswaku swakudya swa Afrika-Dzonga swi hlayisa rixaka eka swiyimo hinkwaswo.Ku sukela hi Mudyaxihi 2016, tisexini to burisana ti endliwile eka nkarhi wa mune wa tinhweti. LAB hi yoxe yi ta va kona eka nkarhi wa tlhanu wa tinhweti ku sukela hi ti 25 Ndzhati na ti 28 Nhlangula 2016. Xikongomelonkulu i ku tiyisisa ku tumbuluxiwa ka minghenelelo yo tirhiseka na leyi lavekaka ku ya eka nkatso lowukulu wa ikhonomi eka sekithara. Operation Phakisa: Vurimi na Mpfuxeto wa Misava yi lava ku tumbuluxa mitirho ya miliyoni yin’we, no byala tihekitara ta miliyoni hi 2019, tanileswi swi nga kombisiwa eka NDP.3.3. Khabinete yi amukerile Rimba ra Pulani yo aka tshaku ra mitirho eka Timasipala ta Xifundza na ta Miganga ku seketela Phurogireme ya Tiphaka ta Vurimi.Phurogireme ya Tiphaka ta Vurimi yi vi le ribye ra yinhla ra swikongomiso swa mfumo ku Pfuxelela Vurimi na Maendlele ya ku Endliwa ka Timbewu, lexi xi nga xin’we xa swikongomiso swa Kungu ra Timhaka ta Kaye. Timasipala hinkwato ta swifundza swa 44 ti katsiwile eka phurogireme leyi. Leswi swi ta veka Tiphaka ta Vurimi leswaku ti tirha tanihi tshalatshala ra nkoka ku humelerisa kungu ra nhluvukiso wa matikoxikaya ra NDP leri ringanyetiweke hi ku ya hi ku kota ka yona ku seketela vuhumelerisi bya vurimi lebyintsongo no hlohlotela ku endliwa ka timbewu ematikoxikaya.3.4. Khabinete yi pasisile Pholisi ya Mpfapfarhuto wa Tirhele ya Thekinoloji ya Vuhlanganisi ya Mahungu ya Rixaka leyi Hlanganisiweke (ICT), leyi sivaka mipfapfarhuto ya tirhele yo hambana eka Vuhlanganisi bya Tiqingho (1996) na Vukorhokeri bya Poso (1998).Pholisi ya ICT leyi hlanganisiweke yi andlala hi laha mfumo wu nga ta tiyisisa leswaku sekithara yi fikelela ku kota ka yona ku fambisa nkatso wa vanhu na cinco wa ikhonomi eAfrika-Dzonga. Holobye wa Vuhlanganisi bya Tiqingho na Vukorhokeri bya Poso, Dokodela Cwele, u ta fambisa mbhurisano na vahangalasi va mahungu wa le tlhelo ku andlala pholisi leyi ku ya emahlweni.3.5. Khabinete yi amukerile ku yisiwa ka Ntwanano wa Nhlangano wa Vuhlanganisi bya Tiqingho wa le Afrika (ATU) wa 1999 ePalamende ku ya pasisiwa hi ku ya hi Xiyenge xa 231(2) xa Vumbiwa.ATU i nhlangano lowu tlakusaka mfikelelo wo fana eAfrika no tirhisiwa ka ICT – ku fana na ku sunguriwa ka switirhisiwa, bandhi ra xitichi xa xiyanimoya na cincano wa switiviwa wa ntolovelo – etikweninkulu.Ku nghenelela ka Afrika-Dzonga ku fambisana na NDP na swikongomelo swa pholisi ya matikomambe ku veka tiko ku antswa emisaveni hinkwayo no tiyisa nhlangano wa AU ku kota ku hetisisa swikongomelo swa pholisi ya matikomambe.3.6. Khabinete yi amukerile rimba ra nhlangano leri ringanyetiweke eku tumbuluxiweni ka Mufambisinkulunyingi wa Vumaki bya Swilo swa Xidijiti (DOA), na vito leri nga ringanyetiwa ku nga Ejensi yo Muboxi wa Xidijiti.Ku tirhisiwa ka DOA swi na matimba yo veka Afrika-Dzonga hi ku ndlandlamuxa ku koka rinoko ka ICT eka ku lulamela ku nghenelela eka Cinco wa Vumune wa Vumaki.3.7. Khabinete yi amukerile xiyimo xa Afrika-Dzonga lexi pfuxetiweke eka xiringanyeto xa Nhluvukiso wa Muganga wa le Dzongeni wa Afrika (SADC) eka ku tumbuluxiwa ka memorandamu ya ntwisisano mayelana na ku tumbuluxiwa ka Nhlangano wa Vufambisi wa Khorido ya N’walungu Dzonga (NSCMI).Vaholobye va Vutleketli va SADC va pfumelelanile ku tumbuluxa NSCMI ku ololoxa matirhele yo biha na swiphiqo eka Khorido ya N’walungu Dzonga. Khabinete yi tlhele yi amukela Holobye wa Vutleketli ku rhurhela nhlengeletano ya Vaholobye va Khorido ya N’walungu Dzonga hi 2016/17.3.8. Khabinete yi chumbuteriwile eka ku tumbuluxiwa ka serisi leyintshwa ya timali ta nsimbhi ta switsundzuxo na ku hangalasa leti nga ta yimela nzhavuko, ntshuxeko na demokirasi, hi South African Mint na Bodo ya yona ya Valawuri, hi ku tirhisana na, Holobye wa Timali.Khabinete yi amukerile ku tivisiwa na swikeche swa R10 leyintshwa na R5 ya silivhere ya ntiyiso ya mali ya nsimbhi ya xitsundzuxo; R5 leyintshwa (1/2 oz.) 24-kharati ya nsuku ya mali ya nsimbhi ya xitsundzuxo eka Serisi ya Mali ya Nsimbhi ya Natura ya 2017; naa. Swikeche swa serisi ya mali ya nsimbhi ya switsundzuxo leswi landzelaka:Serisi ya 2017 ya Mali ya simbhi ya Natura;Serisi ya 2017 ya Mali ya Nsimbhi ya silivhere ya ntiyiso naSerisi ya 2017 ya Mali ya Nsimbhi ya silivhere ya ntiyiso ya R2 na 2½ c serisi ya Tiki.b. Timali ta nsimbhi ta 2017 ta Krugerrand:Ku humesiwa nakambe ka Krugerrand ya khale ya 1976 hi 2016; naKu tivisiwa ka tiKrugerrand letintshwa eka nhlengeleto hi 2017.4. Milawumbisi4.1. Khabinete yi pasisile nkandziyiso wa Nawumbisi Ndzhundzhuluxo wa Mpfuneto wa Vanhu wa 2016 leswaku mani na mani a tihlamulela. Lowu wu hundzuluxa Nawu wa Mpfuneto wa Vanhu, 2004 (Nawu 13 wa 2004).Nawumbisi Ndzhundzhuluxo wu lava ku nyika tihakelo to engetelela no/kumbe ku vuyerisa loku nga katsiwa eka mpfuneto wa vanhu. Mindzhundzhuluxo yi ta kotisa ku tumbuluxiwa ka mimbuyelo ya swa nkosi no tihakelo to engetelela eka lava pfumalaka vatswari na vana eka makaya lawa ya fambisiwaka hi vana.5. Mitlangu leyi ta ka5.1. Khabinete yi chumbuteriwile hi ku tilunghiselela ka Afrika-Dzonga no amukela pulani yo nghenelela eka Samiti ya vu 8 ya BRICS, leyi nga eku rhangeriweni hi Komiti ya Vaholobye ya BRICS. Samiti ya vu 8 ya BRICS yi ta khomiwa ehansi ka nhlokomhaka “Ku aka Swintshuxo swo Tihlamulela, swo Katsakanya no Hlengeleteka (BRICS)” ku sukela hi ti 15 ku fikela ti 16 Nhlangula 2016 eGoa, India.Khabinete yi tlhele yi chumbuteriwa hi xiyimo xa matirhelo ya Senthara ya Rhijini ya Nhluvukiso Wuntshwa wa Bangi ya Afrika. Afrika-Dzonga ri ta ya emahlweni ri seketela ku sungula ka ku tirha ka Bangi ya Nhluvukiso Wuntshwa ya BRICS, leswi katsaka ku rhurhela Senthara ya Rhijini ya Afrika eJoni.Mihlangano ya timali leyi nga tumbuluxiwa ku sungula ya BRICS, ku fana na Bangi Leyintshwa ya Nhluvukiso na ku Lunghiselela ka Nkarhinyana loku nga Yimeku ku ri koxe ku tirha tanihi mihlangano yo hatlisisa ku hlohlotela tiphurogireme ta vumaki na switirhisiwa eAfrika-Dzonga na tikonkulu.5.2. Khabinete yi amukerile xileriso xa Afrika-Dzonga xo njhekanjhekisana ku tirha tanihi tshaku ra mbhurisano eka Nhlengeletano ya vu 28 ya Endlele ra Montreal eka Swilo leswi Onhaka Leyara ya Ozone (Montreal MOP 28) leyi nga ta khomiwa ku sukela hi ti 10 ku fikela ti 14 Nhlangula 2016, eKigali, Rwanda. Endlele ra Montreal ri tirhile kahle swinene hi ku ya hi ku herisa Swilo leswi Onhaka Ozone. Leswi swi hlanganisiwa eka Vumbiwa ra hina leri nyikaka leswaku ku hungutiwa ka vusweti na nhluvukiso wa ikhonomi ya vanhu swi fanele ku tlakusiwa eka xiyimo xa nhuvukiso wa nkarhi wo leha.5.3. Khomferense ya Vunharhu ya UN eka Tindlu na Vudoroba bya Nkarhi wo Leha (Ndzhawu yo Hanyela III) yi ta khomiwa hi UNGA eQuito, Ecuador ku sukela hi ti 17 ku fikela ti 20 Nhlangula 2016. Yi kongomanile no teka Ajenda Leyintshwa ya Vudoroba; papila leri langutaneke na migingiriko leri nga ta seta swiyimo swa misava hinkwayo swa ku humelela eka nhluvukiso wa madoroba wa nkarhi wo leha, ku ehleketa nakambe ndlela leyi hi akaka hi yona, ku fambisa, no hanya emadorobeninkulu hi ku dirowa swin’we ntirhisano na vanakulobye lava nga tinyiketelela, vakhumbheki lava faneleke, na vatlangi va le madorobeni eka swiyimo hinkwaswo swa mfumo ku katsa na mabindzu lawa ya nga ri ki ya mfumo.5.4. Tikhomferense ta Misava hinkwayo eka Ndzavisiso wa Switirhisiwa (ICRI 2016) ti ta khomiwa eKapa ku sukela hi ti3 ku fikela ti 5 Nhlangula 2016 hi Ndzawulo ya Sayense na Thekinoloji na Khomixini ya le Europe.Khomferense yi kongomanile no kombisa ntirho wa nkoka wa misava hinkwayo wa ndzavisiso wa switirhisiwa eku ololoxeni ka mitlhontlho leyikulu naswona tanihi tihabu ta ntumbuluxo wa swilo swintshwa; ku langutisisa swilaveko, nhluvukiso na ku hlayisiwa ka switirhisiwa swa ndzavisiso swa misava/rhijini; no burisana hi ku koteka ka ku ya emahlweni ekusuhi na xiletelo xa misava hinkwayo.Afrika-Dzonga ri kombisile nkoto wa ndzavisiso eka sayense na thekonoloji swa rona, naswona ri tekeriwa enhlokweni tanihi hi kaya ra ntumbuluko ra switirhisiwa swa ndzavisiso swa nkoka eka misava hinkwayo. Ku rhurheriwa ka ICRI 2016 swi ta seketela ku ya emahlweni ka tiko ku va eka ikhonomi leyi nga seketeriwa hi vutivi tanihileswi swi nga boxiwa eka NDP.5.5. Khabinete yi amukela ku tivisiwa ka goza ra xiphemu xo sungula ku ya eku timiweni eriyani ya analogo hi ti 28 Nhlangula 2016 hi Holobye wa Vuhlanganisi Faith Muthambi, exivindzini xa swidorobani swa ndzhawu ya Square Kilometre Array (SKA) eKapa N’walungu, exidorobanini xa Carnavon eka Masipala wa Muganga wa Kareeberg. Ku tlula 86% wa makaya eka tindzhawu ta SKA ti hlanganisiwile naswona va tiphina hi vukorhokeri bya thelevhixini ya xidijiti ya theresitiyali emakaya ya vona.Ku rhurha ku tlhela ku fambisana na NDP ku tumbuluxa switirhisiwa swa ICT swa matimba, swo tshembheka, swo hlayiseka no xaveka. Yi ta hlanganisa matikoxikaya na madoroba, swifumi na swisiwana ku tiyisisa leswaku vaakatiki va Afrika-Dzonga ku tirhisa no burisana hi ku hetiseka hi ku tirhisa thekinoloji.5.6. Mfumo wu ta tlangela Nhweti ya Nhluvukiso wa Vanhu hi Nhlangula ehansi ka nhlokomhaka “Swin’we hi yisa Afrika-Dzonga eka Nhluvukiso wa Ikhonomi ya Vanhu” naswona hi Ndzawulo ya Nhluvukiso wa Vanhu (DSD), yi ta khoma min’wangulano etikweni hinkwaro ku twisisa ku antswa swilaveko swo hambana swa miganga.DSD, swin’we na Ejensi ya Nhluvukiso wa Rixaka (NDA) na na Ejensi ya Vulayiseki bya Vanhu ya Afrika-Dzonga, swi ta tivisa miganga hi tiphurogireme to hambana ta vuhlayiseki bya vanhu leti va nga ti kumaka na leswaku va nga ti kuma njhani. Khabinete yi hlohlotela tisekithara hinkwato ku pfuneta mfumo eku tiyisiseni ka swilaveko swa vakhumbheki swinene eka vaakatiko va hina va hlayisiwa vo hlaya.Ti1 Nhlangula 2016 ti fungha Siku ra Misava hinkwayo ra Vanhu lava Dyuhaleke, leri nga ta tsundzukiwa tanihi xiphemu xa vhiki ro sungula ra Nhlangula. Leri ri ta nyiketeriwa ku koka rinoko eka ku lwa mitlhontlho yo biha yo thya mavito na mavonelo yo biha eka vanhu lava kuleke no dyuhala.5.7. Ndzawulo ya Mitlangu na Vuhungasi na Nhlangano wa Mitlangu wa Misava hinkwayo eka Hinkwavo swi ta rhurhela edixini ya vutsevu ya “Mfambo Lowukulu” hi ti2 Nhlangula 2016 eFountains Valley Resort, Pitori. Khabinete yi hlohloteka vaaki va Afrika-Dzonga ku amukela mahanyelo lawa ya hanyeke kahle, no va na mafulufulu ku lwa na makhombo ya le henhla ya vuvabyi bya mahanyelo no nyuhela ngopfu.5.8. Ti 19 Nhlangula 2016 ti fungha anivhesari ya vu 30 ya ku wa ka xihahampfhuka lexi koxeke vutomi bya Phuresidente ya Mozambique, Samora Moises Machel na 34 wa vavanuna va tiko ra yena na vavasati, ku katsa na vachayeri va xihahampfhuka na vateki va mahungu.Vanhu va Mozambique va hoxile xandla eka ku ntshuxeka ka Afrika-Dzonga na matiko yan’wana eka tikontsongo. Mfumo wa Rhiphabuliki ra Afrika-Dzonga, hi ku tirhisana na mfumo na mfumo wa Rhiphabuliki ra Mozambique, ya ta rhurhela anivhesari ya ku tsundzuka ya vu 30 endzhawini leyi xihahampfhuka xi nga wela kona eMbuzini, Mpumalanga hi ti 17 Nhlangula 2016.Leswi swi hoxa xandla eka Ndzawulo ya Vutshila na Mfuwo eku tumbuluxeni ka alelo no ntshuxa ndlela ya mfuwo leyi nga ta hlanganisa tindzhawu hinkwato ta ndlela ya ntshuxeko wa mfuwo eAfrika-Dzonga, SADC na tikonkulu.Khabinete yi yisa michavelelo eka lava landzelaka:5.9. Ndyangu na vanghana va nhenha ya vunanga bya Afrika-Dzonga na un’we wa vatumbuluxi va muxaka wa vunanga bya Kwaito, Mduduzi Tshabalala, loyi a tivekaka tanihi Mandoza. Vunanga bya yena byi hangalakile hi ndlela yo hlawuleka eka mindzhavuko leswi ya ka emahlweni swi amukeriwa hi vaaki hinkwavo va Afrika-Dzonga.5.10. Ndyangu na vanghana va muteki wa mahungu wa ntokoto, muhleri na mutsari Allister Sparks loyi a lovele eka malembe ya 83. Sparks u tirhisile xiyimo xa yena tanihi muhleri wa Rand Daily Mail hala masunguleni ya 1980 ku humesela ehandle mfumo wa xihlawuhlawu wo homboloka. A ri Nieman Fellow eYunivhesiti ya Harvard na mutsari wa Afrika-Dzonga eka mikandziyiso yo hlaya ya misava hinkwayo, ku katsa na The Washington Post na The Economist.5.11. Vanhu va India, eku loveni ka Mukwetsimi Pramukh Swami Maharaj, murhangeri wa ximoya wa muganga wa ripfumelo wa xiHindu eIndia. Mukwetsimi u tiveka swinene hi ku hoxa xandla lokukulu loku a ku endleke eka swa ximoya na ndzhavuko swa le India hi ku aka titempele, timandiri na swikolo swa dyondzo eIndia na matiko man’wana hakumbirhi.5.12. Eka mindyangu ya vanhu hinkwavo lava lahlekeriweke hi vutomi bya vona hi nkarhi wa makhombo ya madzolonga lawa ya humeleleke eRhiphabuliki ra Xidemokirasi ra Congo (DRC) na lava nga vaviseka na vona va naveleriwa ku hola hi xihatla. Khabinete yi kombela mavandla hinkwawo eDRC ku nghenelela eka N’wangulano wa Rixaka wo Katsakanya, lowu fambisiwaka hi Tatana Edem Kodjo hi ku yimela AU, no seketeriwa hi mihlangano ya rhijini na ya misava hinkwayo.5.13. Eka ndyangu na vanghana va Shimon Peres, mudyuhari wa Israeli wa mfumo loyi a nga avelana Sagwadi ra Nobel ku va fojarile ntwanano wa ku rhula exikarhi ka vaIsraeli na vaPalestina. Tatana Peres u tirhile tanihi hi matimba yo fana eka tinxata eka tipolitiki ta le Israeli.Khabinete yi kombetile ku hoyozela ka yona eka lava landzelaka:5.14. Huvo ya swa Sayense na Ndzavisiso wa Vumaki eka thekinoloji ya yona leyintshwa ya ximanguvalawa yo sensa mikandziyiso ya tintiho leyi nga ta pfuneta ku antswa eka vatirhi va vuhlayisi bya nawu na va forensiki eka ntirho wa vona. Xitirhisiwa xa phurotothayipi, lexi nga hakeleriwa hi Ndzawulo ya Sayense na Thekinoloji, lexi nga tirhisiwaka ku sikena tindzhawu no teka mikandziyiso ku nga tirhisiwangi ritshuri kumbe nxungeto wa nthyakiso.5.15. Dokodela Ismail Bhorat na xipano xa yena eka vuhandzuri byintshwa eka n’wana loyi a nga si beburiwaka eXibedlhele xa le Xikarhi xa Inkosi Albert Luthuli. Lebyi i vuhandzuri byo sungula lebyi nga endliwa eka n’wana la nga si beburiwaka laha tikweni no veka Afrika-Dzonga eka xiyimo xa le henhla eka misava hinkwayo.5.16. Mamelodi Sundowns ku va xi fikelerile xiyimo xo hetelela eka Ligi ya Tinghwazi ya Khomfederexini ya Bolo ya Milenge ya le Afrika endzhaku ko hlula Zesco United. Ku hlula loku a ku kahle eka Sundowns ntsena kambe eka bolo ya milenge ya Afrika-Dzonga hinkwayo. Swi nyika vatlangi va hina mbonako lowu lavekaka na ntokoto lowu va wu lavaka ku phikizana na lavo antswa eka tikonkulu ra Afrika na misava hinkwayo.5.17. Khabinete yi hoyozela Brad Binder eka ku wina ka yena ka matimu eka Vunghwazi bya Misava hinkwayo bya Moto3. Mufambisi wa xithuthuthuthu wa 21 wa malembe u vi le muaki wa Afrika-Dzonga wo sungula endzhaku ka 1980 ku kuma xidlodlo xa Grand Prix endzhaku ka ku wina eka vunghwazi bya yena byo sungula bya Moto3.5.18. Naswona Khabinete yi yisa ku khensa eka vaaki va Afrika-Dzonga lava ngheneleleke eka migingiriko yo hambana hambana ku tlangela no xixima mindzhavuko ya hina yo hambana hambana hi Nhweti ya Mfuwo. Nkombiso wo tsakisa wa mindzhavuko ya hina yo hambana no avelana hi mfuwo wa hina wo fuwa swi mbvungunyile etikweni hinkwaro.Khabinete yi yisile ku navelela ka kahle eka lava landzelaka:5.19. Khabinete yi navelerile Achibishopo Emeritus Desmond Tutu ku va a hola hi xihatla eka vuhandzuri bya yena.5.20. No hlangana na Afrika-Dzonga eka naveleleni ka Mama Winnie Mandela mikateko eku fikileleni ka yena lembe ra vu 80 ro velekiwa.6. Ku thoriwaKu thoriwa hinkwako ku ta endliwa endzhaku ka nkambelo wa tidyondzo na mbhasiso lowu faneleke.6.1. Huvo ya Vutsundzuxi ya Rikaka eka Matumbuluxelo ya Swilo Swintshwa:a. Tatana Mafika Mkwanazi; nab. Tatana Sullivan O’Carroll.6.2. Huvo ya Akhademi ya Sayense ya Afrika-Dzonga:a. Phurofesa Eugene Cloete;b. Phurofesa Sabiha Essack;c. Phurofesa Shireen Hassim;d. Phurofesa Jonathan Jansen;e. Phurofesa Nancy Phaswana-Mafuya;f. Phurofesa Barney Pityana;g. Phurofesa Stephanie Burton (ku thoriwa nakambe);h. Phurofesa Norman Duncan (ku thoriwa nakambe);i. Phurofesa Johann Mouton (ku thoriwa nakambe);j. Phurofesa Himla Soodyall (ku thoriwa nakambe);k. Phurofesa Zeblon Vilakazi (ku thoriwa nakambe);l. Phurofesa Brenda Wingfield (ku thoriwa nakambe); nam. Dokodela Shadrack Moephuli (Huvo ya Vutsundzuxi ya Rikaka eka Matumbuluxelo ya Swilo Swintshwa no thoriwa nakambe).6.3. Dokodela Sarah Mosoetsa eka Bodo ya Rixaka ya Nhlangano wa Ndzavisiso.6.4. Nhlangano wa Rixaka ra Afrika-Dzonga wa Vuhangalasi bya Mahungu bya Xitironiki (NEMISA):a. Manana Mymoena Williams tanihi Muofisirinkulu (CEO).b. Manana Rahimoonisha Abdool tanihi Muofisirinkulu wa swa Timali (CFO).6.5. Valawuri va le Handle eka NEMISA NPC SOC:a. Phurofesa Walter Theophilus Claassen (Mutshamaxitulu);b. Tatana Thami ka Plaatjie (ku thoriwa nakambe na Xandla xa mutshamaxitulu); nac. Phurofsa Manoj Maharaj;d. Manana Sarienne Rana Kersh;e. Manana Nelisiwe Gloria Mkhaliphi;f. Tatana Phuthi Nehemia Phukubje;g. Manana Alina Thandiwe Mfulo; nah. Tatana Moraka Lucas Mello (Ku thoriwa nakambe).6.6. Zolani Kgosie Matthews tanihi xirho xa le handle eka Bodo ya Hofisi ya Poso ya Afrika-Dzonga.6.7. Tatana Mahomed Iftekhar Chowan tanihi CFO wa Vukorhokeri bya Misava hinkwayo na Ejensi ya Mfikelelo ya Afrika-Dzonga.6.8. Huvo ya Afrika-Dzonga ya Timhaka ta le Xibakabakeni:a. Manana Pontsho Maruping (Mutshamaxitulu);b. Manana Nomfuneko Irene Majaja (Xandla xa Mutshamaxitulu);c. Gqweta Lulekwa Makapela;d. Tatana Themba Beatus Tenza;e. Tatana Linden Sydney Petzer;f. Ambasadara Peter Goosen;g. Tatana Humbulani Aaron Mudau;h. Dokodela Sandile Bethuel Malinga;i. Tatana William Simon Makwinja;j. Manana Nosiphiwo Monica Sonjani;k. Tatana Lloyd McPatie; nal. Tatana Leeandran Annamalai.6.9. Gqweta Rory Wayne Voller tanihi Khomixinara eka Khomixini ya Tikhamphani na Nhundzu ya swa Mihleketo.6.10. Tatana Jayaseelan Manickum Nair eka Bodo ya Afrika-Dzonga ya Nhlangano wo Hlawuleka wa Ndzindzakhombo eka Nxungeto, SOE, tanihi mulawuri wa le handle.6.11. Ku hlawuriwa ka Manana Patience Bongiwe Kunene tanihi Mulawurinkulu, loyi a yimelaka Afrika-Dzonga, Angola na Nigeria, eka Bodo ya Valawuri ya Ntlawa wa Tibangi ta Misava  (Bangi ya Misava).6.12. Vulawuri bya Vuhlayiseki eSwiporweni:a. Ku thoriwa nakambe ka Tatana Nkululeko Andrew Stephen Poya tanihi CEO.Swirho swa le Handle eka Bodo ya Vulawuri bya Vuhlayiseki eSwiporweni:b. Dokodela Nomusa Zethu Qunta (Mutshamaxitulu);c. Tatana Boy Johannes Nobunga (Xandla xa Mutshamaxitulu);d. Tatana Zacharia Mosothoane (Mulanghiwa eka Nhlangano wa Vutleketli wa Afrika-Dzonga na Nhlanganiso wa Vatirhi);e. Tatana Christiaan Johan de Vos (Mulanghiwa eka Federaxini ya Mihlangano ya Afrika-Dzonga);f. Majoro-Angarhelo Michael Monashi Motlhala (Ndzawulo ya Maphorisa hi xiyimo);g. Tatana Ngwako Makaepea (Ndzawulo ya Swifambo hi xiyimo);h. Manana Hilda Thamaga Thopola;i. Majoro-Angarhelo Willem Adriaan Venter (xirho xa le handle xo hi xiyimo);j. Manana Khulekelwe Mbonambi (ku thoriwa nakambe);k. Manana Ntombizine Mbiza (ku thoriwa nakambe);l. Tatana Andre Harrison (ku thoriwa nakambe); nam. Tatana Tibor Szane (ku thoriwa nakambe na Ndzawulo ya Mitirho hi xiyimo).6.13. Ku thoriwa nakambe ka Tatana Japh Ronnie Chuwe tanihi CEO (Matsalana) wa Ejensi ya Milandzu ya le Magondzweni.6.14. Tatana Skhumbuzo Dennis Macozoma tanihi CEO wa Ejensi ya Maondzo ya Afrika-Dzonga SOC.6.15. Tatana Sisa Neil Ntshona tanihi CEO wa Vupfhumba bya Afrika-Dzonga.6.16. Tatana Dhesigen Pydiah Naidoo u thoriwile nakambe tanihi CEO wa Khomixini ya Ndzavisiso wa swa Mati.6.17. Khomixini ya Mati ya Lesotho Highlands:a. Tatana Bhekizwe Simon Nkosi tanihi the Murhumiwankulu wa Rhiphabuliki ra Afrika-Dzonga; nab. Tatana Vusi Nhlapo tanihi Muyimeri wa Nkarhi hinkwawo.6.18. Bodo ya Ejensi swa Timali ta Mabindzu Lamantsongo:a. Manana Charmaine Groves;b. Manana Happy Ralinala;c. Tatana Kholofelo Molewa;d. Manana Nomcebo Dlamini;e. Tatana Nazir Ahmed Osman;f. Manana Nonkululeko Dlamini;g. Tatana Phakamile Mainganya;h. Manana Kate Moloto;i. Manana Hlonela Lupuwana (ku thoriwa nakambe); naj. Tatana Lawrence Mavundla (ku thoriwa nakambe).6.19. Manana Cladie Thamo Hloniphile Mzobe tanihi CEO ya NDA.Swivutiso:Donald LiphokoRiqingho: 082 901 0766"
Xitatimende xa nhlengeletano ya Khabinete xa ti 19 Nhlangula 2016,20 Oct 2016,https://www.gov.za/speeches/statement-cabinet-meeting-19-october-2016-20-oct-2016-0000,https://www.gov.za/ts/speeches/statement-cabinet-meeting-19-october-2016-20-oct-2016-0000,"1. Ku tirhisiwa ka Tiphurogiremenkulu ta Mfumo1.1. Khabinete yi navelela swichudeni hinkwaswo ku humelela loko swi sungula swikambelo swa swona swa ku hela ka lembe. Tlilasi ya 2016 yi hlohloteriwa ku tshama yi ri eka mianakanyo ya xikambelo loko yi sungula Swikambelo swa Xitifikheti xa Siniyara swa Rixaka swa 2016 leswi sungulaka ximfumo ti 24 Nhlangula 2016 no hela hi ti 29 Hukuri 2016.1.2. Khabinete yi navela ku vuyelerisa xikombelo xa yona xa ku va tiko ri seketela matshalatshala hinkwawo ku humelerisa phurogireme ya dyondzo ya 2016. Matshalatshala lawa ya rhangeriweke hi mfumo hi ku tirhisa Xipano xa Vaholobye lexi tirhaka na swichudeni, vatswari, tiyunivhesiti na lava khumbhekaka i swikombiso swa ku tiboha ko hlanganela ka hina ku kuma swintshuxo ku vuyisela evutshan'wini sekithara ya dyondzo ya le henhla ya hina.Khabinete yi avelana matitwelo lawa ya kombisiweke hi swichudeni hi mayelana na mitlhontlho leyi va kongomeke ya mitsengo ya le henhla ya tihakelo ta chuwixini, vutshamo, swiletelo, vutleketli na mali yo tihanyisa.Loko lembe ra dyondzo ri lahleka, tiyunivhesiti na tikholich a ti fikeleli makumu ya lembe leri, kwalomu ka mamiliyoni wa mamatiriki a ya nge amukeriwi eka dyondzo ya le henhla, hi 2017. Nongonoko wa switandzhaku hi leswaku swichudeni hinkwaswo ku suka eka lembe ro sungula ku ya eka lembe ro hetelela swi ta khumbheka hi ndlela yo ka yi nga ri kahle naswona eku heteleleni ikhonomi ya hina tanihileswi ku nga ta va hava swidyondzeki leswi nga na swikili swintshwa leswi nga ta nghena eka makete wa mitirho.Hikokwalaho, swidyondzeki leswi a swi ta va swi ri madokodela, tiinjhiniyere, tiakhawuntete, vadyondzisi na tiphurofexini to hambanahambana a va nga ha koti ku nghena eka ikhonomi.Khabinete yi seketela hi ku hetiseka timfanelo ta dyondzo leti nga eka tsalwa ra Timfanelo ta Ntshuxeko na Vumbiwa, na ku rhangisiwa emahlweni eka Kungu ra Nhluvukiso wa Rixaka. Hi ya emahlweni hi seketela mfanenelo yo fikelela dyondzo ya le henhla, ngopfungopfu eka lava sweleke.Tsalwa ra timfanelo ta Ntshuxeko ri vula leswaku “dyondzo ya le henhla na vuleteri bya xithekiniki swi ta pfuleriwa hinkwavo hi ku tirhisa swiengetelo swa mfumo na swikolaxipi leswi nyikiwaka hi ku ya hi vuswikoti.”Vumbiwa ri ya emahlweni ri vula leswaku “Un'wana na un'wana u na mfanelo yo yisa tidyondzo emahlweni leti mfumo hi ku tirhisa tindlela leti twisisekaka wu faneleke wu tiendla ti kumeka na ku fikeleleka.”Hi ku amukela vukulu bya mitlhontlho eka dyondzo ya le henhla, Phuresidente Jacob Zuma u yile emahlweni a ndlandlamuxa vukona bya Komiti ya Vaholobye hi ku katsa Holobye wa Vuhlanganisi, Vutshamiso bya Vanhu, Timali na Nhluvukiso wa Vanhu.Mfumo wu kumile makungu yo hlaya lawa ya ringanyetiweke hi tindhawu ta vahlawuri na lava khumbhekaka. Phurosese ya xithekiniki yi le ku endliweni ku kambela nkoka wa wona naswona loko ntirho wu hetisisiwile, ku ta nyikiwa tindlela to lulamisa mitlhontlho ya sweswi.Mfumo wu ta ya emahlweni wu teka magoza ku endla leswaku switirhisiwa swi kumeka eka Swichudeni hinkwaswo leswi ringaneleke NSFAS hi swi tsongotsongo ku hakelela ntsengo hinkwawo wa dyondzo etiyunivhesiti na tikholichi ta TVET eka nkarhi wo leha. Mfumo wu ta tlhela wu hluvukisa tindlela ku lulamisa mitlhontlho leyi swichudeni swa “leswi nga fikeleriki ku hakela” swi hlanganaka na yona leswi nga fikeleriki eka milawu ya sweswi ya NSFAS kambe a va fikeleli ntsengo wu helerile wa dyondzo handle ka ndlela yin’wana yo pfuneta.  Hinkwaswo leswi swi ta langutisiwa hi rivilo na xikalo lexi tshembheleke eka mpimo wa ku kula ka ku titsarisela na ku kumeka ka switirhisiwa.Ndzavisiso wa Khomixini ya Phuresidente eka Dyondzo ya le Henhla na Vuleteri wu le ku yeni emahlweni na ntirho wa yona naswona wu ta pfuna mfumo ku ta na xintshuxo xa nkarhi wo leha xa mfikelelo wa dyondzo ya le henhla ngopfungopfu eka vasweli.Holobye wa Timali u ta andlala Xitatimende xa Pholisi ya Mpimanyeto wa le Xikarhi ka Lembe hi ti 26 Nhlangula 2016 lexi nga ta sungula rimba ra swa timali ro anama eka nkarhi wa le xikarhi.Eka lembeximali ra 2016/17, mfumo wu averile switirhisiwa swa ntsengo wukulu swinene eka dyondzo ya le henhla, leswi voneke Ndzawulo ya Dyondzo ya le Henhla na Vuleteri yi kuma avelo wa mpimanyeto wa R49.2 biliyoni.Khabinete yi na ku tshembha leswaku hi ku tirhisiwa ntsena ka vuvekisi bya hina eka dyondzo laha tanihi tiko hi nga endlaka nhluvukiso wo twala eku lulamiseni ka mitlhontlho yinharhu ya vupfumalantirho, vusweti na nkandzingano. Mfumo wu hlamurile eka swikombelo swa swichudeni naswona wu ta pfuneta ndzulamiso wa tihakelo ta 2017 ku fika eka 8%, ku hakela tihakelo ta engetelo hi ku tirhisa malimpfuneto yo tatisela hi ku yimela swichudeni hinkwaswo leswi sweleke, leswi vatswari va swona va holaka switsongo na leswi swi vitaniwaka swa “leswi nga fikeleliki ku hakela”, hi leswaku swichudeni swa mindyangu ya miholo yo fika eka R600 000 hi lembe. Leswi swi vula leswaku swichudeni haswimbirhi leswi ringanelaka ku kuma NSFAS na “leswi nga fikeleliki ku hakela” a swi nge tlakuseriwi tihakelo, tanihi leswi mfumo wu nga ta hakela tiphesente ta ndzulamiso wa tihakelo. Mpfuneto lowu wu ta fika kwalomu ka R2.5 wa mabiliyoni, leyi angarhelaka ku tlula 70% ya swichudeni leswi nga si thwasaka hinkwaswo.Lava khumbhekaka hinkwavo va fanele xikan’wekan’we va tirha ku yisa eku tumbuluxeni ka swiyimo na moya wa kahle ku va phurogireme ya dyondzo yi sungula handle ko hlwela. Ku tiyisisa lemukiso wo yisa emahlweni ka mfanelo yo yisa tidyondzo emahlweni, mfumo wu ta hluvukisa kungu, wu tirhisana na lava khumbhekaka lava faneleke, eka ncinco wa tiyunivhesiti na tikholichi ta TVET ku tumbuluxa mikateko yo fikelela, yo humelela, yo hakelela na yo seketela swichudeni na mavandla. Lava khumbhekaka va nga ri vangani ku katsa na van’wana va vona swichudeni, tibangi na bindzu va nyikile swiringanyeto swo hambana hi hilaha hi nga hakelelaka hakona dyondzo ya le henhla ngopfungopfu eka vasweli. Hikwalaho, Komiti ya Vaholobye yi ta hlengeleta endzhawini yin’we lava khumbhekaka hinkwavo ku hluvukisa kungu leri nga ta tisa ndlela ya xintshuxo.Khabinete yi amukela ku sungula nakambe ka titlilasi eka tiyunivhesiti ta hina to tala, na ku khutaza swichudeni hinkwaswo ku vuyela etitlilasini. Lowu i nkarhi wa nkoka wa phurogireme ya dyondzo na swikambelo swi ri kwala nyongeni. Mfumo wu tshembha leswaku swivilelo swa swichudeni swi nga lulamisiwa hi ku tirhisa n’wangulano loko phurogireme ya dyondzo yi karhi yi ya emahlweni.Khabinete ya ha vilerisiwa hi ku pfuka ka ku kombisa ku vilela ka madzolonga hi swichudeni eka tikhemphasi tin'wana ta tiyunivhesiti etikweni. Loko ku kombisa ku vilela ku ri mfanelo leyi sirheleriweke hi Vumbiwa, ku hava xiphemu xa madzolonga, ku chavisa na ku onha nhundzu.  Lava khumbhekaka hinkwavo va fanele ku endla xin'wana na xin'wana lexi va nga xi kotaka na ku teka magoza yan'wana na yan'wana ku hlayisa phurogireme ya dyondzo tanihi leswi switandzhaku leswi hi langutaneke naswona swi nga ta va swo biha eka ikhonomi, swichudeni na mamatiriki. Dyondzo i vutihlamuleri bya un'wana na un'wana, a hi tirheni swin'we ku vuyisela swilo ematshan'weni eka dyondzo ya le henhla ku endlela vumundzuku bya vana va hina na vumundzuku bya tiko ra hina.1.3. Khabinete yi amukerile R3 biliyoni ya vuvekisi ku suka eka Marriot International lebyi nga ta vona ntlawa wa tihotela wukulu emisaveni hinkwayo wu hetisa tihotela tintshwa ta ntlhanu. Xitiviso xi kombisa vutitshembhi bya vavekisi etikweni na mikateko ya vumundzuku bya kahle bya ikhonomi ya laha kaya.1.4. Afrika-Dzonga ri tivisiwile tanihi tiko ro antswa ra mafambiselo ya xikweleti na munyiki wa bondo ya vutifumi eka matiko ya Afrika lawa ya kumekaka edzongeni wa Sahara hi Phephahungu ra Emerging Markets, xirho xa IMF/Tihlengeletano ta Lembe na lembe ta Bangi ya Misava. Sagwadi ri ta endzhaku ka loko Bangi ya Misava yi tekele enhlokweni vuswikoti bya tiko eka ku cincacinca/mahlanganiselo ya swikweleti. Ku ndhundhuzela loku i vumbhoni bya ku humelela loku tiko ri ya ka emahlweni ri tiphina hakona eka timakete ta swa timali ta matiko hinkwawo na ndlela ya vuxiyaxiya leyi ikhonomi yi fambisiwaka hayona.1.5. Riendzo ra Ximfumo ro Sungula ku ya eKenya hi nhloko ya tiko ra Afrika-Dzonga, Phuresidente Jacob Zuma, ku sukela loko ku ve na xidemokirasi, ri katsile vurhumiwa bya bindzu bya Foramu ya Bindzu ra Kenya-Afrika-Dzonga, leri valangeke mikateko ya vuvekisi na nxaviselano. Timemorandamu ta Mitwanano leti landzelaka ti sayiniwile: ntirhisano wa maphorisa, mafambiselo na nhlayiso wa swimilana na swiharhi swo hambanahambana na Khorido ya Vutleketli ya Lamu-Port Southern Sudan-Ethiopia.1.6. Nhlengeletano ya Vumbirhi ya Khomixini ya Matiko Mambirhi exikarhi ka Afrika-Dzonga na Rhiphabuliki ra Namibia yi tiyisisile ku tiboha ko hlanganela ka hina na timhaka to tala ta matiko lamambirhi, ta rhijini na matiko hinkwawo leti nga ku xopaxopiweni. Memorandamu ya Ntwanano eka Dyondzo ya le Henhla se yi hetisisiwile, ku katsa na ku sayiniwa ka Tsalwa ra timfanelo ta phurojeke ya Komiti yo Nhlanganelo ya Vativi eka Ndzilekano wa Nambu wa Orange.1.7. Riendzo ra ntirho hi Xandla xa Phuresidente Cyril Ramaphosa ku ya eVietnam na le Singapore ri tirhisiwile ku pfula tindhawu ta vumundzuku ta nxaviselano na vuvekisi, na ku koka mahlo ya mabindzunyingi ya vun'winyi bya Mfumo wa Singapore ku vekisa eAfrika-Dzonga hi ku tirhisa Vutirhisano bya Phurayivhete bya Mani na mani, hi ku fambisana na Kungu ra Afrika-Dzonga ra Nine-Point Plan. Ku tlhele ku sirheleriwa ku tiboha ka Singapore ku pfuna Afrika-Dzonga hi nhluvukiso wa vutshila na ku tlakusa nhlayo ya tikhoso ta vuleteri ta swichudeni swa Afrika-Dzonga leti dyondzisiwaka ehansi ka Phurogireme ya Ntirhisano ya Singapore.1.8. Phuresidente Jacob Zuma u vulavurile eka Nhlengeletano ya Tihloko ta Vurhumiwa ta Afrika-Dzonga ta lembe na lembe leyi nyikeke ndlela eka tihloko ta vurhumiwa ta hina hinkwato ku avelana miehleketo eka timhaka na swirhangana leswi swi endlaka leswaku va kota ku ya emahlweni va yimela tiko ra hina. Tanihi vayimeri va hina ematikweni ya le handle va na vutihlamuleri byo aka xinakulobye na vutirhisano lebyi nga ta hi pfuna ku fikelela swikongomelo swa hina ku suka eka Kungu ra Nhluvukiso wa Rixaka, leswa ku kula loku katsa hinkwavo, mitirho na vutomi byo hlonipheka eka vanhu va hina.1.9. Eku hlamuleni ka swilaveko swa miganga na mabindzu, Holobye wa Mati na Mbhasiso Nomvula Mokonyane u ta tlangela siku ro sungula ra ku akiwa ka Xiphemu xa N'we xa R18 biliyoni xa Phurojeke ya Mati ya Vaal Gamagara, Ravuntlhanu leri, 21 Nhlangula. Loko ku herile xiphemu xa N'we, vavuyeriwa va ta katsa mapurasi ya swifuwo ya 14, timayini ta 12, tiphaka ta sola, na miganga ya Kathu, Olifantshoek, na Hotazel, swi vuyerisa vanhu va tiko va 23 499.1.10. Ku simekiwa ka R49-miliyoni ka xiphemu xo sungula xa Phaka ya Vumakelo ya Isithebe leyi pfuxetiweke eMandeni, KwaZulu-Natal, ku vumba xiphemu xa Phurogireme ya ku Pfuxetiwa ka Tiphaka ta swa Vumaki ta Ndzawulo ya Mabindzu na Vumaki, naswona ku rhangisiwile emahlweni ku va ku pfuxetiwa.Xikongomelo i ku pfuxa hi vuntshwa tiphaka ta vumaki ta vun'winyi bya mfumo etikweni hinkwaro leswaku ku ta tlakusiwa vutumbuluxavumaki na ku tlakusa mpfuneto wa byona eka ku tumbuluxa mitirho na ku kula ka ikhonomi ya tiko. Vumaki lebyi tirhaka ku suka Isithebe byi hoxaka xandla swinene eka ikhonomi ya ndhawu, byi nyika ku tlula mitirho ya 20 000. Hi nkarhi wa phurogireme ya ku pfuxa hi vuntshwa mabindzunyingi ya le xikarhi lamatsongo ya 15 ya thoriwile eka phurojeke hi nkoka wa mali ya R6.3 miliyoni na ku thoriwa ka vanhu va 162.1.11. Xitiviso, xa leswaku Afrika-Dzonga ri ta vuyeriwa ku suka eka ntwanano wa nxaviselano wuntshwa na European Union (EU), xi ta vona mfikelelo lowu antswisiweke wa swikumiwa swa Afrika-Dzonga swi va na mfikelelo wa makete wo antswa eEU. Ntwanano wa Vutirhisani wa Ikhonomi (EPA) ehansi ka rimba ra SADC-EU EPA wu siva swihlawulekiso swa nxaviselano swa ntwanano wa nxaviselano wa matiko lamambirhi lowu nga kona exikarhi ka Afrika-Dzonga na EU, lowu tivekaka tanihi Ntwanano wa Nxaviselano, Nhluvukiso na Ntirhisano (TDCA). EPA yi nyika mfikelelo wa makete wuntshwa eka chukele na ithanolo xikan'we na mfikelelo wa makete lowuntshwa wa swikumiwa swa tiwayeni, swiluva, deri na mihandzu.1.12. Khomixini ya Nhlayiso wa Bluefin Chuna ya le Dzongeni yi tlakusile Ntsengo wa Ku phasa loku Pfumeleriwaka ka Afrika-Dzonga ka Blue Chuna ya le Dzongeni ku suka eka tithani ta 150 ku ya eka tithani ta 450 eka tinguva to phasa tihlampfi ta 2018-2020. Leswi i swa nkoka eka swirhangana swo tumbuluxa mitirho swa Afrika-Dzonga tanihi leswi swi nga ta nyika mitirho ya nkarhi hinkwawo eka sekitharasekithara ya swa tihlampfi naswona swi ta tatisa mali ya tiko ya ku rhumela ematikweni mambe leyi laviwaka swinene etikweni.1.13. Ku thoriwa ka vabidi lava humeleleke hi Ndzawulo ya Eneji eka Phurogireme yo sungula ya Mumaki wa Gezi wo Tiyimela wa Malahla (IPP) i ka xiphemu xa nkoka xa matshalatshala ya mfumo ku sirhelela mphakelo wa eneji eka tiko. Vabidi vambirhi lava humeleleke va ta engetela 863.3MW eka giridi ya eneji eka malembe ya ntlhanu lawa ya landzelaka.Ku thola ku koka mahlo ya vuvekisi bya ku tlula R40 biliyoni leyi nga ta tirhisiwa ku fikelela switirhisiwa eka sekithara ya eneji, ku khutaza ku kuma swilo swa laha kaya na ku tumbuluxa mitirho ya 6 613 hi nkarhi wa ku aka na 13 524 hi matirhiselo.Loko kungu ro aka eneji ra Afrika-Dzonga ri katsa nhluvukiso wa tinhundzu ta mafurha ya fosili, tiko ri tiyimiserile eka cinco wa ikhonomi ya khaboni ya le hansi, ku ri na xirhangana xa ku basisa tindlela tin'wana ta eneji. Hi ku tirhisa Eneji leyi Pfuxetiwaka ya IPP, 6 376 MW ya gezi yi kumiwile ku suka eka Vamaki va Gezi vo Tiyimela va 102 eka tindlela ta tsevu to bida. Eka yona, 2 200 MW ya vuswikoti byo endla swa gezi ku suka eka tiphurojeke ta 44 IPP se yi hlanganisiwile eka giridi ya rixaka.1.14. Tanihi loko N'hweti ya Vutleketli yi karhi yi humelela tiphurojeke na matshalatshala ya switirhisiwa swa vutleketli swa nkoka swo hlayanyana swa karhi ku endliwa leswaku ku ta va na ku hlanganisa vanhu na tindhawu ko antswa, leswi nga ku tumbuluxeni ka mitirho yintshwa na ku cinca ndlela leyi MaAfrika-Dzonga ya endzaka hakona.Eka mhaka leyi Khabinete yi tekela enhlokweni vuvekisi bya R24 miliyoni hi Ndzawulo ya Magondzo na Vutleketli ya Gauteng ku lulamisa gondzo ra D904, leri tlhelaka ri tiveka tanihi Gondzo ra khale ka Evaton. Mpfuxo wa gondzo leri nga kona sweswi wu ta antswisa nkarhi wo endza, naswona wu ta tiyisisa vuhlayiseki bya gondzo byo antswa eka vachayeri va mimovha, va swi kanyakanya na van'wamilenge.1.15. Ku humelela ka ku rhurhela Foramu ya Vuntlhanu ya Mafumelo ya Inthanete ya Afrika eDurban ku vonile nhlengeletano yi hetisa xiyimo xa tikonkulu, lexi seketelaka ku kumiwa ka swikongomelo swa Ajenda ya 2063, loko ku nga se va na Foramu ya Mafumelo ya Inthanete leyi nga ta va kona eMexico hi N'wendzamhala 2016. Afrika-Dzonga ri sayinile Ntwanano wa Vukorhokeri bya Vulawuri bya Mavandlanyingi na Nhlangano wa DONA.1.16. Ku nghenelela hi mfumo ku lwa na manyala, mitolovelo yo biha na ku endla leswaku tifeme ti va na ku tihlamulela swi endlile leswaku ku va na ntwanano na tikhamphani to aka leti tsarisiweke ta nkombo eka phurogireme ya matshalatshala, leswi nga ta hatlisisa ku cinca eka vumaki. Ntwanano wu na swiphemu swo talanyana, ku katsa na: mpfuneto wa swa Timali wa tiphurojeke ta nhluvukiso; swiboho swa ku Ccinco eka sekithara; Rimba ro hakela swikoxo hi xiyenge xa mfumo; Swiboho swa Vunene hi Vaofisiri va Valawurinkulu.Masungulonkulu ya ntwanano ya katsa ndziho wa R1,4 biliyoni lowu vekiweke hi valawuri va mphikizano leyi nga ta hakeriwa hi tikhamphani eka Nkwama wa Mali ya Rixaka. Engetelo wa R1,5 biliyoni yi ta nyikeriwa eka nkwama ku seketela matshalatshala ya vuvekisi bya vanhu leyi kongomisiweke eka khale ka miganga ya vapfumatiwa.Ku tiboha ku cinca ku ta sunguriwa hi yin'wana na yin'wana ya tikhamphani ta nkombo, leswi nga ha tekaka xivumbeko hambi xa ‘xikombiso xa ndzingano’, laha kwalomu ka mikavelo ya 40% yi nga ta xaviseriwa MaAfrika-Dzonga ya vantima; kumbe ‘xikombiso xa muringani’ laha khamphani yi nga ta tirha na kwalomu ko fika tikhamphani tinharhu ta muringani ta vumaki leti nga na vun'winyi bya wantima ku va pfuna ku endla mali leyi va yi tirhisaka yo ringana 25% ya mali ya yona leyi yi yi tirhisaka. Ku tiboha loku ku pimiwile eka engetelelo wa R9 biliyoni ya mali leyi va yi tirhisaka ya lembe na lembe hi ku hela ka nkarhi wa ntwanano.Ku tiboha ka vunene ku ta sayiniwa hi CEO yin'wana na yin'wana leyi tibohaka eka magoza yo hambanahambana ku tiyisisa leswaku ku hava mitolovelo ya vukungundzwana na ya manyala eka khamphani, loko yi karhi yi tirha na vaphikizani kuloni, mfumo kumbe vatirhisi van'wana va swiphemu swo ka swi nga ri swa mfumo.   Ntwanano wa xintshuxo wu nyika tiphurosese ta ximfumo tin'wana ku va ti hetisisiwa eka mavhiki ya nga ri ya ngani lawa ya landzelaka naswona leswi swi va swi karhi swi phurosesiwa na ku langutisiwa kutani xitiviso xi ta endliwa eku heteleleni ka tiphurosese leti.1.17. MaAfrika-Dzonga ma hlohloteriwa ku titivisa mahungu lawa ya averiweke hi ku tirhisa mivulavulo ya Palamende ya Xiviko xa Lembe na lembe xa 2015/16. Mahungu ya kombisa ku simekiwa ka Phurogireme ya Nghingiriko ya Mifumo, xikan'we na nhluvuko eka Rimba ra Pulani ya nkarhi wa le xikarhi no simekiwa ka Kungu ra Nhluvukiso wa Rixaka.1.18. Khabinete yi tlhela yi hlohlotela MaAfrika-Dzonga ku avelana mavonelo ya wona eka ikhonomi na timhaka tin'wana leti va nga lavaka leswaku mfumo wu ti khumbha eka Xitatimende xa Pholisi xa Mpimanyeto wa le Xikarhi ka Lembe lexi taka (MTPBS), lexi nga ta nyikiwa hi Holobye wa Timali Pravin Gordhan hi ti 26 Nhlangula 2016. Ku nghenisa xandla ku nga ha rhumeriwa hi ku tirhisa Facebook: National Treasury South Africa, Twitter @TreasuryRSA, vuyimeri bya nomo na webusayiti ya Vutameri bya Mali ya tiko.2. Swibohonkulu swa Khabinete2.1. Khabinete yi pasisile misinya ya milawu yo angarhela ya Xiviko xa Antswiso wo Koma xa Kungunkulu ra Vutleketli bya Rixaka 2050 (NATMAP), lexi fambisanaka na Kungu ra Nhluvukiso wa Rixaka naswona xi nga na swikongomelo swa vutleketli leswi landzelela: makunguhatelo ya nkarhi wo leha na ku rhangisiwa emahlweni, ku kongomisa eka vuhlayiseki, ku tshembheka na ku koteka ka vutleketli; ku languta ku hundza eka vutleketli tanihi leswi ku nga koteki ko tala na swo homboloka ku nga xivangelo xa ku tirhisiwa ka misava hi xiyimo xa le hansi na makunguhatelo; ku tlakusa ku cinca mahanyelo hi ku cinca mavonelo ya vutleketli bya mani na mani; na endlelo ra makunguhatelo yo katsa hinkwavo na nhluvukiso.2.2. Khabinete yi pasisile ku rhumeriwa ka Swipimelo swa Vuhlanganisi bya swa Tiqingho bya Matiko ya Misava (tiITR) lebyi pfuxetiweke, Dubai 2012, ePalamende ku va xi lulamisiwa.TiITR ti vumba ntwanano wa matiko, na ku vumba xiphemu xa Swinawana swa Vulawuri bya Nhlangano wa Vuhlanganisi bya swa tiqingho wa Matiko hinkwawo. TiITR ti fambisana na Kungu ra Nhluvukiso wa Rixaka, ngopfungopfu ntlakuso wa ku kula ka ikhonomi na ku katsiwa swinene hi ku tirhisa nhluvukiso wa tindlela ta vuhlanganisi ta matimba na netiweke ya vuhlanganisi bya swa tiqingho na minxavo ya le hansi.2.3. Khabinete yi pasisile ku rhumeriwa ka Milawu yo Hetelela ya Nhlengeletano ya Vuhlanganisi bya Rhadiyo ya Matiko ya Misava (WRC-15), ePalamende ku va yi lulamisiwa, hi ku fambisana na Xiyenge xa 231(2) xa Vumbiwa.Timhakankulu leti amukeriweke eka WRC-15 ti katsa ku sunguriwa ka tindlela ta vuhlanganisi ta misava hinkwayo, ku sunguriwa ka vuhaxi ka misava hinkwayo, vukorhokeri bya vuhlanganisi bya sathelayiti, vukorhokeri bya swihahampfhuka, tiphurogireme ta ikhonomi ya swa lwandle, mpfuno eka mhangu na vukorhokeri bya xilamulela mhangu, xikan'we na tiphurogireme ta nkarhi lowu taka to seketela ncinco wa ikhonomi. Swikongomelo swa WRC-15 swi tlhela swi nyika tiyisiso eka vukorhokeri byo haxa hi ku sirhelela tixaka ta swilo swo hambana ta Thelevhixini ya Magandlati ya Xidijiti (DTT).2.4. Khabinete yi pasisile ku rhumeriwa ka Milawu yo Hetelela ya Nhlengeletano ya Vuhlanganisi bya Rhadiyo ya Matiko ya Misava (ITU) Nhlengeletano ya Plenipotentiary ya Guadalajara 2010, ePalamende ku va yi lulamisiwa, hi ku ya hi Xiyenge xa 231(2) xa Vumbiwa.Nhlengeletano ya Plenipotentiary hi yona nhlangano wo endla pholisi wa le henhla wa ITU, leyi ku nga ejensi yo hlawuleka ya Nhlangano wa Matiko lowu nga na vutihlamuleri byo fambisa sisiteme ya misava hinkwayo ya vuhlanganisi bya xitironiki.Ntirho wa ITU wu fambelanisiwa na Kungu ra Nhluvukiso wa Rixaka, tanihi leswi wu kongomisaka swinene eka nhluvukiso wa Switirhisiwa swa Ikhonomi eka sekithara ya ICT.2.5. Khabinete yi hlamuseriwile hi ku humelela loku endliweke eka matumbuluxelo na ku simekiwa ka Huvo yo Kuma Swintshuxo swa Broadband. Khabinete Lekgotla ya Mhawuri 2016 yi lulamisile leswaku Huvo yo Kuma Swintshuxo swa Broadband yi fanele ku tumbuluxiwa ku hatlisisa ku simekiwa ka SA Connect, pholisi ya tindlela ta vuhlanganisi ta rixaka.Tanihi xiphemu xa Tsalwa ra Swipimelo swa Huvo yo Kuma Swintshuxo swa Broadband, timhaka ta nkoka ti nga ri tingani ti kombisiwile leti nga na khumbho wo kongoma eka ku humelela ka ku sunguriwa ka inthanete yo koteka, yo hatlisa, yo tshembheka na yo sirheleleka. Leswi swi katsa; ku lulamisa ku hlwela eku aveleni ka tixaka ta swilo swo hambana leti lavekaka ngopfu; ku hlanganisiwa ka tindlela ta vuhlanganisi; ku sunguriwa na ku hakeleriwa; ku lulamisa swivumbeko swa makete leswi nga tirhiki kahle; ku hatlisisa ndzhurho wa vuhaxi bya xidijiti; nhluvukiso wa pulani ya mfumoxitironiki; ku hunguta Mabindzu ya Mfumo ya ICT; na ku kotisa Vulawuri na ku lulamisa ku tirha xilo xin'we kambirhi eka mafumele ya sekithara ya ICT.2.6. Khabinete yi pasisile leswaku Ntwanano wa Paris eka ku Cinca ka Maxelo wu rhumeriwa ePalamende ku va wu lulamisiwa. Ntwanano wa Paris i xitirho xa xinawu lexi nga ta ya emahlweni xi letela phurosese ya nghingiriko wa misava hinkwayo eka ku cinca ka tlayimeti. Wu hlanganisa tixaka hinkwato eka xivangelo lexi fanaka xa ku tirhisana swin'we eka nxungeto wa ku cinca ka tlayimeti, eka swiyimo swa nhluvukiso wa nkarhi wo leha na matshalatshala yo herisa vusweti. Wu veka swikongomelo swa ku yimisa ku tlakuka eka mahiselo ya avhareji ya matiko hinkwawo ku ya ehasi ka tidigiri Selixiyasi ta2.Ntwanano wa Paris wu ta sungula ku tirha hi ti 4 Hukuri 2016, masiku ya makumenharhu endzhaku ka siku leri kwalomu ka Mavandla ya 55 eka Nhlengeletano lawa ya fikaka eka ntsengo wa kwalomu ka 55 % ya ntsengo wa ku humesiwa ka gasi ya tindlu ta swimilana ya misava hinkwayo ya nghenisekeke switirho swa wona swa ndzulamiso.Ndzulamiso wa Afrika-Dzonga wa Ntwanano wa Paris wu nyika xikombiso xa phosetivhi xa xiboho xa hina xa ku ya emahlweni hi hoxa xandla eka matshalatshala ya misava hinkwayo ku lulamisa ntlhontlho wa ku cinca ka tlayimeti. The2.7. Khabinete yi pasisile Mpfapfarhuto wa Pholisi ya Rixaka eka Vukorhokeri byo Engetela na bya switsundzuxo na Kungu ra yona ro simeka. Pholisi yi kongoma ku veka rimba ra malawulelo ku tlakusa vuswikoti, andziso, ndzingano, ku kota ku yisa emahlweni swa mbango na ikhonomi ya tisekithara ta vurimi, swihlahla na tinhlampfi. Leswi swi ta tiyisisa leswaku tisekithara hinkwato eka vurimi, swihlahla na tinhlampfi ku engetela nkoka (ku suka eka vamaki ku ya eka vatirhisi) ti kota ku tokota mikateko ya ku tlakusa mabindzunyingi ya vona na ku kota ku ti hanyisa.2.8. Khabinete yi pasisile mpfapfarhuto wo hetelela wa antswiso wa Rimba ra Pulani ya Nkarhi wa le Xikarhi (MTSF) 2014-2019 wa Mbuyelo wa2 “Vutomi byo leha na ku Hanya kahle ka MaAfrika-Dzonga Hinkwawo”. Leswi swi tirha tanihi masungulo yo simeka Kavanyisa ka 10 ka Kungu ra Nhluvukiso wa Rixaka ra 2030.MTSF 2014-2019 yi antswisiwile ku katsa vumbhoni bya sweswi bya matirhele ya xiviri ya tisekithara ta rihanyo ku pimanisa na swikongomiso eka MTSF 2014-2019; ku amukeriwa ka Swikongomelo swa Nhluvukiso wa Nkarhi wo leha wa 2030 hi Afrika-Dzonga, na ku hunguta swikombo swa phurosese.2.9. Hi ku landzelela ku pasisiwa hi Khabinete, Holobye eka Hofisi ya Phuresidente wa vutihlamuleri byo Pulana no Hlela Matirhelo Jeff Radebe u ta humesa mikumo ya Xitirho xa Mahlelelo ya Matirhelo ya Mafambiselo (MPAT). Xiviko xi nyika ku hlanganisiwa ka ku dyondza ka mahlelelo ya MPAT na nxopaxopo wa ndzavisiso ku sukela hi 2011 ku fikela hi 2015.MPAT yi simekiwile ku fambisa ku lulamisa eka mitolovelo ya mafambiselo eka tindzawulo ta mfumo. Leswi swi hoxa xandla eka Kungu ra Nhluvukiso wa Rixaka leri vulaka leswaku exikarhi ka sweswi na 2030 Afrika-Dzonga ri fanele ku va ri tumbuluxile mfumo wa vuswikoti swinene, wa xiphurofexini swinene na wo hlamula hi ku hatlisa swinene eka swilaveko swa vaaki va rona.Mivuyelo ya 2015 yi kombisa leswaku MPAT yi humelerile eku fambiseni ka ku antswisiwa ka xengetelo eka mitolovelo ya mafambiselo; hambiswiritano, ya hambana eka tindzawulo ta rixaka na swifundzankulu hinkwaswo. Ku na vuswikoti byitsongo hi mayelana na mitolovelo ya mafambiselo eka mfumo hinkwawo kambe mitolovelo ya vurhangeri bya mafambiselo yo tsana ku tshama ku ri ntlhontlho wukulu na ku nghenisa xandla eka ku tsandzeka ka vulawuri.Khabinete yi seketela endlelo leri hlanganisiweke na ku helela ku seketela ku antswisa, loku nga ta rhangeriwa hi Ndzawulo yo Pulana no HlelaMatirhelo3. Milawumbisi3.1. Khabinete yi pasisile leswaku Nawumbisi wa Nsivelo na ku Lwa na Vugevenga bya Rivengo na Mbulavulo wa Rivengo wu kandziyisiwa ku kuma miehleketo ya vaaki. Nawumbisi wu lava ku tumbuluxa milandzu ya vugevenga bya rivengo na mbulavulo wa rivengo na ku endla tindlela to sivela na ku lwa na milandzu leyi. Xikongomelo i ku lulamisi ku ya ehenhla ka nhlayo ya swihumelelo swa xihlawulambala na ku yisa emahlweni ku lulamisa tixaka tin'wana ta matikhomelo ya vugevenga leti susumetiwaka hi ku voyamela etlhelo rin'we, ringhohe kumbe ku nga amukelani, hi ndlela ya vugevenga bya rivengo na mbulavulo wa rivengo, leswi swa ha ku humelelaka ku nga khale.Leswi swi fambisana na Kungu ra Nhluvukiso wa Rixaka leri kombisaka xilaveko xa mapfhumba ya nkarhi wo leha yo lwa na xihlawulambala, xihlawularimbewu, xihlawuhlawu xa varhandzani va rimbewu rin'we na xihlawuhlawu xa vanhu vo huma ematikwenimambe na leswaku vanhu hinkwavo va hlayisekile na ku titwa va hlayisekile.4. Mitlangu leyi ta ka4.1. N'hweti ya Lemukiso wa Mfukuzana ya Vele hi Nhlangula, yi yimela matshalatshala ya rixaka hi nhlayiso wa rihanyo wa phurayivhete na wa mani na mani ku tlakusa lemukiso wa vuvabyi. Ku hatla ku kumeka ka xiyimo ku nga ha endla leswaku vutshunguri byi pfuna. Vamanana na vatatana hinkwavo va fanele ku endla vutikamberi bya nkarhi na karhi na ku ya kamberiwa eka xitirhisiwa xa nhlayiso wa rihanyo xa le ku suhi na vona.4.2. Ndzawulo ya Rihanyo yi ta rhurhela Nhlengeletano ya Swibedlhele swa Misava ya vu 40 ya Federexini ya Swibedlhele swa Matiko ya Misava (IHF) ehansi ka nkongomelo, ""Ku lulamisa Ntlhontlho wa Nhlayiso na Vuhlayiseki bya Muvabyi hi xichavo”, eDurban ku sukela hi ti 31 Nhlangula ku fikela hi ti3 Hukuri 2016.Khongirese yi nyika Foramu ya matiko hinkwawo ya muxaka wa yona yi ri yoxe leyi fambisaka cincano wa tidyondzonyingi ta vutivi, mitokoto eka vafambisi va sekithara ya rihanyo na mphakelo wa vukorhokeri.5. Xiyimo xa Khabinete eka Timhakankulu Ta Sweswi5.1. Khabinete yi tiyisisile nseketelo wa yona eka Holobye wa Timali, Pravin Gordhan loyi ehansi ka Xiyenge xa 35 xa Vumbiwa a nga riki na nandzu ku fikela loko swi kumiwile hi ndlela yin'wana hi khoto.Khabinete yi tshama yi ri na ku tshembha eka sisiteme ya vululami bya vugenga bya tiko na tiphurosese ta kahle na to lulama ta swa nawu leyi hlamuseleke nkarhi wa xidemokirasi wa hina. Tiphurosese leti tifanele ku pfumeleriwa ku va tihumelela.5.2. Mivuyelo ku suka eka Samiti ya BRICS ya vu 8, leyi a yi ri kona ku sukela hi ti 15 ku fikela ti 16 Nhlangula 2016 ehansi ka nkongomelo wa “Ku aka Swintshuxo swo Tihlamulela, swo Katsakanya no Hlengeleteka (BRICS)” eGoa, India, yi vonile varhangeri va BRICS va khoma mikanerisano yo nghenelela eku tiyisiseni ntirhisano exikarhi ka-BRICKS na ku ehleketa hi vukheta eka timhaka ta misava hinkwayo to fana na mikwetlembetano ya matiko hinkwawo, nyimpi yo lwa na vutherorisi, na ku lulamisa sisiteme ya misava hinkwayo ya mafumele, ngopfungopfu ku endla xidemokirasi xa Nhlangano wa Matiko na Mavandla ya Bretton Woods.Ku amukeriwa ka Xihlambanyo na Kungu ra Nghingiriko ra Goa, swi kombisile masungulo yo tiya lawa BRICS yi wa endleke hi ku ya hi ku tumbuluxiwa ka tindlela ta mavandla ya ntirhisano lowu khomekaka. Ku tshuka ku endliwile Ejensi yo Pima ya BRICS yo tiyimela hi yoxe yo ya hi minsinya ya milawu yo lemukisa hi makete, leswaku ku ta tiyisisiwa ku ya emahlweni xitayela xa mafumele ya misava hinkwayo, naswona swi amukeriwile.Hi nkarhi wa riendzo ro ya eGoa, Khamphani ya Cipla Pharmaceuticals na vulawuri bya Nhluvukiso wa Vumaki bya Dube byi sayinile ntwanano wo tumbuluxa xitirhisiwa xa ntivo-vutomi. Vuvekisi lebyi bya R1.3 wa mabiliyoni byi ta vuyerisa hi ximilana xo sungula eka tikonkulu ra Afrika, lexi nga ha humelerisa swidzidziharisi swo lwa na mfukuzana lexi nga ta ya hi tiphurosese ta ntivothekinoloji.5.3. Khabinete yi xixima vanhu va Mozambique eka vun'we na ku tinyiketela ka vona eka nyimpi ya hina ya ntshuxeko. Xandla xa Phuresidente Cyril Ramaphosa na Holobye wa Vutshila na na Mfuwo, Nathi Mthethwa, va nghenerile vukorhokeri bya ku tlangeriwa ka anivhesari ya vu 30 ya mufi Samora Machel, musunguri na Phuresidente ya Mozambique, loyi a loveke eka swiyimo swo hleketelerisa eMbuzini. Hi ku tsundzuka varhangeri va Afrika va matimba vo fana na Samora Machel, Julius Nyerere, Oliver Tambo na Nelson Mandela, hi tsundzuka leswaku vurhangeri eka vona a swi vula vukorhokeri byo tiyimisela eka Afrika ku humelerisa ku tsakela ka vanhu va Afrika.Hi le ku yiseni emahlweni eka matimu ya hina yo fana na ku tiphina hi vuxaka bya ikhonomi na xidiplomati ku tlakusa ku kula ka ikhonomi, ku tumbuluxa mithirho na ku hunguta nkandzingano. Ku tumbuluxiwa ka Khorido ya Nhluvukiso wa Maputo, leyi hlanganisaka xitichi xa swihahampfhuka swa Maputo na xivindzi xa vumaki xa tiko ra hina, i xiphemu xa nkoka xa matshalatshala ya hina ku tlakusa nxaviselano na vuvekisi na ku hluvukisa ku hlanganisiwa ka rhijini.5.4. Khabinete yi navelela Advocate Busisiwe Joyce Mkhwebane mikateko eka ku thoriwa ka yena tanihi Musirhelela-Vaakatiko wa Rhiphabuliki ra Afrika-Dzonga ka malembe ya nkombo loku sungulaka hi ti 15 Nhlangula 2016. Khabinete yi na ku tshembha leswaku Advocate Mkhwebane u ta korhokela rixaka kahle naswona u ta ya emahlweni a endla ku navela ka MaAfrika-Dzonga hinkwawo.5.5. Khabinete yi kombisa ku khensa ka yona eka Advocate Thuli Madonsela ku korhokela tiko na ku veka hofisi ya Musirhelela-Vaakatiko ehenhla eka miehleketo ya vaaki.5.6. Khabinete yi hlangana na vuhangalasi bya mahungu ya Afrika-Dzonga eku tsundzukeni ka anivhesari ya Siku ra Ntshuxeko ra Vuhangalasimahungunyingi leri tivekaka tanihi ""Black Wednesday"" na ku ndhundhuzela tifeme ta vuhangalasi bya mahungu eka ntirho lowu va wu tirheke eku tiyisiseni xidemokirasi xa tiko. Hi ti 19 Nhlangula 1977, mfumo wa xihlawuhlawu wu lerisile maphephahungu ya The World na Weekend World ku herisa ku kandziyisa na ku sungula ku khomiwa hi vunyingi na ku yirisa vateki va mahungu.Vumbiwa ra xidemokirasi ra hina ri veka erivaleni ku sirhelela mitshuxeko ya vuhangalasi bya mahungu leyi hi yi lweleke swinene leyi yi tekeriwaka enhlokweni tanihi ku tirha ntirho wa nkoka eka ku tlakusa vun'we na ndzingano wa rixaka wa hinkwavo.Loko hi ehleketa hi nhluvuko lowu Afrika-Dzonga wu wu endleke eku tumbuluxeni ntshuxeko wa vuhangalasi bya mahungu, Khabinete yi hoyozela SANEF eka anivhesari ya yona ya vu 20 leyi nga ta tlangeriwa vhiki leri taka.5.7. Khabinete yi nyika mpfuno wa vun'we eka vanhu va le Nigeria na le ka mindyangu ya vanhwanyana lava va ha riki evuhlongeni, endzhaku ka mahungu ya leswaku vanhwanyana va xikolo va 21 eka lava 2019 lava tlhakisiweke hi va lwisamfumo va Boko Haramu va ntshuxiwile. Khabinete yi kombela matiko hinkwawo ya misava ku pfuxeta matshalatshala ya wona eku pfuneni vulawuri bya Nigerian ku kuma ku ntshuxiwa ka vanhwanyana; ngopfungopfu matiko ya Afrika hinkwawo na matiko ya Nhlangano wa Afrika ku seketela na ku pfuna Nigeria ku kuma vana lava ha lahlekeke.5.8. Khabinete yi hlangana na Phuresidente Jacob Zuma eku hundziseleni ka ku chavelela eka Mfumo na vanhu va Riphabuliki ra Haiti na tixaka tin'wana eCaribbean endzhaku ka xidzedze lexi vuriwaka  Matewu lexi dlayeke madzanadzana ya vanhu na ku onha switirhisiwa.5.9. Khabinete yi hlangana na Phuresidente Jacob Zuma eku hundziseleni ka ku chavelela eka mfumo na vanhu va Kingdom of Thailand endzhaku ka ku lova ka Hosi Bhumibol Adulyadej.5.10. Khabinete yi tlhela yi rhumela ku chavelela eka ndyangu na vanghana va nhenha ya ku lwela ntshuxeko Mewa Ramgobin. U sungurile Komiti ya Afrika-Dzonga ya ku ntshuxiwa ka Swivochwa swa Tipolotiki, naswona a ri un'wana wa vaseketeri vo sungula va pfhumba ra Ntshuxa Mandela. Mewa Ramgobin nakambe a ri khale ka Phuresidente ya Natal Indian Congress na Mutshamaxitulu wa Phoenix Settlement Trust, leyi sunguriweke hi Mahatma Gandhi hi 1904.5.11. Khabinete yi tivisiwile leswaku Phuresidente Jacob Zuma u kumile na ku amukela ku tshika ntirho ka Tatana Krish Naidoo na Tatana Vusi Mavuso tanihi swirho swa Bodo ya Nhlangano wa Vuhaxi wa Afrika-Dzonga (SABC).Komiti ya Huvo ya Rixaka eka Vuhlanganisi yi sungurile magoza yo sungula ndzavisiso wa yona eka Bodo ya SABC, hi mayelana na ku lulamela ka yona ku tirha, hi ku ya hi xiyenge xa 15A xa Nawu wa Vuhaxi wa 1999.Khabinete yi hoyozele lava landzelaka:5.12. Murhumiwa wa Afrika-Dzonga Vienna Tebogo Seokolo eka ku thoriwa ka yena tanihi Mutshamaxitulu eka Bodo ya Vagavhenara ya Ejensi ya Atomiki ya Matiko hinkwawo (IAEA). Bodo ya Vagavhenara i xirhonkulu xo endla pholisi xa IAEA.  5.13. Parks Tau eku hlawuriweni ka yena tanihi Phuresidente wa Nhlangano wa Matiko lama Hlanganeke na Mfumo wa Muganga (UCLG), nhlangano wo sirhelela wa Mfumo wa Muganga eMisaveni, hi ti 15 Nhlangula 2016, eColombia.5.14. Antonio Guterres, eku hlawuriweni ka yena eka xivandla xa Matsalanankulu wa Nhlangano wa Matiko (UN) ku sukela ti1 Sunguti 2017 ku fikela ti 31 N'wendzamhala 2021. U ta na ntokoto wukulu hikuva a tirha tanihi Holobyenkulu wa Portugal ku sukela hi 1995 ku fikela hi 2002 nakambe tanihi Khomixini ya le Henhla ya UN ya Vahlampfa ku sukela hi Khotavuxika 2005 ku fikela N'wendzamhala 2015.5.15. Vateki va mahungu va Afrika-Dzonga, lava koxeke ku tekeriwa enhlokweni eka Masagwadi ya Vateki va mahungu va Afrika va CNN MultiChoice. Ancillar Mangena wa Forbes Africa u hlurile eka Sagwadi ra Muteki wa mahungu Lotsongo wa Maggie Eales Wales. Jay Caboz, na yena u huma eForbes Africa, u hlurile eka Sagwadi ra Switirhisiwa na Eneji, loko Sagwadi ra bindzu na ikhonomi ri hluriwile hi ku hlanganela ka Diana Neille, Richard Poplak, Shaun Swingler na Sumeya Gasa va Daily Maverick Chronicle. Mia Malan wa Mail & Guardian u hlurile eka Ntlawa wa Sagwadi ra Features, loko James Oatway mutekaswifaniso wa Sunday Times a hlurile eka Sagwadi ra Mohammed Amin Photography.5.16. Mamelodi Sundowns eka ku hlula ka vona ka 3-0 eka ntlawa wa le Egypt, Zamalek, laha a ku ri nenge wo sungula wa Fayinali ya Ligi ya Tinghwazi ta Afrika. Khabinete yi rhamba MaAfrika-Dzonga ku va un'we na ku seketela Sundowns ku va yi vuyisa nyeleti ekaya.6. Ku thoriwaKu thoriwa hinkwako ku va kona endzhaku ka ku kambela ntiyiso wa tidyondzo na mbhasiso lowu faneleke.6.1. Tat. Siphamandla Kenneth Mthethwa tanihi Mulawurinkulu wa swa Timali wa Sentech.6.2. Bodo ya Afrika-Dzonga ya Vulawuri bya Dayimani na Tisimbhi to Saseka:a) Dok. Sipho David Manese (Mutshamaxitulu)b) Man. Ntombifuthi Monedi-Nokoc) Man. Mpho Mosingd) Man. Mamodupi Mohlala-Mulaudzie) Tat. Bernard Sternf) Man. Maletlatsa Monica Ledingwaneg) Tat. Mochele Nogeh) Tat. Tembani Ngqezai) Meja-Jenerali Peter Jacob Arendse (Vukorhokeri bya Maphorisa ya Afrika-Dzonga)j) Tat. Bothwell Deka (Vutameri bya Mali ya tiko)k) Tatana Tsumbedzo Charles Nevhutanda (Banginkulu ya Afrika-Dzonga)l) Tat. Senna Mokoena (Nhlangano wa Vatirhi va Migodi wa Tiko)m) Tat. Leon Peter Grobler (Nhlangano wa Vun'we wa Afrika-Dzonga)n) Tat. Kagiso John Menoe (Ndzawulo ya Swicelwa)o) Man. Mmapoulo Lindah Nkhumise (CEO wo Khomela)Swirho leswi Cincanaka:p) Brigadiya Ntombizodwa Hazel Mokoena (Vukorhokeri bya Maphorisa ya Afrika-Dzonga)q) Tat. Raymond James Paola (Banginkulu ya Afrika-Dzonga)6.3. Swirho leswi nga ri ki eka Vurhangeri eka Bodo ya Nkwama wa Nghozi ya le Magondzweni:a) Dok. Ntuthuko M Bhengu (Mutshamaxitulu na ku thoriwa nakambe);b) Tat. Dawood Coovadia (Xandla xa Mutshamaxitulu na ku thoriwa nakambe);c) Man. Mala Somaru (loyi a yimeleke Ndzawulo ya Vutleketli)d) Tat. Patrick Masobe (ku thoriwa nakambe);e) Man. Refilwe Mokoena (ku thoriwa nakambe);f) Dok. Lungelwa Linda (ku thoriwa nakambe);g) Tat. Ahmed Pandor (ku thoriwa nakambe);h) Dok. Terrence Omdutt Kommal;i) Dok. Maria Claudina Du Toit;j) Tat. Khotso Monko Mothobi; nak) Man. Lusanda Unathi Zisiwe Rataemane.6.4. Lefuthenete wo Angarhela (Man.) Yolisa Matakata tanihi Xandla xa Nhloko ya Rixaka eka Xiyenge xa Vulavisisi bya Vugevenga bya Xirhangana.6.5. Tihloko ta Swifundzankulu eka Xiyenge Xa Vuhlori bya Vugevenga bya Xirhangana:a) Gauteng: Meja Jenerali (Tat.) Prince Nkitsing Mokotedib) Kapa Vupela-dyambu: Meja Jenerali (Man.) Nombuso Portia Khozac) Kapa-Vuxa: Meja Jenerali (Tat.) Meshack Nyameko Nogwanyad) N'walungu-Vupeladyambu: Meja Jenerali (Man.) Linda Mbanae) Kapa-N'walungu: Meja Jenerali (Tat.) Kholekile Derick Galaweaf) Limpopo: Meja Jenerali (Man.) Thobeka Hepercia Jozi;g) Mpumalanga: Meja Jenerali (Man.) Ntombizodwa Hazel Mokoenah) KwaZulu Natal: Meja Jeneralil (Tat.) Isaiah Jabulani Zikhali;i) Free State: Meja Jenerali (Man.) Liziwe Evelyn NtshingaSwivutiso:Donald LiphokoTihlanganise na: 082 901 0766 "
Xitatimende xa Nhlengeletano ya Khabinete xa ti1 na ti2 Hukuri 2016,3 Nov 2016,https://www.gov.za/speeches/statement-cabinet-meeting-1-and-2-november-2016-3-nov-2016-0000,https://www.gov.za/ts/speeches/statement-cabinet-meeting-1-and-2-november-2016-3-nov-2016-0000,"1. Ku Tirhisiwa ka Tiphurogiremenkulu ta Mfumo1.1. Khabinete yi hoyozela Holobye wa Timali Pravin Gordhan na ntlawa eka Vutameri bya Tiko ku va va nyikile mpimanyeto wo ka wu nga voyameli etlhelo na ku ehleketiwa hi vukheta. Xitatimende xa Pholisi ya Mpimanyeto wa le Xikarhi (MTBPS) xi nyika nkateko eka vaaki, vatirhi na bindzu ku tirhisana na mfumo ku fikelela swikongomelo swa tiko ra hina.Khabinete yi seketela matshalatshala lawa ya tivisiweke eka MTBPS ku letela ikhonomi eka mikarhi ya ikhonomi leyi yo tika, ku fikelela ku kula ka ikhonomi yo katsa hinkwaswo na ku tirhisa switirhisiwa swa mfumo hi vuswikoti.1.2. Khabinete yi khensa vahakeri va swibalo vo tlula 4,5 miliyoni lava tlheriseke swibalo swa vona hi nkarhi wa Nguva ya Xibalo ya 2016 na ku tsundzuxa vahakeri va swibalo va miholo lava va nga si tlherisaka swibalo ku endla tano tanihileswi siku ro pfala ra ti 25 Hukuri 2016 ri nga ku suhi.Vahakeri va swibalo vo rhandza tiko va le ku pfuneni ku atswisa mamiliyoni ya MaAfrika-Dzonga hi ku tirhisana na mfumo tanihiloko wu sungula vukorhokeri lebyi lavekaka swinene na nseketelo wa vanhu eka miganga hinkwayo.Khabinete yi kombela MaAfrika-Dzonga ku nghenela matshalatshala ya hina eku kuriseni ka ikhonomi hi ku tumbuluxa mitirho, na ku landzelela ntolovelo wo hlayisa. Hi ku tirhisana swin’we hi nga tiyisisa leswaku hi tlakusa ku kula ka ikhonomi.Khabinete yi seketela xikombelo xa vulavisisi byo hatlisa na byo pfuna eka swihehlo swa xiyimo xa vukhomela-nandzu eka Vukorhokeri bya Mali ya tiko bya Afrika-Dzonga. Swihumelelo swo fana na leswi swi na khumbho wo biha eka ku tshembha ka vaaki eka vulawuri bya hina byo sindzisa nawu naswona swi fanele ku lulamisiwa hi xihatla.1.3. Nkwama wa dyondzo ya le henhla ku tshama ka ha ri xirhangana xa mfumo naswona engetelo wa R17 biliyoni lowu averiweke tiyunivhesiti eka malembe manharhu lama landzelaka wu ta pfuna ku yisa emahlweni ku olovisa ndzhwalo wa swa timali eka swichudeni leswi sweleke na ku nga fikeleli tihakelo. Ku hakela loku ku ta tlhela ku tiyisisa leswaku swichudeni swo tala swi kota ku fikelela dyondzo ya le henhla tanihileswi R9.2 biliyoni ya ku hakela loku yi nga ta averiwa NSFAS.Ku hakelela loku ka amukeriwa, hambiswiritano xirhangana xa xihatla sweswi i ku sungula tidyondzo. Khabinete yi rhamba MaAfrika-Dzonga ku seketela matshalatshala hinkwawo ku hlayisa phurogireme ya lembe ra dyondzo ya 2016. Sweswi i nkarhi wa ku herisa ku kombisa ku vilela hinkwako, ku vuyeriwa etitlilasini na ku hetisa lembe ra dyondzo handle ko hlwela ku ya emahlweni.Mfumo wu tshembha leswaku n'wangulano wo lulamisa swikoxo swa swichudeni wu nga va kona loko phurogireme ya dyondzo yi karhi yi ya emahlweni. Hi tiyisisa nakambe mfanelo yo kombisa ku vilela kambe leswi swi fanele ku endliwa eka mindzilekana ya nawu na hi ndlela leyi nga onhiki timfanelo ta van'wana.Nhluvukiso wa mfumo eku endleni dyondzo ya le henhla yi fikeleleka wu huma eka xiviko xa Tinhlayo ta Afrika-Dzonga ta Timali ta Tinhlayo ta Mavandla ya Dyondzo ya le Henhla ta 2015. Wu kombisa leswaku ku amukeriwa ka swichudeni eka Dyondzo ya le Henhla ku kurile hi 32.5 wa tiphesente ku sukela hi 2006 ku fikela hi 2015. Ku yisa emahlweni, timalimpfuneto hi mfumo wa rixaka eka Dyondzo ya le Henhla ti tlakukile hi 144 wa tiphesente eka nkarhi wa malembe ya khume ku sukela hi 2006 ku fikela hi 2015.  Timalimpfuneto ta mfumo na tihakelo ta dyondzo ti endla muholo wukulu wa yunivhesiti, loko ntirhiso wa mfumo wu endlile 43 wa tiphesente ya muholo wa yunivhesiti na tihakelo ta chuyixini ti endlile 34 wa tiphesente. Mikumo leyi yi kombisa ku tiboha ka mfumo eka dyondzo na ku tiyisisa nakambe xikombelo xa hina eka lava nga kotaka ku hakela xiphemu xa vona, na ku paluxa leswaku tihakelo ta tidyondzo ti ta tshama ti ri xiphemu xa nkoka xa ku hakela ko angarhela.Nhluvuko wu tlhele wu va wu endliwile hi Xipano xa Vaholobye lava thoriweke hi Holobye wa Dyondzo ya le Henhla na Vuleteri, Blade Nzimande, ku hluvukisa nseketelo na maendlelo yo hakelela swichudeni leswi sweleke na “Leswi nga fikeleriki ku Hakela”. Kungu leri thyiweke Phurogireme ya Mpfuno wa Timali ta Swichudeni wa Ikusasa (ISFAP), ri fambile eka phurosese yo tihlanganisa, leyi voneke switsundzuxo swo hambana swi katsiwa, na ku kumiwa ka ntwanano eka lava khumbhekaka hinkwavo eka nhlangano wa mafumelo ya nkarhi lowu taka ya ISFAP. Nongonoko wa Mpfuno wa Timali ta Swichudeni wa Ikusasa wu endla swibumabumelo swo hambana leswi sweswi swi nga le ku tekeriweni enhlokweni ku va swi simekiwa.Maendlelo na swibumabumelo leswi ringanyetiweke leswi kumekaka eka xiviko, swi ta humelela ku nga ri ntsena eku lulamiseni ka swiphiqo swa mahakelelo lama swichudeni leswi sweleke na “leswi nga fikeleriki ku hakela” swi langutaneke na swona, kambe na le ku lulamiseni eka mitlhontlho yin'wana leyi Afrika-Dzonga ri langutaneke na yona, ku katsa na;Ku hunguta mipimo yo tshika xikolo ya le henhla ya swichudeni leswi sweleke na miholo ya le xikarhi eka sekithara ya dyondzo ya le henhla na vuleteri,Ku antswisa ku kota ku tholeka ka swidyondzeki leswi hakeleriweke,Ku antswisa vuxokoxoko bya vutshila bya tiko,Ku antswisa vutirhisani exikarhi ka mfumo, bindzu ro ka ri nga ri ra mfumo na mavandla ya dyondzo ya le henhla eku seketeleni swichudeni leswi sweleke na “leswi nga fikeleriki ku hakela”.Kungu ra ISFAP ri nyika mpfuno wa timali eka swichudeni leswi sweleke na “leswi nga fikeleriki ku hakela” ku hakela ntsengo hinkwawo wa dyondzo.  Loko ku karhi ku bumabumeriwa mpfuno wo helela wa dyondzo eka lava sweleke hi ndlela ya tibasari na timalimpfuneto, ri tlhela ri ringanyeta ku hungutiwa hi switsongotsongo ka tibasari na timalimpfuneto eka swichudeni “leswi nga fikeleriki ku hakela” loko muholo wa ndyangu wu tlakuka na ku veka maendlelo ya hilaha leswi swi nga ta fikeleriwa hakona hi ku hlengeleta mihlengo ku suka eka mabindzu ya mfumo na swo ka swi nga swa mfumo.1.4. Ku simekiwa ka Ndhawu yo seketela nhluvukiso wa Bindzunyingi ra Vupfhumba, ePilanesberg eN'walungu-Vupeladyambu hi Holobye wa Vupfhumba Derek Hanekom, swi ta tumbuluxa ndlela yo katsa ikhonomi hi ku tirhisa mabindzu ya vupfhumba lawa ya kotekaka. Leswi swi tlakusa nhlengo wa sekithara ya vupfhumba ku aka ikhonomi leyi katsaka hinkwaswo.Ndzingeto wa ndhawu yo seketela bindzu wu ta kongomisa eka ti-SMME ta 50 eka Xifundza xa Bojanala naswona wu ta va seketela ku ringana malembe yanharhu ku va va kota ku ti yisa emahlweni. Ndhawu yo seketela Nhluvukiso wa Bindzunyingi ra Vupfhumba yi nyika nseketelo wa bindzu eka bindzunyingi ra vupfhumba.1.5. Ku Simekiwa ka Senthara ya Eneji leyi Hlanganisiweke ya Ngwaabe hi ti 4 Hukuri 2016 hi Ndzawulo ya Eneji, hi ku tirhisana na vanakulobye lava fambelenaka na xiphemu xa nongonoko wo tumbuluxa Tisenthara ta Eneji leti Hlanganisiweke eka tindhawu ta mahandza ya vusweti. Vhengele ra eneji ro tirhela swilo swo tala ri nyika mfikelelo eka switirhisiwa swa eneji leswi kotekaka na ku hlayiseka eka midyangu leyi sweleleke. Hi ku engetela, ri nyika mahungu ya vuhlayiseki, ya vuswikoti bya switirhisiwa swa eneji eka mindyangu leyi sweleke. Ri tlhela ri tlakusa sekithara ya SMME na ku kurisa mikateko ya mitirho hi mabindzu lawa ya yelanaka na eneji.1.6. Nhlengeletano na Nkombiso wa Windaba lowu nga ta va kona ku sukela hi ti2 ku fikela hi ti 4 Hukuri 2016 eka Senthara ya Nhlengeletano ya Matiko ya misava eKapa ehansi ka nkongomelo wa “Ku ya eka 100% ya leswi Vuyelerisekaka” yi tlhela yi tlakusa matshalatshala ya mfumo ya eneji leyi Vuyelerisekaka.  Yi hlanganisa lava khumbhekaka eka nongonoko wa migingiriko ya eneji ya gezi eka tikonkulu ra Afrika ngopfungopfu eAfrika-Dzonga. Hi ku engetela, Nhlengeletano ya vu 11 ya Lembe na lembe ya 2016 ya Vuswikoti bya Eneji ya Dzonga wa Afrika ku sukela hi ti 8 ku fikela hi ti 9 Hukuri 2016 eEmperors Palace eJoni yi ta kongomisa eka swiphemu swo hambana leswi yelanaka na eneji. Tindhawu leti khumbhekaka ti katsa vuinjhiniyere bya eneji, antswiso wa vuswikoti, switirhisiwa na mafambiselo ya ku aka, eneji leyi pfuxetekaka na eneji yin’wana, ku tumbuluxiwa ka gezi na ku hisa, xitichi xa gezi, vukorhokeri bya gezi na ku kota ku yisa emahlweni.1.7. Namuntlha, Phuresidente Jacob Zuma u ta fambisa swin’we na Phuresidente Robert Mugabe Ntshamo wa ku Vekiwa exitulwini ka Khomixini ya Matiko mambirhi ya Zimbabwe-Afrika-Dzonga.  Xikongomelonkulu i ku entisa vuxaka bya matiko mambirhi na vutirhisani exikarhi ka matiko lama mbirhi na ku tiysisa na ku hluvukisa vuswikoti lebyi nga kona ku va nyandza yin’we eka swiphemu swa bindzu, vuvekisi, timayini, mati, eneji, nhluvukiso wa switirhisiwa, vutleketli, na ICT, eka swin’wana swa swona.Ku fikela sweswi, matiko havumbirhi ya sayinile ku tlula 38 wa Timemorandamu ta Mitwanano, leti angarhelaka tindhawu to tala to hambana, leti katsaka eka tin’wana ta tona, bindzu na vuvekisi, timhaka ta vuhlampfa na switsundzuxo swa muyimelatiko, vusirheleri, vurimi, mbango, eneji, rihanyo, xikan’we na vutshila na mfuwo.1.8. Ku humelela ka ku rhurheriwa ka Ntlangu wa Vayimelamatiko ya Lembe na lembe hi Ndzawulo ya Vuxaka bya Matiko ya Misava na Ntirhisano na Pfhumba ro Xava swa laha Kaya eUnion Buildings hi ti 29 Nhlangula 2016 ePretoria ku tirha tanihi kungunkulu ku dyondzisa vaaki hi ku angarhela mayelana na vutsumi na swikongomelo swa pholisi ya vahlampfa swa Afrika-Dzonga. Ntirho lowu wu hlanganisile tindlu ta vuyimeri, tikhomixini ta le henhla na mihlangano ya matiko ya misava lawa ya nyikiweke matimba eAfrika-Dzonga ku kombisa na ku tlakusa mfuwo wa vuntsumi hi ku tirhisa vutumbuluxi byo fana na vutshila, vunanga na ku sweka ku suka eka matiko hinkwawo. Ku tlula 60 wa timixini ta vayimela-matiko na mabindzu yo ka ya nga ri ya mfumo ya nga ri yangani va kombisile swikumiwa swa vona na mikateko ya vona lembe leri.2. Swibohonkulu swa Khabinete2.1. Khabinete yo hlawuleka ya ti1 Hukuri 2016, yi kumile swiviko swa ku humelela hi ntirho wa Komiti ya Vahobye eka Hundzuluxo wa Tikhamphani ta Mfumo (SOC), leyi a yi fambisiwa hi Xandla xa Phuresidente, Cyril Ramaphosa.Leswi swi huma eka ku simekiwa ka swibumabumelo leswi seketeriweke hi Khabinete ku suka eka Khomixini ya 2010 ya Nxopaxopo wa Phuresidente wa ti-SOC. Khabinete yi seketela endlelo ra swiphemu eku simekiweni ka swibumabumelo leswi.Khabinete yi vula nakambe leswaku mabindzu ya mfumo hinkwawo ya fanele ku va ya vuswikoti, na ku koteka hi swa timali.Nxaxamelo wa swiboho swi tekiwile ku landzelela xikongomelo xa pholisi ya le xikarhi xa ku tiyisisa ti-SOC ku ti kotisa ku fikelela swikongomelo swa nhluvukiso wa tona.Khabinete yi seketela rimba ra ku Nghenelela ka Bindzu ro ka ri nga ri ra Mfumo eka mphakelo wa switirhisiwa leswi nga ta letela ntirhisano exikarhi ka ti-SOC na swiphemu swo ka swi nga ri swa mfumo.Khabinete yi amukerile xiletelo xa mimpimo ya mahakelelo na swin’wana swo engetela eka valawuri va ti-SOE.Khabinete yi seketele susumeto wo anama wa xiletelo xa matholelo ya tihuvo na swirho swa vurhangeri, lexi, Ndzawulo ya Vutirhelamfumo na Vulawuri yi nga ta endla phurosese yo tihlanganisa na swifundzankulu na timasipala, loko xi nga si mpfumeleriwa hi Khabinete.Mpfapfarhuto wo sungula wa pholisi ya lava nga na xiave eka bindzu ra mfumo rintshwa wu bumabumeriwile ku yisa emahlweni ku tihlanganisiwa. Leswi swi ta hetisisiwa eku tivisiweni ka nawu wa SOC wo katsa hinkwaswo.Mali ya Tiko yi hluvukisile ndzinganyeto wo langa na ku ringanyeta ntsengo wa nhluvukiso wa vurhumiwa bya mabindzunyingi ya mfumo, masungulo ya endlelo leri ya ta pfuna ku endla leswaku migingiriko ya ti-SOC ya nxaviselano na nkaxaviselano ku va ya tirha hi vuswikoti.Leswi swi veka ti-SOC eka xiyimo xo antswa ku hoxaka xandla eku simekiweni ka Kungu ra Nhluvukiso wa Rixaka: ku aka switirhisiwa, ku kurisa ikhonomi, ku ndlandlamuxa vumaki, ku pfuna ku hluvukisa vutshila byo durha, ku tumbuluxa mitirho na ku humelerisa swikongomelo swin'wana swa cinco.2.2. Khabinete yi pasisile leswaku Kungu ra Eneji leri Hlanganisiweke (IEP) ri kandziyisiwa ku va ri ta kaneriwa hi vaaki ku pfumelela lava khumbhekaka na mavandla lawa ya nga na ntsakelo ku va ma yi twisisa. IEP ya kumeka eka Nawu wa Eneji wa Rixaka, 2008 (Nawu wa Nomboro 34 wa 2008). Yi lava ku letela vuvekisi bya switirhisiwa swa eneji ya nkarhi lowu taka na nhluvukiso wa pholisi leswi nga ta aka nkanghala ya eneji ya nkarhi lowu taka ya Afrika-Dzonga.Makunguhatelo ya eneji leyi hlanganisiweke ya languteriwile ku tiyisisa leswaku swilaveko swa sweswi na swa nkarhi lowu taka swa vukorhokeri bya eneji swi nga ha fikeleriwa hi ndlela ya vuswikoti swinene na ku vuyerisa vanhu, loko ya karhi ya lawula minxavo ya ikhonomi, ya korhokela swileriso swa rixaka swo fana na ku hunguta vusweti na ku tumbuluxa mitirho na ku hunguta mikhumbho yo ka yi nga ri kahle eka mbango.IEP yi nyika xivono xa nkarhi wo leha xa hilaha Afrika-Dzonga ri nga tirhisaka hakona eneji kahle tanihi endlelo ro tshama yi ri eka mphikizano, leswi hi ntumbuluko swi lavaka ku cinca eka hilaha swihlovo swa eneji swo hambana swi tirhisiwaka hakona.2.3. Khabinete yi antswisile xiboho xa yona xa 10 Khotavuxika 2015 ku kombeta Koporasi ya Matimba ya Nyutliliya ya Afrika-Dzonga tanihi Muyimeri loyi a simekaka wa Nongonoko wo Aka Nyutliliya Yintshwa. Xiboho lexi, hi nkarhi wolowo, xi pfumelele Eskom ku kongomisa eka tiphurojeke ta Medupi, Kusile na Ingula na mitlhontlho ya eneji leyi tiko a ri langutanile na yona.Khabinete yi hlawurile Eskom tanihi N'winyi wa Mutirhisi na Mukumi wa Switichi swo Humesa matimba ya Nyutliliya hi ku ya hi Pholisi ya Matimba ya Nyutliliya ya 2008. Eskom yi na ku tlula malembe ya 30 ya matirhelo ya vuhlayiseki ya Xitichi xo Humesa matimba ya Nyutliliya xa Koeberg, lexi ku tlhelaka ku va xona xi ri xoxe Xitichi xo Humesa matimba eAfrika naswona a xi ri eku hluvukiseni ka Mahlelelo ya Khumbho wa swa Mbango na Swiviko swa Vuhlayiseki bya Ndhawu ya Nyutliliya ku va ku ta va na switichi xo humesa matimba ku sukela hi 2007.Khabinete yi tlhlele yi pasisa ku thoriwa ka Koporasi ya Matimba ya Nyutliliya ya Afrika-Dzonga tanihi N'winyi wa Mutirhisi na Mukumi wa Ndzhendzheleko wa Mafurha yo fambisa ya Nyutliliya na Swikongomelonyingi swa Xitirho xo humesa eneji.Ndzawulo ya Eneji yi ta ya emahlweni ku tirha eka vurhumiwa bya yona tanihi muendli wa pholisi na ku hlanganisa ndzawulo ya Nongonoko wo Aka Nyutliliya.2.4. Khabinete yi hlamuseriwile hi ku humelela mayelana na ku antswisa Kungu ra Switirhisiwa leri Hlanganisiweke (IRP) na ku pasisa leswaku ku tihlanganisa na vaaki ku endliwa tanihi mhaka ya masungulo na nkumbetelo.Ku sukela loko ku ve na IRP 2010-30 ku vile na mihluvukiso yo talanyana leyi khumbheke sekithara ya eneji. Phurosese yo antswisa IRP yi ringananisa swikongomelo swo talanyana ku tiyisisa vusirhelelo bya mphakelo leswaku ku hungutiwa nxavo wa gezi, ku tlakusa ku tumbuluxiwa ka mitirho na ku yi endla yi va ya ndhawu yoleyo, ku hunguta mikhumbho ya mbango yo ka yi nga ri kahle, ku hunguta ku tirhisiwa ka mati na ku ndlandlamuxa swihlovo swa mphakelo.Goza ro sungula leri ku nga nhlengeleto wa mikumbetelo leyi nga ta tirhisiwa eka IRP se ri hetisisiwile, leswi nga sala i ku tihlanganisa na vaaki. Goza ra vumbirhi eka nhluvukiso wa mhaka ya masungulo leswi ku nga kungu ra nxavo wa le hansi swinene se ri hetisisiwile.  Goza ra vunharhu leri ku nga nxopaxopo wa xiyimo wu sungurile. Naswona goza ra vumune, i macincelo ya pholisi.2.5. Khabinete yi amukele antswiso eka mihluvukiso ya xiyimo xo kanerisana eka Nhlangano wa Bindzu ra Misava hinkwayo na ku pfumelelana hi xilaveko xa xikongomiso xa nhluvukiso eka nongonoko wa ntirho wa loko ku hundzile wa le Nairobi na ku lulamiseleni ka nhlengeletano ya Vaholobye ya Vukhumen'we ya WTO (MC11) leyi nga va kona eArgentina hi N'wendzamhala 2017.Leswi swi fambisana na swikongomelo swa Kungu ra Nhluvukiso wa Rixaka swa ku hluvukisa tihlamulo ta pholisi leti faneleke eka mbango wa misava hinkwayo lowu cincaka.2.6. Khabinete yi hlamuseriwile hi swiboho leswi tekiweke hi Khansele ya Vuhlanganisi ya Phuresidente leyi veke kona hi ti 11 Nyenyankulu 2016. Leyi i huvo ya nawu leyi tumbuluxiwile hi ku ya hi Nawu wa Rimba ra Vuxaka Exikarhi ka mifumo, 2005 (Nawu wa Nomboro 13 wa 2005), lowu hlanganisaka swiyenge swinharhu swa mfumo eka timhaka ta ntsakelo wo fana na nkoka wa rixaka hi vonelo ra ku tiyisisa mfumontirhisano.Timhaka leti kaneriweke ti katsile: Ku simekiwa ka Nongonoko wa ku Tlhelela eka Masungulo, xiviko xa nhluvukiso eka ku tumbuluxiwa ka timasipala leti bohiweke nakambe hi vuntshwa; nhlamulo ya mfumo eka dyandza na nkayivelo wa mati; na mpfuxeto wa Swinawana swa Vuhlampfa swa Afrika-Dzonga, 2014.2.7. Khabinete yi pasisile nkandziyiso wa Mpfapfarhuto wa Tirhele eka Vukorhokeri bya Ndzilo, miehleketo ya vaaki. Wu hlamusela swiringanyeto na tindlela ta pholisinkulu leswi vumbaka masungulo ya ku pfuxetiwa ka nawu wa vukorhokeri bya ndzilo lowu nga ta siva Nawu wa Vukorhokeri bya Mihlangano ya Vatimela-ndzilo, 1987 (Nawu wa Nomboro 99 wa 1987).Leswi swi seketela endlelo ra Ku vuyela Emasunguleni, hi ku veka xiboho eka vukorhokeri bya ndzilo ku tshama byi tihlanganisa na miganga leyi byi yi tirhelaka ku va byi tirhisana ku hunguta mixungeto ya ndzilo na ku tiyisisa tipulani to hlamula hi ku ringana na tisisiteme to hlamula eka ndzilo na swihumelelo swin'wana leswi yelanaka hi ku hatlisa na hi ku pfuna.Mpfapfarhuto wa tirhele wu veka xiyimo xintshwa xa vukorhokeri bya ndzilo ku suka eka ku hlamula ka ntolovelo ka vukorhokeri bya ndzilo ku ya eka endlelo ro hunguta nxungeto wa ndzilo. Leswi swi hoxa xandla eka ku pfuna ka mafambiselo ya mhangu lawa ya hlanganisiweke na vukorhokeri bya ndzilo, hi ku veka vuhlayiseki na nsivelo wa ndzilo, ngopfungopfu hunguto wa nxungeto wa ndzilo emigangeni, exivindzini xa mphakelo wa vukorhokeri bya ndzilo leswi nga ta hoxaka xandla swinene eku tumbuluxeni ka miganga leyi hlayisekeke hilaha swi kombisiweke hakona eka Kungu ra Nhluvukiso wa Rixaka.3. Milawumbisi3.1. Khabinete yi pasisile ku tivisiwa ka Nawumbisi wa ku Cinciwa ka Xikimi xa Nghozi ya le Magondzweni, 2016 ePalamende. Nawumbisi wu cinca Nawu wa Xikimi xa Nghozi ya le Magondzweni, 1996 (Nawu wa 56 wa 1996) lowu nyikaka hakelo ya ndziriso wa ku lahlekeriwa kumbe ku vaviseka loku vangiweke hi ku chayeriwa ka movha ko hoxeka.Nawumbisi wu fambisana na Kungu ra Nhluvukiso wa Rixaka na Mbuyelo wa 13 lowu nyikaka sisiteme ya nsirhelelo wa vanhu yo hlamula hi ku hatlisa na ku katsa hinkwavo hi ku tiyisisa mphakelo wa vukorhokeri wa vuswikoti na ku nghenelela ka swa vutshunguri ko hatlisa ku pfuna ku hola na ku vuyela entirhweni, nsirhelelo wa nkaxihoxo ku vevukisa ku tikeriwa hi swa timali eka lava tsandzisiweke.4. Mitlangu leyi ta ka4.1. Swirho swa Vurhangeri eka swiyenge swinharhu swa mfumo swi ta tirha na MaAfrika-Dzonga tiko hinkwaro hi nkarhi wa Vhiki ro Kongomisa eka Imbizo ya Rixaka exikarhi ka ti 7 na ti 11 Hukuri 2016, ehansi ka nkongomelo wa “Swin'we hi yisa Afrika-Dzonga emahlweni: “Vumundzuku bya hina – endla byi tirha”. Khabinete yi khutaza MaAfrika-Dzonga hinkwawo ku va va nghenelela eka mitirho leyi na ku tihlanganisa na varhangeri va swa tipolitiki, tanihi vaakatiko lava tivaka na ku nghenelela i swa nkoka ku fikelerisa Xivono xa 2030, xa Kungu ra Nhluvukiso wa Rixaka (NDP). Nongonoko wa Vhiki ro Kongomisa eka Imbizo wu ta kumeka eka www.gov.za.4.2. Afrika-Dzonga ri fungha N'hweti ya Lemukiso wa Timfanelo ta Vutsoniwa ta Rixaka ehansi ka nhlokomhaka leyi nge: “Vanhu lava hanyaka na vutsoniwa - vangheneleri vo ringana eku vumbeni vumundzuku lebyi yisaka emahlweni” ku sukela hi ti3 Hukuri na ku hela hi Siku ra Vanhu lava hanyaka na Vutsoniwa ra Misava hinkwayo, hi ti3 N'wendzamhala 2016.  Nongonoko wa n'hweti leyi hinkwayo wu ta tirhisiwa ku hlengeleta vanhu na vateki va swiboho ku va na vutihlamuleri ku tiyisisa leswaku vanhu lava hanyaka na vutsoniwa va na mfikelelo wo ringana. Minongonoko yi ta tlhela yi tlakusa lemukiso eka ku nghenelela ka vanhu lava hanyaka na vutsoniwa eku akeni miganga leyi kotaka ku tiyisa emahlweni na ku twanana. Mahungu ya timfanelo ta vanhu lava hanyaka na vutsoniwa ya ta tlhela ya endliwa ya kumeka ku seketela ku nyikiwa ka vona matimba.Khabinete yi rhamba MaAfrika-Dzonga hinkwawo ku yisa emahlweni timfanelo na nkoka wa vutomi bya vanhu lava hanyaka na vutsoniwa hi ku fambisana na ku tiboha ka hina eka Kungu ra Nhluvukiso wa Rixaka ku tlakusa mfikelelo wa vukorhokeri, ngopfungopfu eka nkoka wa dyondzo na ku thoriwa ka vanhu lava nga na vutsoniwa.4.3. Khabinete yi rhamba MaAfrika-Dzonga hinkwawo ku seketela pfhumba ra Masiku ya 16 yo Lwisana na Madzolonga ehenhla ka Vavasati na Vana. Afrika-Dzonga ri amukele pfhumba hi 1998 tanihi rin'wana ra makungu yo nghenelela ku yisa eku tumbuluxiweni ka muganga wa nkamadzolonga.Masiku ya 16 i pfhumba ra matiko ya misava hinkwayo leri va ka kona lembe na lembe ku sukela hi ti 25 Hukuri ku fikela hi ti 10 N'wendzamhala. Pfhumba ri kongomisa ku tlakusa lemukiso exikarhi ka MaAfrika-Dzonga mayelana na khumbho wo ka wu nga ri kahle wa madzolonga ehenhla ka vavasati na vana.  Ri tlhela ri rhamba munhu un'wana na un'wana ku teka xiboho xo lwisana na madzolonga ehenhla ka vavasati na vana.4.4. Khabinete yi pasisile vurhumiwa byo kanerisana bya Afrika-Dzonga ku tirha tanihi masungulo ya ku nghenelela eka Ntshamo wa vu 22 wa Khomferense ya Mavandla eka Nhlengeletano ya Rimba ra Nhlangano wa Matiko eka ku Cinca ka Maxelo (COP22), na Ntshamo wa vu 12 wa Khomferense ya Mavandla lawa ya tirhaka tanihi Nhlengeletano ya Mavandla eka Milawu ya maendlelo ya Kyoto (CMP12), leyi nga ta va kona ku sukela hi ti 7 ku fikela hi ti 18 Hukuri 2016 eBab Ighli, Marrakech, eMorocco.Xiyimo xo popela xi fambisana na Kungu ra Nhluvukiso wa Rixaka leri tlakusaka mbango lowu kotaka ku yisa emahlweni xikan'we na Vumbiwa, leri vulaka leswaku mbango wu fanele ku hlayiseriwa tixaka ta sweswi na leti taka.5. Xiyimo xa Khabinete eka Timhakankulu Ta Sweswi5.1. Xiboho hi Vulawuri bya Vuchuchisi bya Rixaka (NPA) ku tlherisela endzhaku swihehlo swa vukungundzwana eka Holobye wa Timali Pravin Gordhan xi fikisa mhaka emakumu na ku pfumelela tiko ku kongomisa matshalatshala hinkwawo ku tlakusa ikhonomi, ku aka ku tshembha ka muvekisi na ku sivela ku ya ehansi ka mpimo wa xikweleti xa rixaka.5.2. Khabinete yi hlamuseriwile hi khumbho wa dyandza eka mphakelo wa mati eAfrika-Dzonga ku ri na ku kongomisa ko karhi eGauteng leyi phakeriwaka mati ku suka eka sisiteme ya Nambu wa Vaal leyi Hlanganisiweke.Afrika-Dzonga ri kumile mpfula yitsongo ku sukela hi 1904 (malembe ya 114) ku ri na mahiselo ya le henhla swinene lawa ku hlanganiweke na wona hi Nhlangula na Hukuri ya 2015.Leswi swi khumbhile hi ndlela yo ka yi nga ri kahle swinene mphakelo wa hina wa mati ku ri na mipimo ya madamu ya le xikarhi ya rixaka ya yile ehansi ku fika eka 48.4% loko ya pimanisiwa na nkarhi lowu fanaka lembe leri hundzeke loko mipimo yi vile 66.6%. Na sweswi ha ha ri eka xiyimo xa le xikarhi naswona swi tshembhisa swinene leswaku hi nga langutela nkarhi wo engetela wo vuyela ematshan'wini. Swi nga ha teka malembe yambirhi kumbe yanharhu ku vona ku vuyela ematshan'weni kwihi na kwihi ka nkoka eka vundzeni bya madamu naswona leswi swi nga ha fika eka malembe yantlhanu. Hikokwalaho ha ha ri eriendzweni ro leha ku va hi vuyela ematshan'weni.Hi mayelana na sisiteme ya Nambu wa Vaal lowu Hlanganisiweke leyi nga na madamu ya 14 lawa ya phakelaka mati eGauteng, sweswi sisiteme yi le ka 49.1% loko yi pimanisiwa na 67.9% eka nkarhi lowu fanaka lembe leri hundzeke. Sisiteme leyi yi tlhela nyika mati eka switichi swa gezi swa ndzilo wa makala leswikulu swa ESKOM, SASOL, vatirhisi va ncheleto na timayini na vumaki eVuxeni bya Mpumalanga, N’walungu-Vupeladyambu, Free State na Kapa-N'walungu, hi mukhuva wolowo yi seketela kwalomu ka 45% ya ikhonomi ya tiko na 35% ya vanhu va tiko. 80% ya mati ku suka eka sisiteme ya Vaal ya tirhisiwa hi vatirhisi va le makaya.  Leri i vhiki ra vunharhu leri sisiteme yi nga le hansi ka 50% hi nkarhi lowu wa dyandza. Damu ra Vaal sweswi ri le ka 26.4%, damu ra Katse ri le ka 38.4%, Damu ra Sterkfontein eka 91.5% na Damu ra Grootdraai ri le ka 66.3%. Ku sivela ka 15% ka ku tirhisa ka xidoroba na 20% ko tirhisa ku cheleta ku vekiwile hilaha swi kandziyisiweke hakona eka gazete ya Mfumo hi ti 12 Mhawuri. Ku siveriwa loku ka boha.Xipano xa Vatirhi va Xithekiniki xi tumbuluxiwile ku hoxa tihlo eka ku simekiwa ka ku siveriwa. Rand Water hi yona mphakelonkulu wa mati yo khomeka eGauteng naswona xikongomiso i ku hunguta mphakelo ku suka eka Rand Water hi 687 wa mamiliyoni wa tilitara hi siku. Timasipala hinkwato leti phakeriwaka ti nyikiwile swikongomiso swo karhi ku swi fikelela hi mayelana na ku hunguta ku tirhisiwa ka mati ya tona. Endlelo ro sungula ku vile ra ku tlakusa ku ri na ku hunguta hi switsongotsongo eka miphakelo, ku sukela eka 5% naswona hi switsongotsongo ku ya ka 15% hi ku tlimba tivhelufu letikulu. Ku sukela hi ti3 Nhlangula hi cincele eka ku sivela ko ya hi mpimo.I swa nkoka leswaku vatirhisi hinkwavo va landzelela ku siviwa ku tiyisisa leswaku hi nga kota ku koka ku kumeka ka miphakelo ya mati ya hina. Xifundzankulu xa Gauteng xi le ku endleni ka Senthara ya Matirhelo yo Nhlanganela (JOC) ku landzelerisa na ku tiyisisa ku landzelela. Timasipala hinkwato ti tlhele ti lerisiwa ku tumbuluxa tisenthara ta matirhelo xikan'wekan'we na ku tiyisisa leswaku vuhlanganisi na vatirhisi bya antswisiwa.Damu ra Vaal ri ta tshikiwa eka 25% naswona leswi swi ta fikeleriwa hi ku hundzisela mati ku suka edan'wini ra Sterkfontein. Leswi i swa nkoka ku sirhelela vunene bya ESKOM, Mati ya Rhandi na SASOL. Ku tshikiwa ku ta sunguriwa hi ti 7 ta Hukuri na ku ya emahlweni ku fikela mpimohansi wa masiku ya 54 ku ya fika eka ti 30 N'wendzamhala. Ku tshikiwa ka mpimohansi loku kunguhatiweke eka nkarhi wa sweswi i 190 wa mamiliyoni wa timitara ta khubiki ya mati lawa ya nga ta nghena eka damu ra Sterkfontein hi kwalomu ka 7%. Ku tshikiwa loku ko ka ku nga fani i ka ku hunguta khombo eka miganga leyi nga ekusuhi na Sterkfontein na ku hunguta ku onhaka ka mabuwu ya nambu lawa ku nga khale swinene ya omile.Khabinete yi rhamba MaAfrika-Dzonga ku stirhisa mati hi vuswikoti na ku ya hlayisa. Vatirhisi va mati hinkwavo va fanele ku landzelela ku siveriwa ka mati laha ku nga ku simekiweni, na ku ya emahlweni va hlayisa mati, hi ku tirhisana na timasipala. Mfumo wu le ku endleni hinkwaswo leswi wu nga swi kotaka ku hunguta swiyimo swa sweswi naswona wu le ku tirheni na lava khumbhekaka hinkwavo eka tindhawu leti khumbhiweke hi dyandza.5.3. Mutshamaxitulu wa Khomixini ya Nhlangano wa Matiko ya Afrika, Dok. Nkosazana Dlamini-Zuma u fambisile ntwanano exikarhi ka Vahleri va Afrika na Vatirhi lava Tsalaka mahungu ku suka eka Mimfumo ya swirho swa Nhlangano wa Afrika hinkwaswo swa 54, ehansi ka nkongomelo wa “Ku entisa Matsalwa ya Afrika na Vuswikoti byo Endla Ajenda ya 2063”. Ajenda ya 2063 yi rhamba swiphemu hinkwaswo swa miganga ya Afrika na MaAfrika hinkwawo laha va nga kona ku tirha swin'we ku aka Afrika ro humelela na ku va rin'we hi ku ya hi milawu leyi avelaniwaka na lomu ku yiwaka kona ko fana.Vangheneleri va tsundzukile magoza ya Nhlangano wa Matiko ya Afrika eka malembe yamune lawa ya hundzeke, va kumile ku twisisa ko antswa ka Ajenda ya 2063 na hilaha vuhangalasi bya mahungu bya Afrika byi nga vaka emahlweni hakona eku yi endleni yi tiveka swinene na ku yi fambisa. Ntirho wa ku vika ka nkahoxeko eku vumbeni matsalwa ya Afrika na ku seketela vun'winyi bya vuhangalasamahungunyingi eka MaAfrika naswona swi kaneriwile.5.4. Khabinete yi nghenela ku tlangela vutomi na mikarhi ya OR Tambo tanihi ku kombisa nhlonipho na ku khensa eka ntirho lowu a wu endleke eku fambiseni ka ajenda ya Afrika-Dzonga ra nkaxihlawuhlawu xa rixaka, nkaxihlawuhlawu xa rimbewu, ra xidemokirasi na ku humelela. Ndzawulo ya Vutshila na Mfuwo se yi sungurile ku kunguhata ku Tlangela Lembe-xidzana ra OR Tambo hi 2017.Khabinete yi hoyozele lava landzelaka:5.5. Mamelodi Sundowns lava ku nga tinhenha ta bolo ya milenge ta Afrika tintshwa endzhaku ko hlula eka Ligi ya Tinghwazi ta Bolo ya milenge ta Nhlangano wa Afrika. Khabinete yi khensa vaseketeri hinkwavo na MaAfrika-Dzonga hinkwawo ku seketela xipano, lexi endleke Afrika-Dzonga ri tinyungubyisa. Sundowns yi joyina xipano xa Afrika-Dzonga xin'wana, Orlando Pirates leyi hluleke tinghwazi ta xipano xa le henhla kaa Afrika hi 1995 ku kuma nyeleti yo sungula ya tiko eka mphikizano lowu.5.6. Vahluri va vu 14 va Senthara ya Lembe na lembe ya Masagwadi ya ku Sungula swilo swintshwa eka Sekithara ya Mfumo ya ku Sungula swilo swintshwa eka Vutirhelamfumo lava nga ta emahlweni va phikizanela ku Sungula swilo swintswa eka Sekithara ya Mfumo ya Sagwadi ra Lembe. Masagwadi ya tlakusa na ku khutaza mitolovelo yo antswa ya ku sungula swilo swintshwa eka sekithara ya mfumo na ku tlangela ku humelela ka vanhu na mitlawa eka swiphemu hinkwaswo swa mfumo. Ya tirha tanihi xitirho xo ndlandlamuxa ku sungula swilo swintshwa na ku khutaza van'wana ku endla swilo swintshwa ku antswisa mphakelo wa vukorhokeri.Khabinete yi rhumela marito yo chavelela eka lava landzelaka:5.7. Eka vandyangu na vanghana va khale ka Xandla xa Holobye wa Nhluvukiso wa Vanhu, Man. Bongi Maria Ntuli loyi a ri mutirhela-vanhu na mutinyiketeli wo lwela timfanelo ta rimbewu.5.8. Yi yima hi rito rin’we na Phuresidente eku rhumeleni ka marito yo chavelela eka ndyangu na vanghana va muteki wa swifaniso swa mahungu, Tat. Juda Ngwenya loyi swifaniso swa yena swa vunhenha swi hlayiseke matimu ya hina na ku hi sindzisa ku va na mimburisano mayelana na ku hanya kahle ka tiko ra hina na tikonkulu.5.9. Eka ndyangu na vanghana va Abram Thuri Phago loyi a loveke loko switimela swimbirhi swi chayisana hi le mahlweni laha ku hambanaka swiporo ekusuhi na le Tembisa eJoni na ku navelela lava vavisekeke ku hatla va hola.  Ndzawulo ya Vutleketli yi ta va yi tirha na Prasa na Valawuri va Vuhlayiseki bya Switimela ku hatlisisa Bodo ya Vulavisisi eka vulavisisi byo helela ku kuma xivangelo xa nghozi ku sivela ku va humelela nakambe ka tinghozi to dlaya.5.10. Eka ndyangu wa murhangeri wa swichudeni eYunivhesiti ya Thekinoloji ya Tshwane Lesego Benjamin Phehla loyi a loveke hikokwalaho ka nghozi ya movha eSoshanguve.5.11. Eka vanhu va le Cameroon endzhaku ka khombo ra nghozi ya xitimela leyi nga humelela exikarhi ka Yaoundé na Douala leyi siyeke vanhu va 79 va lovile. Khabinete yi tlhela yi navelela madzadzana lama vavisekeke ku hola hi xihatla.6. Ku thoriwaKu thoriwa hinkwako ku va kona endzhaku ka ku kambela ntiyiso wa tidyondzo na mbhasiso lowu faneleke.6.1. Ku engeteriwa ka kontiraka ya Dok. Sam Makhudu Gulube tanihi Matsalani wa Vusirheleri.6.2. Tat. ZU Dangorya tanihi Mufambisi-Jenerali eka Ndzawulo ya Nhluvukiso wa Vanhu.6.3. Tat. Robert D Nkuna eka xivandla xa Mufambisi-Jenerali eka Ndzawulo ya Switirhisiwa swa Vuhlanganisi na Vukorhokeri bya Poso.6.4. Dok. Thulani Dlamini tanihi Mulawurinkulu wa Huvo ya swa Sayense na Mbalango wa vumakelo.6.5. Vutshila, Mfuwo na swa Matimu ya Rixaka, swa Ntumbuluko, Ejensi yo Hangalasa Ndzhaka ya swa Ntivo-vumaki na swa Mfuwo ya Bodo ya Khomixini ya Lothari ya Rixaka:a) Man. Marjorie MM Letoaba (Mutshamaxitulu);b) Tat. Thendo Resnic Ramagoma (Xandla xa Mutshamaxitulu);c) Tat. Thanduxolo Lungile; nad) Tat. Sershan Theeyaagaraj Naidoo6.6. Bodo ya Vahlayisi ya Nhlangano wa Nhluvukiso wo Tiyimela hi woxe:a) Prof. Somadoda Fikeni (Mutshamaxitulu);b) Man. Nomvula Rakolote (Xandla xa Mutshamaxitulu);c) Tat. Theo Charl Adam;d) Tat. Siyaduma Biniza;e) Man. Phelisa Nkomo;f) Man. Andani Amandaline Makhado;g) Man. Octavia Matshidiso Matloa;h) Tat. Tlhotse Enoch Motswaledi;i) Tat. Rashid Amod Sadeck Patel;j) Dok. Lulama Zitha;k) Tat. Zakhele Alex Tummy Zitha; nal) Dok. Gcwalisile Cynthia Zulu-Kabanyane.Swivutiso:Donald LiphokoTihlanganise na: 082 901 0766 "
Xitatimende xa nhlengeletano ya Khabinete xa ti 16 Hukuri 2016,17 Nov 2016,https://www.gov.za/speeches/statement-cabinet-meeting-16-november-2016-17-nov-2016-0000,https://www.gov.za/ts/speeches/statement-cabinet-meeting-16-november-2016-17-nov-2016-0000,"1. Ku tirhisiwa ka Tiphurogiremenkulu ta Mfumo1.1. Swiviko swa nhluvukiso wa mivuyelo swa kotara swi nyiketiwile eka Khabinete eka nkarhi wa ti1 Mawuwana ku fikela ti 30 Ndzati 2016. Swiviko leswi swi landzelerisa nsimeko wa Nongonoko wa Mfumo wa Nghingiriko wa Nongonoko wa Mfumo hi ku fambisana na swihlawulekiso swa Rimba ra Pulani ya Nkarhi wa le Xikarhi na Kungu ra Nhluvukiso wa Rixaka.1.2. Vaholobye va Mitlawa leyi Faneleke, hi ku tirhisa GCIS, va ta fambisa tihlengeletano ta ntlawa wa vuhangalasi bya mahungu ku nyika magoza lawa tindzawulo ti ya fikeleleke eka nkarhi, endzhakunyana ka n'hweti leyi.Swin'wana swa leswi kombisiweke eka Swiviko swa Nhluvukiso wa Mivuyelo ya Kotara eka nkarhi lowu nga ku xopaxopiweni:Ikhonomi1.3. Ndzawulo ya Nhluvukiso wa Mabindzu Lamatsongo yi seketerile mabindzunyingi ya 149 eka kotara leyi nga ku xopaxopiweni. Hi ku engetela, mabindzu ya 104 ya seketeriwile hi ku tirhisa Xikimi xa Mpfuno wa Bindzu. Ku nghenelela loku ku le ku pfuleni ka vuswikoti bya ti-SMME, mabindzu, lokixi na mabindzunyingi ya tindhawu ta le makaya.1.4. Eka sekithara ya swa vurimi - mabindzunyingi ya swa vurimi yantshwa ya 172 na mabindzunyingi yo ka ya nga ri ya swa vurimi ya 23 ya seketeriwile hi ku tirhisa matshalatshala yo hambanahambana. Engetelo wa ti-SMME leti nga kona ta 337 ti tivisiwile naswona ti ta seketeriwa hi vuleteri na mfikelelo wa makete. Mabindzu ya 240 ya seketeriwile hi ku tirhisa Xikimi xa Mpfuno wa Bindzu.1.5. Ntirho wa Komiti ya Vaholobye eka Vuvekisi wu sungula ku tswala mihandzu. Hi nkarhi wa kotara leyi xopaxopiwaka, Invest SA yi fambisile vuvekisi bya ndlela ya phayiphi lebyi fikekeke eka R18.2 biliyoni ngopfungopfu eka gese ya xikalo xikulu ku ya eka tiphurojeke ta gezi.Ku lwa na vugevenga na vukungundzwanaKu lwa na vugevenga na vukungundzwana ku tshama ku ri xirhangana xa mfumo. Hi tiyimiserile ku susa swigevenga emigangeni ya hina naswona hi ta ya emahlweni hi tirha ku yisa eka Afrika-Dzonga leri hlayisekeke laha vaakatiko hinkwavo va hlayisekeke na ku titwa va hlayisekile.1.6. Vutirhasani exikarhi ka miganga na mfumo bya laveka ku lwa na vugevenga na vukungundzwana. Switichi swa maphorisa swa 98.9% swi vikiwile ku va swi ri na Tiforamu ta Maphorisa ya Miganga leti tirhaka leti hoxaka xandla eka ku sirheleleka na ku hlayiseka eka vaakatiko va tona.1.7. Nhluvuko wu karhi ku yisiwa emahlweni eka ku lwa na vukungundzwana. Vanhu va makumentlhanunhungu (58) va khotsiwile hi mayelana na ku hungutiwa ka vukungundzwana exikarhi ka vatirhi va mfumo eka nkarhi wo vika. Vanhu va ntlhanu (5) va khotsiwile hikwalaho ka vukungundzwana kumbe milandzu yo yelana na vukungundzwana laha ntsengo lowu khumbhekaka hi nandzu/milandzu wu tlulaka R5 miliyoni na ntsengo wa swileriso swo yimisa wu kumekile ku nga R185 miliyoni.MisavaKu yisiwa emahlweni ku tlheriseriwa ka misava ku le ku endliweni ku vuyisela xindzhuti xa lava va xanisekeke hi nkarhi wa xihlawuhlawu. Nhluvuko wukulu wu endliwile ku vuyisela xindzhuti xa lava va xanisekeke hi nkarhi wa xihlawuhlawu.1.8. Tihekitara (ha) ta 54 400 ta misava leyi vekiweke hi vukheta ti kumiwile na ku averiwa naswona 51 188 ha ti averiwile vamaki va swipurasana. 6 530 ha ya misava leyi kumiweke yi averiwile eka vatshami va le mapurasini na vatirhi vo hira.1.9. Eka swikoxo swa misava swa 112 leswi hakeriweke 57 a swi ri swa tindhawu ta le makaya leswi vuyeriseke vanhu va 2 553 eka mindyangu ya 467.1.10. Sweswinyana, Khomixinarankulu wa Swikoxo swa Misava u pfumelerile ku rhumeriwa ka Xiphemu xa2 xa ku hakeriwa ka swikoxo swa misava swa Muganga wa Masinenge na xikoxo xa Ndyangu wa ka Mtshali hi ku hakeleriwa ka ndziriso wa swa timali.Nkoka wo helela wa ndhawu ya ka Masinenge i R7, 100,608.00 ya ku vuyerisa mindyangu ya 64 leyi tiyisisiweke tanihi vaxanisiwa va ku tekeriwa misava.Khomixini ya ku Tlheriseriwa ka Timfanelo ta Misava hi nkarhi wa ku sukela ka ti1 Dzivamisoko 2016 ku fikela hi ti 31 Nhlangula 2016 yi hakerile ku fika kwalomu ka biliyoni wa tirhandi ta ndziriso eka vakoxi va misava lava tekeriweke timfanelo ta vona ta misava.1.11. Mikumo ya sweswi ya xiviko xa Nhlangano wa Vuxaka bya Rixaka: “Vutomi eAfrika-Dzonga: Swivangelo swa Ntshembo” yi kombisa leswaku vutomi eAfrika-Dzonga bya antswa namuntlha loko byi pimanisiwa na malembe ya 20 lama hundzeke.Hi 2015 xiviri xa GDP hi munhu a ku ri 33 phesente ehenhla ka hi 1994; ku suka eka R23,686 hi 1994 ku ya eka R33,660 hi 2015 (ku tlakuka ka 42 phesente), nhlayo ya ntsengo wa vanhu lava nga na mitirho yi kule hi kambirhi ku suka eka 7.9-miliyoni hi 1994 ku ya eka 15.6-miliyoni hi 2015; mfikelelo eka tindlu ta ximfumo wu tlakukile hi 131.3 phesente ku suka hi 1996 ku fikela hi 2016; mpimo wa ku titsarisela eyunivhesiti wu tlakukile hi 281.4 phesente ku suka eka 211,756 hi 1985 ku ya eka 807,663 hi 2014; nhlayo ya mitlulelo yintshwa ya HIV yi yile ehansi ku sukela eka 646,806 hi 1999 ku ya eka 321,497 hi 2015; ku vile na ku tlakuka ka 62.5 phesente eka tiphurofexinali ta nhlayiso wa rihanyo eka swiyenge swa mfumo exikarhi ka 2000 ku ya eka 2015; naswona mpimo wa ku dlaya wu yile ehansi hi 49.3 phesente ku sukela hi 1994.Leswi swi kombisa leswaku loko ka ha ri na mitlhontlho, vutomi bya MaAfrika-Dzonga byi antswile eka malembe-khume mambirhi lama hundzeke. Khabinete yi khutaza tisekithara hinkwato ta miganga ku ya emahlweni ti aka eka mihluvukiso ya rixaka ra hina ku sukela eku sunguleni ka xidemokirasi. Ku tshama ka ha ri na swa kahle swinene eka tiko ku tlula ku va na swo ka swi nga ri kahle.Ku Tirhisiwa ka Nghingiriko wa Tiphurogiremenkulu ta Mfumo 1.12. Vhiki ro Kongomisa eka Imbizo ya Rixaka ya vuntlhanu ya mfumo a ri khomiwile ku sukela hi ti 7 ku fikela hi ti 13 Hukuri 2016 ehansi ka nkongomelo wa “Swin'we hi yisa Afrika-Dzonga emahlweni: Vumundzuku bya hina – endla byi tirha” yi vonile MaAfrika-Dzonga va nghenelela hi xiviri eka mfumo. Nkarhi lowu wa ku nghenelela ka matimba wu yisa emahlweni ku nghenisa xandla eka vaaka ndhawu lava tivaka na ku va na nkhinkhi; xiphemu xa nkoka eku humeleriseni Xivono xa 2013 xa Kungu ra Nhluvukiso wa Rixaka (NDP).Phuresidente Jacob Zuma u simekile vhiki hi nkarhi wa Imbizo eXikolweni xa le Hansi xa Marhulana eTembisa, Gauteng laha laborethari ya khomphyutara leyi nga na switirho swo helela yi nyikeriweke.1.13. Ku pfuriwa ka gondzo ra Swartkopfontein na buloho exikarhi ka Afrika-Dzonga na Botswana swi pfula swilo swintswa eku hlanganiseni ka ndzilekana wa Afrika-Dzonga eSwartkopfontein ku ya endzilekanini wa Botswana eRamotswa. Gondzo leri antswisiweke na switirhisiwa swa buloho, hi vuvekisi bya R78.5 miliyoni swi endlile leswaku ku tumbuluxiwa mitirho ya nkarhi hinkwawo ya 51 eka nkarhi wa kontiraka ya tin'hweti ta 23, na vatirhi va kumiwa eka matiko hamambirhi.1.14. Nongonoko wa ku Pfuxa hi vuntshwa Tiphaka ta swa Vumaki, ehansi ka Holobye wa Mabindzu na Vumaki, Rob Davies wu le ku tumbuluxeni ka mitirho emalokixi ni le migangeni ya tindhawu ta le makaya. Nongonoko wu simekiwile ku hlamula eka xirhambo hi Phuresidente Jacob Zuma ku tirha ku yisa eka vutumbuluxivumaki lebyi heleleke na ku katsa ku kula hinkwako eka swin'wana swa swona. Ndzawulo ya Mabindzu na Vumaki sweswi se yi vekisile R22.5m eku pfuxiweni hi vuntshwa ka Phaka ya swa Vumaki ya Komani. Hi nkarhi xa xiphemu xa1 xa nongonoko wa ku pfuxa hi vuntshwa, mabindzunyingi ya le xikarhi lamatsongo ya nkombo ya thoriwile tanihi tikontirakatsongo hi ntsengo wa R5, 3 miliyoni. Makumen'we wa vatirhi va laha kaya va thoriwile, laha 63 phesente a ku ri vantshwa.Nongonoko wa Vamaki va Vantima, ku ri na xikongomelo xo tlakusa vanghenisa xandla eka sekithara ya vumaki, ku fikela namuntlha yi seketerile Vamaki va Vantima va 22 naswona mitirho ya 1500 yi tumbuluxiwile. R1.5 biliyoni yi tivisiwile ku seketela vamaki lava.1.15. Vhiki ra Vubindzu ra Matiko hinkwawo ri simekiwile eJoni Ravuntlhanu leri hundzeke hi Xandla xa Phuresidente, Cyril Ramaphosa, a seketeriwile hi Holobye Lindiwe Zulu. Ri le ku humeleleni ku sukela hi ti 14 ku fikela hi ti 20 Hukuri 2016, naswona i nhlengeletano leyikulu ya vasungula swilo swintshwa na van'wamabindzu lava simekeke ku sungula bindzu hi ku tisa miehleketo eka vutomi, va fambisa ku kula ka ikhonomi na ku tlhontlha nhluvukiso wa ikhonomi ya vanhu. Khabinete yi tekela enhlokweni bindzu na vanhu lava tirhisanaka eku tiseni GEW eAfrika-Dzonga, ku nga Mfumo wa Xifundzankulu xa Gauteng, Dorobankulu ra Joni, Hollard, Microsoft, IDC, SABS, SAB, SEA Africa, Netiweke ya Vubindzunyingi bya Matiko hinkwawo na Nhlangano wa Kauffman. Ku tlula mikhuvo ya varingani ya 80 yi ta va kona hi nkarhi lowu.  GEW i nkarhi wo yisa eka Nhlengeletano ya Vubindzunyingi bya Matiko hinkwawo (GEC) leyi nga ta rhurheriwa ro sungula eka tikonkulu ra Afrika eJoni hi Nyenyankulu 2017, laha ku tlula 5 000 wa varhumiwa ku suka eka matiko ya 160 va languteriweke ku nghenela.1.16. Holobye Nomvula Mokonyane u simekile Feme ya Mbhasiso wa Mati ya Thyaka xa le Drakenstein hi ti 14 Hukuri 2016 na ku xi nyiketa eka Masipala wa le Drakenstein eKapa-Vupeladyambu. Ntsengo wa phurojeke wu kwalomu ka R 171 000 000 naswona wu vuyerisile vulawuri bya ndhawu na muganga hi ku nyika ntokoto na vuleteri eka ku aka; ku thola vanhu va laha kaya; na ku kuma swilo ku suka eka vaphakeri na vamaki va laha kaya.Ku nyikiwa ka vukorhokeri bya mati bya masungulo eka muganga swi hoxa xandla eku antswiseni ka mati ya nkoka eka Nambu wa Berg na ku hunguta khumbho wo ka wu nga ri kahle eka mati ya ncheleto wa nkoka wa le hansi.1.17. Mati na mbhasiso swi le xivindzini xa nhluvukiso wa nkarhi wo leha. Ndzawulo ya Mati na Mbhasiso yi le ku endleni ka Pfhumba ra Mbhasiso leri nga ta hela hi Siku ra Xihambukelo ra Misava hinkwayo hi ti 19 Hukuri 2016, leri tirhisiwaka ku tumbuluxa lemukiso, ku dyondzisa na ku endla matshalatshala ku tiyisisa leswaku un'wana na un'wana u na mfikelelo eka vukorhokeri bya mbhasiso lebyi faneleke.Afrika-Dzonga ri tibohile ku tlakusa ku nyikiwa ka vukorhokeri bya mbhasiso na mati, naswona hi ndlela yaleyo ri vuyisela xindzhuti ngopfungopfu xa vanhu volavo vo huma eka miganga leyi sweleke. Nongonoko wa ku Herisiwa ka Swihambukelo swa Mabakiti wu kongomisiwile eku lulamiseni ka ndzhaka ya swihambukelo swa mabakiti tanihi xiphemu xa sisiteme ya mbhasiso eka swifundzankulu swa mune, ku nga Kapa-Vuxa, Free State, N’walungu-Vupeladyambu na Kapa-N’walungu. Ntsengo wa mabakiti ya 25 091 wu herisiwile ku fikela sweswi naswona ntsengo wa mabakiti ya 27 147 ya ha fanele ku hetisisiwa.1.18. Ku tshwasa ka vantshwa ku suka eka nongonoko wa malembe ya mune ya National Rural Youth Corps (NARYSEC) hi ti 17 Hukuri 2016 ku hetisisa matshalatshala na minongonoko ya mfumo yo tumbuluxa mitirho. Nongonoko, lowu simekiweke hi 2010, i nhluvukiso wa vutshila bya vantshwa na nongonoko wa ntirho lowu pfunaka ku cinca vantshwa eka tindhawu ta le makaya ku suka eka ku va valavi va mitirho ku ya eka ku va vatumbuluxi va mitirho.1.19. Samiti ya Masipala ya Nongonoko wa Mitirho ya Mani na mani leyi Ndlandlamuxiweke (EPWP) yi sungurile ku sukela hi ti 15 ku ya fika hi ti 17 Hukuri 2016 ehansi ka nkongomelo wa “Vona, twana na ku Tokota Minongonoko ya Ntirho wa Mani na mani”, eka Senthara ya Tihlengeletano ya le St George eGauteng. EPWP i tshalatshala ra mfumo ra nkoka, leri hoxaka xandla eka mitirho leyi faneleke na miholo yo kota ku yisa emahlweni, dyondzo, rihanyo, nhluvukiso wa le makaya, vusirhelelo bya swakudya na mpfuxeto wa misava, ku katsa na ku lwa na vugevenga na vukungundzwana.Samiti yi kongomisa eka swiphemu swa nongonoko hi ku nyika nkateko wo avelana mitokoto na mitolovelo yo antswa. Leswi swi tlakusa matshalatshala ya mfumo ya ku nyika swivandlanene swa mitirho na ku kuma swikili hi ku tirhisa vuleteri lebyi eku heteleleni byi pfuxetaka miganga leyi sweleke.Ku tlula 7 miliyoni wa swivandlanene swa mitirho yi tumbuluxiwile hi ku tirhisa EPWP ku sukela hi 2004 ku fikela hi 2016. Leswi swi kombisa ku humelela ka nsimeko wa nongonoko hi swiphemu hinkwaswo swa mfumo, timasipala na vaakatiko. Xiphemu xa3 xa EPWP xi le ka lembe ra vunharhu ra nsimeko – naswona xi vone masungulo ya minsinya ya milawu ya misava hinkwayo leyi fumaka nsimeko wa nongonoko naswona ntirhonkulu wa xona i ku tlakusa ku nghenelela ka muganga laha tiphurojeke ta EPWP ti simekiweke. Leswi swi tlhela swi pfumelela nkavuciva hi ku ya hi ku thola.1.20. Ndzhurho wo humelela ku suka eka vuhaxi bya analogo ku ya eka bya xidijitali eka vaaki lava nga eka ndhawu ya Square Kilometre Array eKapa N'walungu, swi vula leswaku vaaki lava va wela eka lava nga ta sungula ku tokota mivuyelo yo hambana yo helela ya mpfumawulo lowu antswisiweke na nkoka wa swifaniso leswi fambelanaka na mavonakule  ya xidijitali.Xitiviso hi Holobye Muthambi ku hetisisa phurosese ya ku rhurhela eka vuhaxi bya sisiteme ya xidijitali hi N'wendzamhala 2018 eka endlelo ra swiphemu swa xifundzankulu yi sungurile, leyi se yi sunguleke eKapa-N’walungu na le Limpopo. Mitsariso yi pfurile eFree State, Mpumalanga na le Limpopo. Mitsariso yi ta tlhela yi pfula eN’walungu-Vupeladyambu, Kapa-Vuxa, KwaZulu-Natal, Kapa-Vupeladyambu na le Gauteng endzhakunyana.1.21. Ku timiwa ka analogo swi endla xiphemu xa phurosese ya ndzhurho wa Vuhaxi bya Xidijitiali etikweni. Mindyangu leyi sweleke leyi ringaneleke ku kuma mpfuno wa mfumo ya khutaziwa ku tsarisela ti-STB ta mahala eka marhavi ya Hofisi ya Poso ya ka vona.1.22. Khabinete yi hlamuseriwile hi kungu ra ku pfukula masirha ya vagingiriki va swa tipolotiki lava hingiweke hi nkarhi wa xihlawuhlawu. A ku ri na kwalomu ka 130 wa vakhotsiwa va swa tipolotiki leswi hingeriweke milandzu yo yelana na swa tipolotiki exikarhi ka 1960 na 1990, endzhaku ka sweswo nxupulu wa rifu wu yimisiwile.Varhandzatiko lava va ta lahliwa kahle eka tindhawu leti va humaka eka tona.Phurosese leyi yi landzela ku simekiwa ka mani na mani ka Phurojeke ya Mpfukulo wa Tigalo hi ti 23 Nyenyankulu 2016 eka Senthara ya Makhotso ya Kgosi Mampuru II, ku sungula mpfukulo wa masalela ya vagingiriki va swa tipolotiki va 83 eka nkarhi wa tin'hweti ta tsevu ku nga si hela 2016/17.1.23. Khabinete yi amukerile mahetelelo ya ku humelela ka Nhlengeletano ya vu3 ya Khomixini ya Matiko Mambirhi exikarhi ka Botswana na Afrika-Dzonga leyi rhangeriweke hi Phuresidente Jacob Zuma na ntangha ya yena hi ntirho Phuresidente Seretse Khama Ian Khama ku yisa emahlweni hi vuenti ntirhisano wa ikhonomi exikarhi ka matiko mambirhi.Ntirho wo landzelerisa ku hatlisa eka Phurojeke ya Ku Rhumeriwa ka Mati eLesotho Highlands, nsimeko wa Muganga wa Nhluvukiso wa le Dzongeni wa Afrika (SADC) na Kungu ra Nhluvukiso wa swa Maqhingha lawa ya Kombisaka Muganga ku tumbuluxa nxaxamelo wa nkoka wa muganga na vuswikoti bya vumaki, na ntirhisano eka mafambiselo ya ndzilekana ku herisa vugevenga bya le xikarhi ka matiko byo fana na ku hlota tindlopfu na timhelembe, a ku ri tin'wana ta tindhawu leti valangiweke.Afrika-Dzonga ri tiyisisile nakambe nseketelo wa rona eka muyimela-ku-langhwa wa SADC eka xivandla xa mutshamaxitulu wa Khomixini ya AU, Muchaviseki Dok. Pelonomi Venson-Moitoi, Holobye wa Timhaka ta Matiko hinkwawo na Ntirhisano wa Riphabliki ra Botswana.1.24. Phuresidente Jacob Zuma u hetisile Riendzo ra Ntirho lowu humeleleke ku ya eAddis Ababa, eka Federal Democratic Republic of Ethiopia laha a ngheneleke Nhlangano wa Matiko ya Afrika (AU) Komiti ya Xiyimo xa le Henhla eka nhlengeletano ya le Libya ku xopaxopa na ku kanela xiyimo xa vusirheleri na ku rhula eLibya. Komiti yi kanerile na ku twanana eka timhaka to talanyana leti nga ta pfuna ku kuma xintshuxo xa nkarhi hinkwawo xa mitlhontlho leyi vanhu va le Libya va langutaneke na yona. Tanihi swirho swa Nhlangano wa Matiko ya Afrika hi lava ku vona ku rhula na ntshamiseko eLibya naswona komiti yi twananile leswaku tanihi Afrika hi fanele ku khutaza swinene mavandla hinkwawo lama khumbhekaka eLibya ku kuma xintshuxo xa Afrika eka swiphiqo leswi tiko ri langutaneke na swona.Phuresidente Zuma u tlhele a nghenelela eka Samiti yo ka yi nga Tolovelekangi ya Vumbirhi ya Tixaka leti Tinyiketeke ta Vuswikoti bya Afrika eka ku Hlamula Xikan'wekan'we eka Timhangu (ACIRC). Xikongomelo xa Samiti leyi a ku ri ku kanela xiyimo xa Vuthu ra ACIRC loko ku landzeleriwa matikhomelo ya UTULIVU AFRICA I and II Command Post Exercises (CPX) na ku tiyisisa vuswikoti bya switshembhiso ku sukela hi Mudyaxihi 2014 ku fikela hi Dzivamisoko 2015. Matiko lama tinyiketeke eka ACIRC, lawa ya katsaka Afrika-Dzonga, ya bohile ku rhangela eku kumeni ka switshuxo swa Afrika eka mitlhontlho ya Afrika handle ka ku nghenelela ka mavuthu ya le handle.2. Mitlangu leyi ta ka2.1. Masiku ya 16 yo Lwisana na Madzolonga ehenhla ka Vamanana na Vana ya va kona lembe na lembe ku sukela hi ti 25 Hukuri (Siku ra Misava hinkwayo ra ku Herisa Madzolonga ehenhla ka Vamanana na Vana) ku ya fika hi ti 10 N'wendzamhala (Siku ra timfanelo ta ximunhu ra misava hinkwayo). Masiku yan'wana ya nkoka lawa ya tlangeriwaka hi nkarhi lowu ya katsa Siku ra AIDS ra Misava hinkwayo hi ti1 N'wendzamhala na Siku ra Matiko hinkwawo ra Vanhu lava hanyaka na Vutsoniwa hi ti3 N'wendzamhala.Nkongomelo wa 2016 wa Masiku ya 16 yo Lwisana na madzolonga i: “Na mina ndzi hlaye: swin'we hi yisa emahlweni Afrika-Dzonga ro pfumala madzolonga” naswona wa karhi ku yisiwa emahlweni hi endlelo ra lembe hinkwaro ra ku tirha ku ya emahlweni na miganga.Hi ti 25 Hukuri Phuresidente Jacob Zuma u ta simeka Min'wangulano ya Rixaka leyi nga ta endla timasipala ta swifundza ti lulamisa min'wangulano lembe hinkwaro. Min'wangulano leyi yi ta katsa nhluvukiso wa swikili na ku nyika matimba eka miganga, ngopfungopfu vavasati, xikan'we na ku antswisiwa ka mphakelo wa vukorhokeri hi ku ya hi mfikelelo eka vululami na ntsundzuxo na vukorhokeri bya rihanyo. MaAfrika-Dzonga hinkwawo ya na vutihlamuleri byo va vangheneleri va nkhinkhi eka ku lwa na madzolonga ehenhla ka vavasati na ku xanisa vana.2.2. Holobye wa Vuxaka bya Matiko ya Misava na Ntirhisano Maite Nkoana-Mashabane na Holobye wa Switirhisiwa swa Ntumbuluko na Mbango wa Nhlangano wa Russian, Tat. Sergey Donskoy, va ta fambisa swin'we Nhlengeletano ya vu 14 ya Komiti ya le Xikarhi ka mifumo ya Nhlengelo eka Ntirhisano wa Ikhonomi na Nxaviselano (ITEC) exikarhi ka Afrika-Dzonga na Russia hi Ravuntlhanu, 18 Hukuri 2016, ePitori.Nhlengeletano leyi yi languteriwile ku twanana eka makungu yo karhi ya nghingiriko wa ku hatlisisa nsimeko wa swiboho leswi nga kona eka tisekithara hinkwato ta ITEC, ku katsa na nxaviselano, vuvekisi na ku banga; swicelwa; eneji; vurimi, swihlahla na swa tinhlapfi; vutleketli; sayense, thekinoloji na ndhawu; switirhisiwa swa mati; na dyondzo na vululami.2.3. Xandla xa Phuresidente Cyril Ramaphosa u ta rhangela vurhumiwa bya vaholobye na vakhumbheki vo ka va nga ri ya mfumo hi ti 19 Hukuri 2016 eka Nkombisonkulu wa Nhluvukiso wa Ntirhovutomi wa Vantshwa eRivaleni ra mitlangu ra Nkowankowa eka Masipala wa Muganga wa le Tzaneen, eLimpopo.Nkombisonkulu wu ta nyika vuleteri bya ntirhovutomi na mahungu ya mikateko ya dyondzo ya le henhla na vuleteri eka vadyondzi lava va nga eka Titangha ta 10 ku ya eka 12, eka vantshwa lava pfumalaka mitirho, na le ka vantshwa lava tshikeke xikolo ku suka eswikolweni swa le henhla. Nkombisonkulu wa Nhluvukiso wa Ntirhovutomi wa Vantshwa i xiphemu xa ntirho wa mfumo ku yisa vantshwa emahlweni, ngopfungopfu ku nghenelela ka vona eka ikhonomi, leswaku va kota ku teka tindhawu ta vona emigangeni.2.4. Endzhaku ka Mihlawulo ya Mfumo wa Miganga, ku hoxa xandla ka vaaki eka miganga ya mafumelo ku tshama ku ri ka nkoka ku kucetela vupulani bya masipala, hi ndlela leyi lulamisaka ku antswa swilaveko swa vaaka tiko.Nawu wa Swivumbeko swa Masipala swa Mfumo wa Miganga, 1998, eka swin'wana swa swona wu lava timasipala ku hluvukisa tindlela to tihlanganisa na miganga na mihlangano ya miganga eku endleni ka mitirho ya tona na ku tirhisa matimba ya tona. Swivumbeko leswi swi tiveka ngopfu tanihi tikomiti ta tiwadi, na ku nyika ku hlanganisa ka nkoka exikarhi ka Vakhanselara va Tiwadi, miganga na masipala.Eka tin'hweti leti taka tikomiti ta tiwadi ti ta hlawuriwa ku tirhela miganga ya tona naswona vaakatiko va fanele ku tinyiketela ku nghenelela eka mihlawulo leyi na ku tirha eka swivumbeko leswi.Khabinete yi amukerile ku humelela na mihlawulo yo engetela ya tiwadi ta masipala yo rhula leyi veke kona sweswinyana eka swifundzankulu swa tsevu. MaAfrika-Dzonga nakambe ya kombisile ku tiboha ka vona eka ku amukela ka swa tipolotiki leswi ku nga vumbhoni bya ku kula ka xidemokirasi xa vumbiwa ra hina.2.5. Ntirho wo tlangela Masagwadi ya Mitlangu ya SA ya 2016 wu ta va kona hi ti 27 Hukuri 2016 eSand du Plessis Theatre, Mangaung, Free State. Tindlela to vhotela Mutlangi wo Antswa wo Rhandziwa hi Vanhu wa Lembe na muringani wa vuhaxi bya Mitlangu ya SABC ti pfurile naswona ti ta pfala hi ti 27 Hukuri 2016 hi 21h00. Khabinete yi ndhundhuzela Valangiwa va Mutlangi wo Antswa wo Rhandziwa hi Vanhu wa Lembe.3. Xiyimo xa Khabinete eka timhakankulu ta Sweswi3.1. Khumbho wa ku Cinca ka Maxelo wu le ku twiweni hi swiyimo swa maxelo yo tika hi ndlela ya ku na ka timpfula ko hambana, swiyimo swa dyandza, ku hisa ngopfu na ndhambhi ya xitshuketa. Ndhambhi ya xitshuketa eGauteng na Mpumalanga yi vangile ku lahleka ka vutomi, miganga leyi rhurhisiweke ngopfungopfu tindhawu ta mikhukhu na ku onha switirhisiwa swo fana na magondzo, mabuloho na nhundzu.Khabinete yi hundzisela marito yo chavelela eka mindyangu na vanghana va lava lahlekeriweke hi vutomi eka ndhambhi na ku navela leswaku lava va vavisekeke va hola hi ku hatlisa.  Miehleketo na swikhongelo swa rixaka swi le ka volava varhandziwa va vona va nga si kumekaka na sweswi. Mitlawa ya Mafambiselo ya Mhangu ya tiko yi tshama yi vambile ngoma etikweni hinkwaro, ngopfungopfu eka tindhawu laha ku languteriweke mpfula yo tala. Vanhu hinkwavo va fanele ku hlonipha na ku hlamula eka lemukiso wo rhanga wa maxelo yo biha swinene.Phuresidente Jacob Zuma loyi a heleketiwile hi Holobyenkulu wa Gauteng David Makhura na Holobye wa Mfumontirhisano na Timhaka ta Xintu Des van Rooyen va kamberile ndhawu na ku endzela makaya lawa a ya hlaseriwile hi ndhambi endhawini ya mikhukhu ya Stjwetla ku longoloka na Nambu wa Jukskei. Phuresidente Zuma u lerisile ku nghenelela ka le xikarhi ka mifumo loku rhangeriweke hi Holobye van Rooyen ku lawula Nambu wa Jukskei na ku akela switina leswi bohiweke hi darata eribuweni ra wona ku hunguta khumbho wa ndhambhi ya xitshuketa eka miganga. Khabinete yi khensa ti-NGO leti kumekaka eMigangeni, Vakhanselara va Tiwadi na vatinyiketeri lava teke ku ta pfuna vaaki.Hambiswiritano timpfula leti ta ha ku va kona a ti fanelangi ku yisa MaAfrika-Dzonga eka ku titwa ka mavunwa hi vusirheleri tanihileswi swiphemu swo hambanahambana swa tiko swa ha yaka emahlweni swi tokota swiyimo swa dyandza. Mfumo wu pfurile mati ku suka eDan'wini ra Sterkfontein ku ya eDan'wini ra Vaal tanihi ndlela ya nkarhi wo koma ku pfuna ku vevukisa xiyimo naswona wu endlile engetelo wa R212-miliyoni wu va kona eka xipfuno xa dyandza ku seketela varimi eka swifundzankulu leswi swi hlambanyiweke ku va tindhawu ta mhangu ya dyandza.Khabinete yi rhamba MaAfrika-Dzonga ku twa khumbho lowu migingiriko ya vona yi wu endlaka eka mbango na ku endla hinkwaswo leswi va nga swi kotaka ku hlayisa mati.3.2. Tiejensi to pima ta matiko hinkwawo Moody’s, Fitch and Standard and Poors eka mavhiki lawa taka va ta tivisa xiboho xa vona xa giredi ya mpimo wa vuvekisi bya tiko. Mfumo wu le ku tirheni na van’wamabindzu, vaakatiko na vatirhi ku cinca makungu ya tiko ku ya eka migingiriko ya ntiyiso leyi nga ta tiyisisa leswaku Afrika-Dzonga ri tshama ri ri tiko ra giredi ya vuvekisi.Khabinete yi rhamba tisekithara hinkwato ku hlangana na mfumo ku fikelela swikongomelo swo sirhelela xiyimo xa vuvekisi bya tiko.3.3. Ku humesiwa ka mivuyelo ya vukambatinkota ya 2015/16 hi Mukambelatinkota-Angarhelo, Kimi Makwetu ya tindzawulo ta swifundzankulu na ta rixaka na mabindzu ya swona swi tiyisisa nkoka wa ku endla swilo swa masungulo leswi landzelaka kahle na hi ku fanana: ku simeka makungu yo lulamisa mikayivelo eka vulawuri bya swa timali hi ku ya hi swiboho leswi se swi endliweke; ku nyika vurhangeri byo pfuna na ku landzelerisa ku humelela ka swikongomiso swa matirhelo; na ku xopaxopiwa na ku landzelerisiwa ka ku landzelela milawunkulu na manyikelo ya milawu eka timhaka ta swa timali.Mivuyelo ya vukambatinkota ya leswi kamberiweke swa rixaka yi kombisile antswiso wo angarhela wa 8 phesente; 30 phesente ya leswi kamberiweke swi na xiyimo xa vukambatinkota lebyi baseke naswona 14 phesente a ku ri hambi leswi saleleke endzhaku, leswi ariweke kumbe leswi a swi ri na mavonelo yo ka wu nga ri kahle.Mpimo wa swifundzankulu wu kombisile leswaku tindzawulo to tala ti na mikumo eka ku landzelela manyikelo ya milawunkulu na le ka nkoka wa swiviko swa matirhelo ya tona ya lembe na lembe.Khabinete yi xiyaxiyile hi ku vilela mixungeto na mitlhontlho hilaha yi kombisiweke hakona eka mivuyelo ya vukambatinkota. Yi bohile mfumo ku lulamisa timhaka leti lavaka nyingiso wa xihatla leti langhiweke na ku tiyisa vulawuri bya swa timali ku yisa eka mivuyelo ya vukambatinkota yo antswa.3.4. Khabinete yi amukerile varhumiwa va kwalomu ka 11 000 lava nga ku ngheneleleni eka nhlengeletano ya vu 19 ya AfricaCom leyi nga kona eKapa ku sukela hi ti 15 ku fikela hi ti 17 Hukuri 2016 ehansi ka nkongomelo wa “Ku seketela matimba ya ku cinca ya ndzhendzheleko wa xidijitali wa Afrika: inthanete tanihi njhini ya nhluvukiso wa ikhonomi na ku nyika vanhu matimba”. Nhlengeletano yi fambisiwile hi Holobye wa Vuhlanganisi bya swa tiqingho na Vukorhokeri bya swa Poso Dok. Siyabonga Cwele naswona ku vile na swivulavuri swo hundza 350.AfricaCom yi hundzukile ndlela yo angarhela eku hluvukisiweni ka ikhonomi ya xidijitiali eAfrika eka nhluvukiso wa ikhonomi ya vanhu na ku nyika matimba hi ku seketela nongonoko wa Ajenda ya Afrika ya 2063. Nhlengeletano yi koka mahlo ya varhangeri va ICT, van'wamabindzu na vasungula swilo swintshwa ku suka eAfrika na vateki va swiboho ku suka eka matiko yo tlula 140. Nhlengeletano ya lembe leri yi kongomisile eka nhluvukiso wa swikili swa xidijitali, ku nyika vamanana matimba eka thekinoloji, thekinoloji yo tirhana na vutsoniwa na ku seketela African Tech Start-up Ecosystem. Leswi swi nyikile ndlela yo tiva swikongomelo swa NDP hi ku ya hi cinco wa xidijitali, nhluvukiso wa ikhonomi na ku nyika vanhu matimba.3.5. Khabinete yi tsakile leswaku swichudeni swo tala eka swikolo swa dyondzo ya le henhla etikweni hinkwaro swi hlamurile kahle eka xikombelo xo hlayisa phurogireme ya dyondzo ya 2016. Swikolo swo hlaya se ya sungurile swikambelo swa wona swa ku hela ka lembe.Hi khutaza swichudeni ku va swi tshama swi kongimisile eku hetiseni tidyondzo ta swona na ku pfumelela Khomixini ya ku Koteka ka Tihakelo ta mahala ya Dyondzo ya le Henhla na Vuleteri ku hetisisa ntirho wa yona.Ntirho lowu tekiweke hi ku tirhisa NEDLAC wa amukeriwa, laha Vutameri bya Mali ya tiko byi nyikeke swiringanyeto hilaha hi nga fikelelaka hakona dyondzo ya mahala eka swichudeni swa dyondzo ya le henhla. Xihlambanyo xi ta hetisisiwa eku heleni ka Hukuri 2016.Xirhambo hi varhangeri va tikereke ta rixaka na varhangeri van'wana va ripfumelo eka switshuxo swa mitlhontlho eka dyondzo ya le henhla xi amukeriwa hi mandla mambirhi.  Nseketelo wa vona eku lamuleni, swikhongelo na matshalatshala ya ku rhula, swin'we na xikombelo xa vona xa lembedyondzo ra 2016 ku va ri hela hi ku humelela xa amukeriwa.3.6. Khabinete yi amukela xiboho xa Khoto ya Vumbiwa eka Sisiteme ya Mahungu ya Swifambo ya Rixaka ya Xielekitironiki (eNATIS) leyi sweswi yi nga ta lawuriwa hi mfumo.3.7. Hi tlhela hi tekela enhlokweni Xiboho xa Khoto ya Vumbiwa xa leswaku xikombelo hi Terry Crawford-Browne, ku va khomixini ya twanano wa ku xaviwa ka matlhari yi vekiwa etlhelo, a ku nga ri ka ntsakelo wa vululami. Khomixini ya Vulavisisi ya Seriti leyi lavisiseke ntwanano wa mabiliyoninyingi ya tirhandi wa 1999 yi kumile leswaku ku hava vumbhoni bya leswaku tikontiraka tihi na tihi ti thyakisiwile hi vumbhoni bya manyala, vuxisi kumbe ku homboloka, xiviko lexi xi humesiwile hi Phuresidente Jacob Zuma hi Dzivamisoko 2016.3.8. Khabinete yi vilerisiwa hi nhlohlotelo wa mikwetlembetano ya tixaka na madzolonga hi vanhu va ndhuma leswi tekaka nkoka wa ntshuxeko wa hina lowu hi wu lweleke ngopfu. MaAfrika-Dzonga ya fanele ku sola mikucetelo yo onha yo fana na ku xanisiwa ka xihlawulambala ka Rethabile Mlotshwa leswi endleriweke ku vavisa MaAfrika-Dzonga kuloni naswona a swi engeteri eka Ubuntu bya rixaka ra hina. Hi fanele ku tlhela hi ya emahlweni hi hlonipha nawu na ku alana na swirhambo leswi nga riki enawini swo tshama hi nkanu eka misava leyi nga emigangeni ya hina.3.9. Khabinete yi hlonipha ku tshika ntirho ka Tat. Brian Molefe tanihi Mulawurinkulu wa Ntlawa wa Eskom na ku n'wi navelela swa kahle eka migingiriko ya vumundzuku bya yena. Tat. Molefe u tlangile xiphemu xa nkoka eku hluvukisiweni ka kungu ro hundzuluxa ya Eskom leyi sweswi yi nga ku sunguleni ku tswala mihandzu. Khabinete yi na ku tshembha leswaku u suyile ntlawa wa huvonkulu lowu nga ta ya emahlweni ku phakela vurhumiwa bya Eskom na nsimeko wa pulani yo hundzuluxa.3.10. Khabinete yi twile mikumbetelo eka filimi ya Al Jazeera ya Holobye wa Vunhlori, Tat. David Mahlobo, na ku lemuka leswaku Vukorhokeri bya Maphorisa ya Afrika-Dzonga byi le ku lavisiseni ka mikumbetelo.3.11. Khabinete yi kombisile leswaku mfumo wu rhange emahlweni eka ku lwa na vugevenga bya swa mbango, leswi swi katsa ntirho lowu endliweke eka vukorhokeri bya vunhlori tanihi xiphemu xa matshalatshala ya mfumo ku hunguta vugevenga byo lulamisiwa bya matiko hinkwawo na ku tiyisisa leswaku vululami bya humelela eka valavo va khumbhekaka eka mitlawa.Khabinete yi hoyozele lava landzelaka:3.12. Holobye wa Timali, Pravin Gordhan loyi a tivisiweke eka Masagwadi ya tikhamphani ta 100 ta le Henhla eka Sunday Times 2016 hi varhangeri va Afrika-Dzonga eka vumaki. Swikhenso leswi hi muganga wa bindzu swi kombisa leswaku hi swin'we eka leswi, na leswaku swin'we hi na ku navela ku cinca Afrika-Dzonga ku ya eka ndhawu yo antswa. Matshalatshala yo hlanganela ya mfumo, bindzu, mitirho na vaakatiko ya le ku fambeni ku ya eka ndlela ya le henhla yo fikelerisa Xivono xa 2030 xa NDP.3.13. Francois Groepe loyi a thoriweke nakambe tanihi Xandla xa Gavhenara wa Banginkulu ya Afrika-Dzonga, hi Phuresidente Jacob Zuma, ku ringana nkarhi wa malembe ya ntlhanu ku sukela hi ti1 Sunguti 2017.  3.14. Mutumbuluxi wa nhlangano wa Gift of the Givers Imtiaz Sooliman, loyi a nyikiweke Sagwadi ra Muaka tiko wa Matiko hinkwawo hi feme ya switsundzuxo ya matiko hinkwawo Henley & Partners. Leswi swi kombisa leswaku vaakatiko va Afrika-Dzonga va hahisa mujeko wu ya ehenhla hi ku nyika hi tintswalo eka vanhu lava va lavaka ku pfuniwa.3.15. Muswekinkulu Martin Kobald, musweki wa vuswikoti eAfrika-Dzonga, loyi a hlawuriweke tanihi xandla xa phuresidente wa World Association of Chefs Societies.3.16. Hotela yo Hlayisa mbango ya Afrika, Hotela ya Verde yi kumeka eXitichini xa swihahampfhuka xa Matiko hinkwawo xa Kapa yi vhoteriwile muhluri wa matiko hinkwawo eka ntlawa wa Vutshamo bya Xidoroba hi nkarhi wa vu 15 wa lembe na lembe wa Masagwadi ya Vupfhumba bya Nkarhi wo leha bya Matiko hinkwawo ya Skål, lawa ya veke kona eMonaco.3.17. Nghwazi ya rugby ya tihafu ta timinete ta Nkombo Seabelo Senatla, loyi a tivisiweke tanihi Mutlangi wa Lembe wa World Rugby Men's Sevens eka vunghwazi bya yena hi 2016. Fulaya ya Afrika-Dzonga yi phasile tithirayi ta 66 eka mitlangu ya 10 ya tisirisi ta 2015-16 - ta vumbirhi ku suka ehenhla eka matimu ya malembe ya 17 ya tisirisi, leswi i nyanyulo eka vatlangi va rugby lavatsongo. Leswi ku tlhela ku va ravumbirhi hi ku landzelelana laha Afrika-Dzonga ri kumeke sagwadi.3.18. Muhluri wa mendlele ya nsuku wa Afrika-Dzonga Wayde van Niekerk loyi a tivisiweke tanihi mutlangi wa waxinuna eka Mitlangu ya Tiolimpiki hi Association of National Olympic Committee’s Awards lawa a ya khomeriwile eDoha.3.19. Brad Binder loyi a hetiseke pfhumba ra yena ro hlula eka Moto3 hi ku hlula eka ku hela ka nguva eka ndlela yo rheyisa eValencia eSpain.3.20. Khabinete yi hoyozerile tiProteas eka ku hlula ka vona Australia eka Test series xikan'we na le ka Bafana Bafana eka ku hlula ka vona Senegal eka ntlangu wo phikizanela ku fikelela Khapu ya Misava. Khabinete yi navelela Springboks ku humelela eka ntlangu wa vona na Italy naswona yi tshembha leswaku ku hluriwa hi England swi tirha ntsena tanihi ku tiyisa xipanu.Khabinete yi khensa MaAfrika-Dzonga hinkwawo lawa na sweswi va hlanganeke ku seketela swipanu swa rixaka swa hina hi ku langutisa mitlangu yo hambanahambana na ku ambala mihlovo ya mujeko wa hina kumbe xikipa xa xipanu xa vona xa ntsakelo. A hi yeni emahlweni hi angarhela na ku kombisa ku tinyungubyisa ka rixaka ra hina loko swipano swa hina swi hahisa mujeko wa tiko ra hina.3.21. Khabinete yi hlangana na Phuresidente Jacob Zuma eku hoyozeriseni ka Donald John Trump loyi a hlawuriweke tanihi Phuresidente ya vu 45 ya United States of America (USA) naswona yi tshembha leswaku ku tihlanganisa loku taka exikarhi ka Afrika-Dzonga na USA ku ta va ka mbuyelo eka matiko ha vumbirhi.4. Ku thoriwaKu thoriwa hinkwako ku va kona endzhaku ka ku kambela ntiyiso wa tidyondzo na mbhasiso lowu faneleke.4.1. Ndzawulo ya Vatirhi:a) Man. MSB Matebesi tanihi Xandla xa Mulawurinkulu: Vukorhokeri bya Bindzu, nab) Tat. TS Maruping tanihi Xandla xa Mulawurinkulu: Nkwama wa Ndzindzakhombo wa Vupfumalantirho.4.2. Man. CL Duma tanihi Xandla xa Mulawurinkulu: Vukorhokeri bya Bindzu eka Ndzawulo ya Vupfhumba.4.3. Tat. H Ratshisusu tanihi Xandla xa Khomixinara wa Mphikizano.4.4. Tat. Enver Daniels tanihi Xandla xa Mutshamaxitulu wa Komiti ya Mphikizano.4.5. Prof. H Cheadle tanihi xirho xa nkarhinyana xa Komiti ya Mphikizano.Vuxokoxoko:Donald LiphokoTihlanganise na: 082 901 0766 "
"Xitatimende xa Nhlengeletano ya Khabinete xa Ravunharhu, 7 N'wendzamhala 2016",9 Dec 2016,https://www.gov.za/speeches/statement-cabinet-meeting-7-december-2016-9-dec-2016-0000,https://www.gov.za/ts/speeches/statement-cabinet-meeting-7-december-2016-9-dec-2016-0000,"Loko lembe ri karhi ri hela, Khabinete yi hlangana na MaAfrika-Dzonga eku tsundzukeni ka lembe ra vunharhu ya ku hundza emisaveni ka Nelson Mandela hi ti 5 N'wendzamhala 2013.“Swilaveko swa hina swa siku na siku tanihi MaAfrika-Dzonga ya ntolovelo swi fanele ku humesa ntiyiso wa xiviri wa Afrika-Dzonga leswi nga ta tiyisisa ripfumelo ra vumunhu eka vululami, swi tiyisisa ku tshemba ka rona eka vunene bya moya wa munhu, na ku yisa ku tshemba ka hina hinkwako emahlweni ka vutomi byo dzuniseka bya hinkwavo.” – Nelson MandelaMadiba a hlambanyile eka milawu ya Vumbiwa ra hina na xivono xa rixaka ro tshunxeka, ra kahle na ku va ra vun'we leri seketelaka rixaka leri hi faneleke ku tirha ku yisa eka rona. Ku endla leswi, MaAfrika-Dzonga va fanele ku va van'we hi xivono xo fana xa rixaka ro antswa.1. Ku tirhisiwa ka tiphurogiremenkulu ta mfumoIkhonomi ya Afrika-Dzonga1.1. Khabinete yi ndhundhuzela ku pfuna ka vutirhisani bya Xipanu xa Afrika-Dzonga – lexi vumbiweke hi mfumo, bindzu, vatirhi na MaAfrika-Dzonga hinkwawo – ku va xi tirhisana swin'we ku sirhelela mpimo wa vuvekisi bya Afrika-Dzonga. Hi ku tirha swinene na nghingiriko lowu hlanganeke, ikhonomi na ku tshemba ka muvekisi swi tumbuluxiwile eka mikarhi leyi yo tika ya ikhonomi.Phuresidente Jacob Zuma u sungurile Xipano xa SA ku kuma tisekithara to hambana ku tirhisana ku kurisa nakambe ikhonomi ya hina, ku koka mahlo ya vuvekisi na ku tumbuluxa mitirho ya vanhu va hina. Mihluvuko leyi ya phositivhi yi fanele ku hi hlohlotela ku tirha ku tlurisa ku yisa Afrika-Dzonga emahlweni.1.2. Vukorhokeri bya Muvekisi bya Moody, Fitch Ratings na Standard & Poor va tshikile xiyimo xa mpimo wa swikweleti xa vutifumi xa Afrika-Dzonga ehenhla ka giredi ya vuvekisitsongo.Swivilelo leswi humesiweke hi tiejensi swi tekeriwile enhlokweni naswona xikan'we na vatirhisani va swa miganga va hina hi le ku hatlisiseni ku nghenelela ku cinca ikhonomi. Khabinete yi tshama ya ha ri na ku tshemba leswaku ndlela leyi vekiweke eka NDP na kungu ra mfumo ra mahlanganiselo ya swa xibalo, swin'we na nsimeko wa Kungu ra Timhaka ta Kaye, swi ta pfuna Afrika-Dzonga ku tshama ri ri tiko ra giredi ya vuvekisi.1.3. Khabinete xiyaxiyile leswaku swimakiwa hinkwaswo swa tiko swa Afrika-Dzonga (GDP) swi kurile hi 0.2% eka kotara ya vunharhu. Vanyikerikulu eka ku kula ka GDP i sekithara ya migodi na swicelwa, timali, vukorhokeri bya nhundzu na bindzu, na vukorhokeri bya mfumo byo angarhela. Sekithara ya vurimi, swihlahla na tinhlampfi leyi nga na kontiraka ya -0.3%; vumaki bya -3.2%; gezi, gasi na mati hi -2.9%; na nxaviselano, -2.1%. Dyandza ka ha ri rona ri vangaka ku ya ehansi swinene eka sekithara ya vurimi.1.4. Ku nyiketiwa ka mapapila ya vun'winyi eka miganga ya ntlhanu ya le Bahurutshe hi Holobye wa Nhluvukiso wa Makaya na Antswiso wa Misava, Tat. Gugile Nkwinti, i xin'wana xa swikoxo swa misava lexikulu ku va xi hetisisiwa ePurasini ra Swiharhi swa nhova ra le Motsane ehandle ka Zeerust eN’walungu-Vupeladyambu.Ku tlula makumentlhanumune wa magidi (54 280) wa tihekitara ta misava, leti katsaka purasi ra swiharhi swa nhova, ta karhi ta vuyiseriwa.Naswona, ku simekiwa ka phurojeke ya ndzingeto ya Rimba ra Pholisi eku Tiyiseni ka Timfanelo ta Vuxaka bya Vanhu lava Tirhaka eka Misava (pholisi ya 50/50) ya N'walungu Vupela-dyambu eka Purasi ra Stars Away eOttoshoop, eZeerust, ku landzela ku hetisisiwa ka ntwanano lowu nga ta vona vatirhi va le mapurasini na murimi va hundzuka vinyi va bindzunyingi ra purasi.1.5. Switirhisiwa swa Mati i xiphemu xa Kungu ra Switirhisiwa swa Rixaka ra mfumo ku cinca nkanghala ya swa ikhonomi ya hina loko ku karhi ku tumbuluxiwa mitirho yintshwa na ku tiyisisa mphakelo wa vukorhokeri bya masungulo.Ku simekiwa ka Phurojeke ya Engetelo wa Mati ya Nambu wa Mokolo na Crocodile (Vupeladyambu) ku kombisa ku tiboha ka mfumo ku hlamula eka swilaveko swa vaakatiko. Switirhisiwa swa hundziselo wa mati swi phakela mati eka Masipala wa Muganga wa Lephalale, switichi swa gezi swa Eskom (Matimba na Medupi), pulanti ya mbhasiso wa mati xa le Zeeland, Mugodi wa Exxaro's Grootegeluk. Swi tlhela swi hundzisela mati kusuka eNambyeni wa Crocodile eVupeladyambu kusuhi na Thabazimbi kufika eka ndhawu ya le Lephalale.1.6. Mitirho yo Basisa Mati ya thyaka ya le Welgedacht kusuhi na le  Springs, eGauteng, yi ndlandlamuxiwile ku kota ku tirhana na ku tlakuka ka swikoxo swa ku basisiwa ka mati ya thyaka.Ku kota ku hunguta nthyakiso wa Sisiteme ya Nambu wa Vaal, Ndzawulo ya Mati na Mbhasiso yi pfuxetile hu vuntshwa Pulanti ya Mbhasiso wa Mati ya Thyaka ya le Oranjeville eka Masipala wa Xifundza wa Metsimaholo na Pulanti ya Mbhasiso wa Mati ya Thyaka xa le Leeuwkuil eka Masipala wa Xifundza wa le Emfuleni hi ntsengo wa R44.4 miliyoni. Naswona, ku tlula R300 miliyoni se yi vekiwile etlhelo ku antswisa mitirho yo basisa mati ya thyaka eka swiphemu swa Gauteng na le Free State.1.7. Khomixini ya Xidziva xa Nambu wa Orange-Senqu yi le ku yeni emahlweni sweswi kusukela hi ti 5 kufikela hi ti 9 N'wendzamhala 2016 eEmperors Palace eKempton Park. Afrika-Dzonga, Lesotho, Botswana na Namibia ku nga swirho swa matiko eka khomixini. Khomixini yi tirhisa maqhingha ya rimba ra mafambiselo ya switirhisiwa swa mati lawa ya thyakisiweke kusuka etikweni rin'wana na ku tirha ku yisa eka swikongomelo swa nhluvukiso wa nkarhi wo leha eka mphomiso wa xidziva.1.8. Ndlela yintshwa ya Pan-African, Vhiki ra Nxaviselano ra Afrika 2016 ri vile kona kusukela hi ti 28 Hukuri kufikela hi ti 2 N'wendzamhala ehansi ka nkongomelo: “Ku yisa emahlweni cinco wa swa Swivumbeko swa ikhonomi ya Vanhu hi ku tirhisa Nxaviselano wa le Xikarhi ka Afrika”. Leswi swi nyikile ndlela leyi heleleke, leyi hlanganisiweke na yo katsa hinkwavo eka n'wangulano wa pholisi exikarhi ka miganga ya vuxaka bya nxaviselano byo hambanahambana.Holobye wa Mabindzu na Vumaki, Dok. Rob Davies, u nghenelerile eka Mikanerisano ya Ndhawu ya Bindzu ra Mahala ra Tikonkulu (CFTA), leyi simekiweke hi nkarhi wa Huvo ya Nhlangano wa Matiko ya Afrika (AU) leyi a yi khomeriwile eAfrika-Dzonga hi ti 15 Khotavuxika 2015. CFTA yi kongomisa eka ku antswisa nxaviselano exikarhi ka Afrika na ku aka Afrika leri hlanganeke ra vanhu va biliyoni na GDP ya kwalomu ka 2.6 thiriliyoni ya tidolara ta US.1.9. Nkandziyiso wa vumbirhi ya Foramu ya Sayense ya Afrika-Dzonga wu karhi ku ya emahlweni ehansi ka nkongomelo “Ku hlohlotela ku burisana mayelana na sayense” kusukela hi ti 8 kufikela hi ti 9 N'wendzamhala eka Senthara ya Tinhlengeletano ta Misava hinkwayo CSIR. Vativi va sayense, vaendli va tipholisi, swichudeni, swidyondzeki na vaaki va nghenisiwa eka timhaka leti faneleke mayelana na sayense, thekinoloji na ku sungula swilo swintshwa.Nkongomiso wu le ka tisayense ta vanhu, naswona mikanerisano yi katsa miholo ya mpimohansi wa ku hanya hi wona na mpimo wa 60% lowu vikiweke wa ku tshika xikolo etiyunivhesiti ta Afrika-Dzonga. Tinhlokomhaka tin'wana ti katsa ku cinca ka maxelo-ku rhura ka vanhu loku hlohloteriwaka, lemuko wa mani na mani wa tioganizimi leti antswisisiweke ta ntekelelo, vusirhelelo bya swakudya, na hilaha sayense ya vanhu yi nga vumbaka hakona vumundzuku bya Afrika.Mfumo wa Muganga1.10. Nhlengeletano ya Rixaka ya Nhlangano wa Mfumo wa Miganga wa Afrika-Dzonga (SALGA) leyi ya ha ku vaka kona kusukela hi ti 28 Hukuri kufikela hi ti1 N'wendzamhala 2016 yi hetisiwile hi ku tiboha nakambe eka nongonoko wa ku Tlhelela eka Masungulo na ku tlakusa mahanyelo yo katsa hinkwaswo hi ku tirhisa nsimeko wa Rimba ra Nhluvukiso wa Xidoroba lowu Hlanganisiweke (IUDF). IUDF yi seketela xivono xa ku tumbuluxiwa ka “madoroba na malokixi lama hanyekaka, yo hlayiseka, yo va na switirhisiwa leswi pfunaka leswi hlanganisiweke na vanhu, swa xiikhonomi lexi katsaka hinkwavo na ku kota ku phikizana na misava hinkwayo, laha vaaki va nghenelelaka hi nkhinkhi eka vutomi bya xidoroba”.  Ku lwa na Madzolonga ehenhla ka vamanana na vana1.11. Pfhumba ra sweswi ra Masiku ya 16 yo Lwisana na Madzolonga ehenhla ka vamanana na vana ra 2016 ehansi ka nkongomelo: “Na Mina Ndzi Hlaye: Swin'we hi Yisa Emahlweni Afrika-Dzonga ro Pfumala Madzolonga” leri simekiweke hi Phuresidente Zuma, ku yise emahlweni #365 wa masiku ya Pfhumba. Tanihi xiphemu xo ndlandlamuxa mfikelelo wa vukorhokeri bya mfumo eka hinkwavo, ngopfungopfu volavo va nga sirhelelekangiki, ku simekiwa ka xitirho xa antswiso wa vutsoniwa xa senthara yo Lerisa ya Tiawara ta 24 xa Madzolonga yo ya hi Rimbewu (GBV) xi ta kotisa swirho swa miganga ya lavo fe mahlo mfikelelo na ku tirhisa vukorhokeri bya ntsundzuxo wa xiphurofexini bya senthara.1.12. Khabinete yi tiyisisa ku sola ka yona eka migingiriko yihi na yihi na hinkwayo ya madzolonga lawa ya hlohloteriwaka hi nghohe. Mfumo wu ya emahlweni ku lulamisi timhaka ta vuhlayiseki bya vamanana lava rhandzanaka, vavanuna lava rhandzanaka, rimbewumbirhi, rimbewu leri munhu a nga beburiwangiki na rona na timbewu timbirhi to hambana. Nawumbisi wa Nsivelo na ku Lwa na Vugevenga bya Rivengo na Mbulavulo wa Rivengo, lowu nga eka xiphemu xa ku tihlanganisa, wu ta tiyisa ku sindzisa nawu na ku chuchisiwa.Rihanyo1.13. Ku tsundzukiwa ka Siku ra AIDS ra Misava hi ti1 N'wendzamhala 2016, ehansi ka nkongomelo “Swi le mavokweni ya hina ku herisa HIV na Vuvabyi bya rifuva”, loku a ku rhangeriwile hi Xandla xa Phuresidente Cyril Ramaphosa, ku antswisiwile hi ku simekiwa ka swikambelo swa rihanyo swintshwa swa ntlhavelo wa HIV na AIDS lowu tivekaka tanihi HVTN 702.Khabinete yi hoyozela vativi va sayense va MaAfrika-Dzonga lava nga eku rhangeleni ka ndzavisiso lowu wa nkoka. Ndzingeto hi wun'wana lowukulu emisaveni na ku va na vumbhoni eka vuswikoti bya ntlawa wa vutivi bya sayense na swa vutshunguri.1.14. Mfumo wu ya emahlweni na vutirhisani bya wona na vakhumbheki hinkwavo – ku katsa na PHILA na Huvo ya AIDS ya Rixaka ya Afrika-Dzonga – ku fikelela rixaka ro va hava AIDS, ku yimisa mitlulelo yintshwa hinkwayo, ku herisa ntungu wa vuvabyi bya rifuva na ku khutaza vaakatiko va hina hinkwavo ku endla mihlawulo ya ku hanya kahle, na hi vutihlamuleri.Afrika-Dzonga ri fikelerile swikongomiso swa rona swa vutshunguri bya murhi wo huhwata HIV (ARV) naswona sweswi hina nongonoko wukulu swinene wa ARV emisaveni hinkwayo, na vanhu va 3.4 miliyoni eka vutshunguri hi 2015. Xikongomiso xa nsivelo wa ntluleto wa manana ku ya eka n'wana xi fikeleriwile, ku ri na ku ya ehansi kusukela eka ku tlula 3.5% hi 2010 kuya eka 1.8% hi 2014. Ntluleto wa swa masangu wa HIV exikarhi ka vantshwa va vukhale bya 15-24 wa malembe wu yile ehansi kusukela eka 410 000 hi 2011 ku ya eka 330 000 hi 2014. Mitluleto ya vuvabyi bya rifuva yintshwa na mafu ya vuvabyi bya rifuva swi yile ehansi, kambe swikongomiso swa ku fikelela hunguto wa 50% eka mafu ya vuvabyi bya rifuva a swi fikeleriwangi.Ku tlula 800 miliyoni wa tikhondomu ta vanuna na ku tlula 20 miliyoni wa tikhondomu ta vavasati ti hangalasiwile eka lembeximali leri hundzeke. Pfhumba ro kambela HIV ri vonile 35 miliyoni wa swikambelo swa HIV swi endliwa eka ku tlula nkarhi wa ntlhanu wa malembe. Afrika-Dzonga ri na ku tlula 300 wa michini ya GeneXpert leyi hangalasiweke etikweni hinkwaro naswona ku tlula 2.1 miliyoni wa swikambelo swa GeneXpert se swi endliwile. Hi 2016 Afrika-Dzonga ri simekile nongonoko wa xikambelo na ntshungulo wa misava hinkwayo laha munhu un'wana na un'wana loyi a nga na HIV a nghenisiwaka eka vutshunguri ku nga langutiwi nhlayo wa sele ya CD4 ya vona.Mafambiselo ya mhangu1.15. Nhlengeletano ya Vaholobye va SADC lava nga na vutihlamuleri bya mafambiselo ya nxungeto wa mhangu yi vile kona hi ti 26 Hukuri 2016 eMauritius yi rhangeriwile hi Holobye wa Mfumontirhisano na Timhaka ta Xintu, Tat. Des Van Rooyen.Nhlengeletano yi pasisile Kungu ra Vululamelamhangu bya Rhijini na Nhlamulo na ku endla Ntlawa wa Vatirhi ku hetisisa ndzinganyeto eka nkwama wa vululamelamhangu na nhlamulo. Matsalana wa SADC u ta rhamba nhlengeletano yo hlanganela ya Vaholobye va Mafambiselo ya Mhangu na Timali ku va va tekela enhlokweni ndzinganyeto wa nkwama wa vululamelamhangu na nhlamulo.Vantshwa1.16. Tanihi xiphemu xa nongonoko wo hluvukisa vantshwa, Khempe ya Vantshwa ya rixaka ya vuntlhanu e3 South African Infantry Battalion, yi pfuriwile ekusuhi na Kimberley eKapa-N’walungu hi tindzawulo ta Nhluvukiso wa Vanhu na Vusirheleri na Khale ka Masocha, ehansi ka nkongomelo wa #40waMalembekuyaEmahlweni – vantshwa va ha yisa Afrika-Dzonga emahlweni.Leswi swi hlanganisa 1 000 wa vantshwa va rixaka, rifuwo, rimbewu, xiyimo na ririmi kusuka eka swifundzakulu hinkwaswo hi xikongomelo xo tlakusa vuvutivisi bya rixaka, ku aka rixaka, ntirhisano wa vaaki, vurhandzatiko na vaaka ndhawu lava nghenelelaka exikarhi ka vantsha va Afrika-Dzonga. Mikanerisano yi ta va kona eka mitlhontlho yo tala leyi va hlanganaka na yona tanihi vantshwa.Kusukela Khempe ya Vantshwa ya Rixaka yo sungula hi 2012, vangheneleri va vantshwa va sungurile tiphurojeke to talanyana emigangeni ya ka vona leti kongomisiweke eku humeleriseni nhluvukiso. Khempe ya Vantshwa yi nyika nkateko eka vantshwa, lava sweswi va nga varhangeri hikwalaho ka vuswikoti bya vona emigangeni ya ka vona, ku avelana mitokoto ya vona na vantshwa van'wana.Kungu ra nhluvukiso wa Rixaka1.17. NDP i xivono na kungu swa nkarhi wo leha leswi tirhaka tanihi xiletelo xa ntirho lowu lavaka ku endliwa ku fikelela vaaki lava humelelaka va Afrika-Dzonga hi 2030. Swirhanganakulu swa NDP i ku hunguta vusweti, vupfumalantirho na nkandzingano.1.18. Khabinete yi rhamba tisekithara ta miganga hinkwato, mabindzu, vatirhi na vaakatiko ku tirha ntirho wa vona eku yiseni emahlweni mfungho wa vutitivisi wa NDP hi ku kombisa nsimeko wa NDP hi ku tirhisa matshalatshala ya vuhlanganelamfungho lawa ya nga yo hatlisisa eka kungu ro simeka.1.19. Khabinete yi sungurile ku teka swifaniso leswi nga ta kandziyisiwa ku yimela ku teka goza leri vonaka tisekithara ta vaakatiko hinkwato ti tirhisa mfungho wa vutitivisi wa NDP.2. Swiboho swa Khabinete2.1. Khabinete yi seketela Holobye wa Vutleketli, Man. Dipuo Peters, eku fambiseni Vulawuri bya Mihlaluko ya Tiko bya Transnet, hi ku ya hi Xiyenge xa 79, xiyengetsongo xa(1) xa Nawu wa Mihlaluko ya Rixaka, 2005 (Nawu wa 12 wa 2005), ku antswisa Ntwanano wa Mufambisi wa Xitichi ku pfumelela Nkwama wa Kungu ra Mafurha yo fambisa ku tirhana na mindzhwalo ya Tigasi ya Petiroliyamu ya swa Swihalaki eNhlalukweni wa Saldanha Bay. Mikwama ya Kungu ra Mafurha yo fambisa ya ku hirhisa na layisense ya sweswi swi ta tlhela swi engeteriwa hi mpimohansi wa 25 wa malembe ku nyika ntshembo wa nxaviselano na matirhiselo ya vuvekisi bya nkarhi wo leha eka sekithara ya oyili na gasi.Leswi swi fambisana na swirhangana swa mfumo mayelana na mpfhumba ra Operation Phakisa eku kurisiweni ka Ikhonomi ya Malwandle na swikongomelo swo ndlandlamuka leswi longoloxiweke eka NDP, ku tlakusa ku kula ka ikhonomi na ku antswisa ku tumbuluxiwa mitirho.2.2. Khabinete yi hlamuseriwile hi xiyimo xa phurojeke ya Mphomiso wa Esidi ya Mugodi “Mitirho ya Xilamulelamhangu” leyi nga simekiwa tanihi xintshuxo xa nkarhi wo koma xa hunguto wa Mphomiso wa Esidi ya Mugodi emasin'wini ya nsuku eWitwatersrand. Xintshuxo xa nkarhi wo leha xi ta simekiwa hi ku fambisana na swibumabumelo leswi vekiweke hi Komiti ya Nhlanganelo ya Vaholobye (IMC).Ri ri tiko ro kaleriwa hi mati, phurojeke ya Mphomiso wa Esidi ya Mugodi wu pfuniwa hi nhlayiso na ku tirhisa nakambe mati, yi tiyisisa ku nyikiwa ko ringanela ka ku basisiwa ka mati yo nwa na kusukela ku tshembeka ku ri koxe ka mati yo basa eka ku tirhisiwa ka swa vumakelo. Ku yisa emahlweni, phurojeke yi tlhela yi hunguta nthyakiso na mikhumbo yin'wana yo ka yi nga ri kahle.2.3. Khabinete yi pasisile Pholisi ya Mbhasiso wa Rixaka, 2016 ku va yi simekiwa. Leswi swi landzela nkarhi wo ndlandlamuka wo tihlanganisa ku kuma switsundzuxo. Pholisi yi veka ku hanya kahle ka vanhu exikarhi ka nhluvukiso naswona yi languta emahlweni hi ku ya hi vukorhokeri bya swiyimo swo antswisa, ku sungula swilo swintshwa na thekinoloji leyi faneleke ku tiyisisa ku kota ku yisa emahlweni na ku antswisa vutomi bya lava sweleke.2.4. Khabinete yi pasisile ku humesiwa ka xiviko xa Tinhlayo ta Vugevenga ta Rixaka xa tikotara timbirhi to sungula ta 2016/17, hi Holobye wa Maphorisa, Tat. Nkosinathi Nhleko. Ku humesiwa ka kotara ku kotisa mfumo ku landzelerisa swikongomelokulu, ngopfungopfu hunguto wa vugevenga byo tika lebyi vikiweke, hilaha swi vekiweke hakona eka MTSF naswona xi nga tirhisiwa tanihi lemukiso wo rhanga ku tiyisisa mitirho yo sivela vugevenga na makungu yo hambanahambana ya tindzawulo ta mfumo. Holobye Nhleko u ta humesa tinhlayo leti ku nga si fika ti 31 Sunguti 20172.5. Khabinete yi pasisile Xiviko xa Tiko xa Vumbirhi eka ku simekiwa ka Tsalwa ra timfanelo ra Afrika eka Timfanelo wa Timhaka ta Nhlayiso wa N'wana (Tsalwa ra timfanelo ta Vana) ku va ri rhumeriwa eka AU hi Sunguti 2017.Tsalwa ra timfanelo ta Vana ri amukeriwile hi Nhlangano wa Matiko ya Afrika hi 1990 naswona i xitirho lexi heleleke lexi vekaka  timfanelo na ku hlamusela misinya ya milawu na mitolovelo ya misava hinkwayo eka swiyimo swa vana. Xiviko xa Tiko xa Vumbirhi xi hlamusela nhluvukiso lowu endliweke eka masimekelo ya tipholisi ta mfumo hi ku angarhela na nawu ku tlakusa, ku sirhelela na ku tiva timfanelo ta vana. Xiviko xi tlhela xi amukela ku yisa emahlweni na matshalatshala ya nhluvukiso ku tiyisisa nsimeko wa minongonoko na tiphurojeke ku tlakusa timfanelo ta vana.2.6. Khabinete yi hlamuseriwile hi mivuyelo kusuka eka Nhlengeletano ya vu 17 ya Khomferense ya Mavandla (CoP17) ku ya eka Nhlengeletano ya Nxaviselano wa Matiko hinkwawo eka Mixaka leyi nga Enghozini ya Swiharhi swa Nhova na Swimilana (CITES),  leyi a yi rhureriwile hi Afrika-Dzonga kusukela hi ti 24 Ndzati kufikela hi ti 5 Nhlangula 2016.Mavandla ya twananile hi tindlela na migingiriko leyi nga ta simekiwa eka vurhumiwa bya Nhlengeletano ku tiyisisa leswaku nxaviselano wa matiko hinkwawo wa xinawu wu tshama wu ya emahlweni naswona nxaviselano wo ka wu nga ri enawini wa herisiwa. Mavandla ya tlhele ya twanana ku tekela enhlokweni leswaku vanhu va fanele ku vuyeriwa kusuka eka ntirhiso wo yisa emahlweni wa switirhisiwa swa ntumbuluko, ku katsa ku sukela eka nxaviselano wa matiko hinkwawo wa xinawu.2.7. Khabinete yi pasisile swiyimo swa ku kanerisana ka Afrika-Dzonga eka Nhlengeletano ya vu 13 ya CoP eka Nhlengeletano ya ku Hambana ka swa Ntivo vutomi (CBD COP13) na maendlele ya yona lawa ya nga va kona eCancun, eMexico kusukela hi ti 4 kufikela hi ti 17 N'wendzamhala 2016.CBD COP13 yi ta tekela enhlokweni timhaka ta nkoka leti landzelaka: Ku lulamela Xitirhisiwa; Ku amukela hinkwaswo na ku Hlanganisiwa ka Swimilana na swiharhi swo hambanahambana endzeni ka tisekithara na le ka tisekithara hinkwato; na Malwandle na Swimilana na swiharhi swo hambanahambana swa le Ribuweni.2.8. Khabinete yi hlamuseriwile hi nhluvukiso lowu endliweke hi mfumo eku hlamuleni ka mihlaselo ya vahlampfa na ku lulamisa rimitsu ra swivangelo.Hi ku leteriwa hi IMC eka Ndzhurho, mfumo wu simekile Operation Fiela, lowu lawuleke madzolonga. Ku sukela hi ti1 Mawuwana kufikela hi ti 30 Ndzati 2015, mapfhumba ya 702 ya endliwile, lawa ya endleke ku khomiwa ka vanhu va 9 741 laha 3 158 a ku ri vahlampfa.Ntirho wa timintsu ta mihlaselo wu kumile leswaku a ku ri na ku ya ehenhla ka mphikizano wa swivandlanene swa ikhonomi, switirhisiwa na vukorhokeri bya mani na mani exikarhi ka vahlampfa na vasweli vo ka va nga tirhi va MaAfrika-Dzonga lava tshamaka emalokixini na le tindhawini ta mikhukhu.Mpfumelelo wo hetelela wa Mpfapfarhuto wa Tirhele eka Ndzhurho wa Matiko hinkwawo wu kunguhatiwile hi Nyenyankulu 2017, naswona wu ta katsa “Tiko ra Vuhlayiseki bya Masungulo” nsinya wa milawu lowu nga ta pfuna eku fambiseni ka vahlampfa na valavi va vutumbelo bya swa tipolitiki. Khabinete yi tlhela yi pasisa Nawumbisi wa antswiso wa Vahlampfa hi Ndzati 2015 ku va wu andlala nawumbisi ePalamende naswona Timhaka ta Xikaya ti rhumerile tsalwa eka Muganga wa Nhluvukiso wa le Dzongeni wa Afrika ri rhamba nkanerisano wa hilaha ku nga tirhaniwaka na ndzhurho eka rhijini. Misava na yona yi kumiwile eLebombo, eMpumalanga hi 2015 ku endla tisenthara to phurosesa vutumbelo bya swa tipolitiki ekusuhi na ndzilekana.2.9. Khabinete yi hlamuserile hi nsimeko wa Sisiteme ya Vuhleri bya Rixaka lowu koxometiweke eka Xiviko xa Lembe na lembe xa Vupimankoka 2016 ku fikela 2017 na ku tlhela yi pasisa Kungu ra Vuhleri bya Rixaka ra vutsevu 2017 kufikela 2018.Sisiteme ya Vupimankoka ya Rixaka yi ku yisiweni eka mavandla hinkwawo ya mfumo naswona yi ku endleni ka vumbhoni ku seketela vuhleri bya ikhonomi bya 16: vuhleri bya vurimi/makaya bya tsevu; vuhleri bya vutshamiso bya vanhu bya nkombo na mepe wa vumbhoni; vuhleri bya vana bya ntlhanu; na vuhleri bya vuhlayiseki bya mune (ku ri na ku sungula ka vuhleri bya vuhlayiseki byo engetela byimbirhi).Khabinete yi seketerile leswaku tindzawulo tifanele ku avela nkwama lowu faneleke eka nandzeleriso na vuhleri byo pfuna na bya vuswikoti ku tiyisisa minongonoko ya ku pfuna na ya vuswikoti.2.10. Khabinete yi hlamuseriwile hi mikumo na swibumabumelo kusuka eka vulavisisi lebyi endliweke hi Ndzawulo ya Vutirhelamfumo na Vulawuri (DPSA) eka vufikeleri bya ndhawu ya Tisenthara ta Vukorhokeri bya Thusong, tisenthara ta vukorhokeri bya ndhawu yin’we bya mfumo leti nyikaka mahungu na vukorhokeri eka miganga.Dyondzo yi bumabumela hangalaso wo ringana wa Tisenthara na ku hlanganisiwa ka tindhawu ta vukorhokeri leti nga kona ta tindzawulo ta nkoka leswaku ku kurisiwa nhlayo ya vanhu lava nga fikelelaka vukorhokeri, ku hungutiwa mpfhuka na ntsengo wo endza; na ku hunguta xilaveko xa engetelo wa vuvekisi bya switirhisiwa. Hi ku engetela eka 197 wa tisenthara ta Thusong leti nga kona, dyondzo yi kumile na ku bumabumela 67 wa tindhawu to engetela laha mfikelelo eka vukorhokeri wu lavaka ku antswisiwa ku fikelela swikoxo swa vanhu na ku hunguta mipfhuka yo endza ku ya eka Tisenthara ta Vukorhokeri.2.11. Khabinete yi hlamuseriwile hi swihlawulekiso swa xileriso xa nhluvukiso wa vuswikoti wo boha, masiku ya vuleteri yo boha na swilaveko swo nghenela swa mpimoxihenhla swa Vukorhokeri bya Vafambisinkulu (SMS). Leswi swi ta antswisa nkoka wa vuthori, leswi ku nga xiphemu xa nkoka xa vuswikoti bya mfumo ku fikelela vurhumiwa bya wona na ku pfuna eka xikongomiso xa NDP eku akeni mfumo wa vuswikoti na nhluvukiso.2.12. Khabinete yi pasisile 2.5% wa cinco wa ntsengo wa siku na siku eka tilevhele ta miholo ya swirho kusuka eka Khomixini ya Timfanelo ta Ximunhu ta Afrika-Dzonga, kusukela hi ti1 Dzivamisoko 2016.3. MilawumbisiKhabinete yi pasisile ku tivisiwa ka milawumbisi leyi landzelaka ePalamende:3.1. Nawumbisi wa Vugevenga bya inthanete na Vusirheleri bya inthanete wa 2016, lowu tiyisisaka sisiteme ya vululami ya vugevenga hilaha wu languteriweke hakona eka NDP, hi ku lwa na vugevenga bya inthanete, ku tumbuluxa vuswikoti byo tirhana na vusirheleri bya inthanete na ku sirhelela switirhisiwa swa mahungu ya nkoka.Wu pfuna eku akeni miganga leyi hlayisekeke hilaha swi languteriweke hakona eka Kungu ra Nhluvukiso wa Rixaka. Eka mhaka leyi, mfumo wu tibohile ku veka tindlela to aka ku tshemba na ku kholwa eka ku tirhisa ko sirhelelaka ka Mahungu ya Vuhlanganisi bya Tithekinoloji.3.2. Nawumbisi wa Tikhoto ta Xintu wa 2016, wu pfuna eku tiveni ka xiyimo xa swa nhluvukiso, xa vuswikoti na vunene hi ku lawula ntirho na mitirho ya vandla ra vurhangeri bya xintu eka ku ahlula mikwetlembetano, hi ku ya hi Vumbiwa ra Afrika-Dzonga.  Leswi swi ta antswisa mfikelelo eka vukorhokeri bya vululami hinkwabyo ku ri na mavonelo yo tlakusa ntwanano wa miganga.3.3. Nawumbisi wa Antswiso wa Makhomelo ya Vugevenga wa 2016, lowu antswisaka Nawu wa Endlelo ra Vugevenga, 1977 (Nawu wa 51 wa 1977).Antswiso wu nyika tikhoto mavonelo yo angarhela eku nyikeni ka swileriso hi mayelana na mitlawa leyi nga sirhelekangiki, ku ri yi boxa vanhu lava hanyaka na vutsoniwa bya miehleketo.Tikhoto ti ta tlhela ti pfuniwa ku endla swiboho leswi lulameke swa xinawu na swa endlelo leswi ya ka hi swiviko swa ntlawa wa vativi leswi tumbuluxiweke hi ku lulama.4. Mitlangu leyi ta ka4.1. Phuresidente wa Zambia Edgar Lungu u le ka Riendzo ra Mfumo eAfrika-Dzonga kusukela hi ti 8 kufikela hi ti 9 N’wendzamhala 2016. Swi languteriwile leswaku Khomixini ya Palamende yo Hlanganela exikarhi ka matiko lamambirhi yi ta tumbuluxiwa, leyi nga ta langutisa Ntwanano wo Angarhela wa 1996 na Mpaluxaxikongomelo wa 1999 lowu nyikaka mbuyelo wa mitwananoximbirhi.Matiko lamambirhi ya na vuxaka bya ximbirhi na ikhonomi ya kahle, Zambia ri tshama ri ri rin’wana ra vutirhisani bya nxaviselano bya vunharhu ku suka ehenhla ra Afrika-Dzonga eka tikokulu ra Afrika.Swirhumeriwa ematikweni mambe swa Afrika-Dzonga ku ya eZambia hi 2014 a ku ri R29.5 biliyoni, loko swirhumeriwa ematikweni mambe swa Zambia ku ta eAfrika-Dzonga ku fikile eka R3.6 biliyoni.4.2. Khabinete yi pasisile ku va Afrika-Dzonga ku rhurhela Samiti ya Afrika ya Mahungu na Vuhlanganisi bya Thekinoloji 2017 hi ku tirhisana na AfricanBrains hi Mawuwana 2017. Leswi swi ta rhangeriwa hi Ndzawulo ya Switirhisiwa swa Vuhlanganisi na Vukorhokeri bya Tiposo.4.3. Hi ti 9 N’wendzamhala 2016, mfumo wa hina hi ku tirhisana na Hofisi ya Nhlangano wa Matiko (UN) eka Swidzidziharisi na Vugevenga na Yunivhesithi ya Afrika-Dzona, nakambe wu ta fungha Siku ra Nkavukungundzwana ra Rixaka ehansi ka nkongomelo wa: “Swin’we ku Lwa na Vukungundzwana”. Leswi humesaka xileriso xa Kungu ra Nhluvukiso wa Rixaka ku sindzisa ku nghenelela ka vaakatiko loku nga ta tirhisana na mfumo eka ku lwa na vukungundzwana.Kusukela hi 2014 hi tiyisisile ku khotsiwa ka ntsengo wa vanhu wa makumekaye (90) na mavandla ya xinawu eka vukungundzwana na timhaka ta mayelana na vukungundzwana.Makumenharhu a ku ri ya milandzu laha ntsengokulu lowu khumbhekeke ku nga R5 miliyoni hi nandzu leswi fikaka kwalomu ka R3.8 biliyoni.  Nsalo wa vanhu va makumentlhanunhungu lava khotsiweke a ku ri wa ntsengo wa le hansi ka R5 miliyoni hi nandzu, ntsengokulu lowu khumbhekaka a wu ri eka xileriso xa R188 miliyoni.   Eka nkarhi lowu fanaka, hi kotile ku kuma swileriso swo yimisa ku teka mali swa madzananhungu na makumenkombon’we (871) swi fikelela R7.65 biliyoni xikan’we na gidi na makumenhungukaye (1089) ya swileriso swa ku lahlekeriwa/ku tekeriwa ka ntsengo wa R2.86 biliyoni.Vukungundzwana bya karhi ku lulamisiwa hi ku tirhisa tindlela to angarhela, leti katsaka: Milawu ya Matikhomele ya Vatirhelamfumo; ku tumbuluxiwa ka tiyuniti to hlawuleka ta nkavukungundzwana to fana na Vukorhokeri bya Maphorisa ya Afrika-Dzonga (SAPS) Yuniti ya Vugevenga byo Lulamisiwa; Vufambisi bya Vulavisisi bya Vugevenga bya Xirhangana; Yuniti Vugevenga bya swa Bindzu yo Hlawuleka ya Vulawuri bya Vuchuchisi bya Rixaka; Yuniti ya ku Lahlekeriwa hi Nhundzu na Senthara ya Vunhlori bya swa Timali. Matshalatshala ya antswisiwa hi Tikhoto ta Vugevenga bya swa Bindzu byo Hlawuleka na ku tumbuluxiwa ka tiqingho to kongoma nkavukungundzwana bya swa tisekithara.4.4. 2016 ri fungha lembe ra vu 20 ra ku sayiniwa ku va nawu Vumbiwa ra Afrika-Dzonga hi 1996 hi khale ka Phuresidente Nelson Mandela eSharpeville hi ti 10 N’wendzamhala 1966.Vumbiwa ri vekile masungulo ya miganga ya xidemokirasi na ku pfuleka leyi mfumo wu ya ka hi ku navela ka vanhu. I xikumiwa xa endlelo ra nkarhi wo leha xa ku lwela tshunxeko na mikanerisano ya tipolitiki ta mavandlanyingi laha van’watipolitiki, magqweta na vayimeri va vaaki va tekeke xiave. Ri tekiwa tanihi rin’wana ra mavumbiwa ya ku hluvukisa na ku cinca emisaveni hinkwayo.Ku tsundzuka lembe ra vu 20 ehansi ka nkongomelo “Ku tlangela malembe ya 20 ya Vumbiwa – ku cinca muganga na ku hlanganisa rixaka”, mfumo wu ta sungula nxaxamelo wa ku nghenelela ka miganga na minongonoko ku tlakusa lemukiso na Vutivi bya Vumbiwa, vunene na timfanelo ta ximunhu. Nkhuvo wa rixaka wu ta va kona eRivaleni ra Mitlangu ra George eSharpeville hi Mugqivela, 10 N’wendzamhala 2016.4.5. Nkhuvo wa rixaka ku tsundzuka Siku ra Ndzivalelano hi Ravuntlhanu, 16 N’wendzamhala 2016 ehansi ka nkongomelo wa “Ku pfala ku hambanyisa ku ya eka Muganga wa NkaXihlawulambala”, wu ta va kona Erivaleni ra Gopane Black Aces, eZeerust eN’walungu-Vupeladyambu.4.6. Khabinete yi hundzisela ku navelela ka yona MaAfrika-Dzonga nguva ya khisimusi leyi taka.  Hi rhamba MaAfrika-Dzonga kulorhi ku pfuna vanhu na mindyangu emigangeni ya ka vona, ngopfungopfu vana, vadyuhari na vanhu lava hanyaka na vutsoniwa.4.7. Ku tivisiwa hi SAPS leswaku mavhengele ya le timolo na wona ya ta va ya xirhangana hi nkarhi wa nguva ya khisimusi swi ya emahlweni eku tiyisiseni leswaku MaAfrika-Dzonga ya hlayisekile na ku titwa ya hlayisekile. Ku thoriwa ka swirho swa maphorisa na valeteriwa eka timolo to hambanahambana etikweni hinkwaro swi vumba xiphemu xa endlelo ra ku Tlhelela eka Masungulo ra SAPS ku antswisa ku voniwa, ku tlakusa vuphorisa na ku hunguta vugevenga byo hambanahambana lebyi talaka ku tlakuka hi nkarhi wa nguva ya khisimusi.Khabinete yi khutaza MaAfrika-Dzonga hinkwawo, hi ku fambisana na vutihlamuleri lebyi longoloxiweke eka NDP ya hina, ku va xiphemu xa xintshuxo na ku tiyisisa vuhlayiseki na nguva ya khisimusi ya ku tiphina ya hinkwavo.Tanihileswi MaAfrika-Dzonga ya nga ta nghena emagondzweni ku endzela varhandziwa va vona na swirho swa mindyangu, mi komberiwa ku lemuka na ku tiyisisa leswaku mimovha yi lulamerile ku va emagondzweni. Ku landzelela mpimo wa rivilo, ku ambala mabandhi ya vuhlayiseki na ku nga chayeri loko mi pyopyiwile a swi nge kaneriwi eku tiyisiseni vuhlayiseki bya wena na lebya lavan'wana handle ka vanhu lava nga kusuhi na wena.Tanihi loko hi tiphina hi nkarhi wa nguva ya khisimusi leyi taka, mi komberiwa ku ya emahlweni mi tirhisa mati hi vutlhari na hi vuswikoti tanihileswi mati ya tshamaka ya ri xitirhisiwa xo kala.5. Lembe leri hundzeke.Lembe leri hundzeke ri vonile ku kula ka nhlayo ya matshalatshala ya vuvekisi lama tivisiweke etikweni, leswi kombisaka ntshembo hi muganga wa vuvekisi bya matiko hinkwawo eka ikhonomi ya Afrika-Dzonga. Ri ya emahlweni ri kombisa leswaku tiko ra hina ri le ndleleni yo vuyelela na ku ya emahlweni ku va makumu ya vuvekisi lebyi koteka. Nsimeko wa Kungu ra Timhaka ta Kaye, MTSF na ku nghenelela ko fana na Operation Phakisa swi hi vekile ehenhla ku fikelela Xivono xa 2030 xa NDP.Hi tumbuluxa swivandlanene swa nxaviselano swintshwa leswi kongimisaka eka mfikelelo wa makete wo pfuleka na ku kurisa ku hlangana ka ikhonomi ya sweswi. Leswi swi simekiwile hi ku tirhisa tinhlengeletano timbirhi leti kongomiseke eka Vahobye va Mfumo, tinhlengeletano to va na nkateko wa vavekisi, ku nghenelela eka Mihlangano ya Mabindzu yo hambanahambana xikan'we na ku teka xiave eka vutshamavahlaleri bya rixaka na ku tlakusa mikhuvo ya vupfhumba.Matshalatshala lawa ya tswarile ku kula ka mixaviso ya swimakiwa swa nkoka lowu engeteriweke wa swirhumeriwa ematikweni mambe hi R 1.2 biliyoni leswi tisaka ntsengo lowu hlengeletiweke wa lembe ku ya eka R3.8 biliyoni. Ku yisa emahlweni, Vuvekisi byo Kongoma bya Vuhlampfa (FDI) yi kucetela ndlela ya vuyimeri bya vuswikoti bya FDI bya R13.1 biliyoni ngopfungopfu eka sekithara ya eneji na tikhemikhali. Leswi swi tisa ntsengo wa vuswikoti bya FDI bya 2016 eka R30 biliyoni.Vupfhumba bya matiko hinkwawo byi ya emahlweni ku va xiphemu xa nkoka xa matshalatshala ya vuntsumi bya ikhonomi, leswi tisaka ku tumbuluxa mitirho na ku kula ka ikhonomi. Tinhlayo ta vapfhumba lava nghenaka ti yile ehenhla hi 14, 8% hi 2016 loko ti pimanisiwa na nkarhi lowu fanaka hi 2015. Ntirhiso wa ntsengo wa kwalomu ka R39.3 biliyoni wa vulawuri bya vahlampfa wu fikeleriwile hi nkarhi wa tin'hweti to sungula ta 2016, lowu pfunaka eku tumbuluxiweni ka mitirho na ku yisa ikhonomi ya laha kaya emahlweni. Mahungu lawa ya tiyisisa leswaku Afrika-Dzonga ri tshama ri ri makumu yo tiveka ngopfu ra vapfhumba va matiko hinkwawo.Tanihi xiphemu xa Kungu ra Switirhisiwa swa Rixaka hi vonile vuvekisi bya switirhisiwa eka dyondzo, rihanyu, mati, eneji na vutleketli. Hinkwaswo leswi swi tumbuluxile mitirho na ku antswisa vutomi bya vanhu va hina. Ntshamiseko wa giridi wu tiyisile ku tshembeka ka mphakelo wa gezi ra Afrika-Dzonga.Ku nghenelela ka ajenda ya matiko hinkwawo ku vangile timemorandamu ta ku twisisa na mitwanano to angarhela ku va ti sayiniwa. Leswi swi tirha tanihi xihatlisisi xa matshalatshala ya nhluvukiso wa ikhonomi na ku fikelela swikongomelo swa hina kusuka eka NDP.Hi vile na nhlawulo wa Mfumo wa Muganga wo humelela na ku tlhela hi rhurhela, hi moya wa Vumunhu, mikhuvo yikulu yo hambanahambana. Leswi swi katsile: AfricaCom; Foramu ya Mafumelo ya Inthanete ya Afrika; CoP17) ku ya eka Nhlengeletano ya Nxaviselano wa Matiko hinkwawo eka Mixaka leyi nga Enghozini ya Swiharhi swa Nhova na Swimilana (CITES);Nhlengeletano ya swa Ntivomaribye ya Matiko hinkwawo ya vu 35; Khomferense ya AIDS ya Matiko hinkwawo na yin'wana yo tala. Afrika-Dzonga ri hundzukile makumu yo tihlawulela ya matiko hinkwawo.Khabinete yi tsakile leswaku swichudeni swo tala eka mihlangano yo dyondzo ya le henhla etikweni hinkwaro swi hlamurile kahle eka xikombelo xo hlayisa phurogireme ya dyondzo ya 2016 na ku ndhundhuzela swichudeni swa magidigidi leswi tsaleke swikambelo swa swona swa ku hela ka lembe.Swipanu swa mitlangu na vatsutsumi swa rixaka ra hina va yisile mujeko wa hina ehenhla hi matirhlelo na moya ya vona eka Tiolimpiki ta le Rio 2016 xikan'we na mikhuvo ya mitlangu yin'wana. MaAfrika-Dzonga eka tindhawu to hambanahambana ya hi hlohloterile hi vutshila na tinyiko ta vona na ku kuma ku ndhundhuzeriwa hi rixaka na hi matiko hinkwawo. Afrika-Dzonga i rixaka leri hlulaka.6. Mahungu ya ntwelavusiwana na yo hoyozelaKhabinete yi hoyozele:6.1. Springbok Sevens ku va va hahisela mujeko wa tiko ehenhla hi ku hlula eka Nongonoko wa Rugby Sevens wa Misava HSBC eDubai.6.2. Mudzamberi kambirhi wo tluta eka Tiolimpiki wa Afrika-Dzonga, Roger Barrow, loyi a thyiweke Mudzaberi wo Tluta wa Misava wa Lembe 2016 hi Nhlangano wo Tluta wa Matiko hinkwawo (Federation Internationale des Societes d'Aviron).6.3. Phuresidente loyi a hlawuriweke Adama Barrow, loyi a hlawuriweke tanihi Phuresidente lontshwa wa Gambia naswona u na ku tshemba leswaku ku tirhisana ka nkarhi lowu taka ku ta vuyerisa matiko lamambirhi.Michavelelo:6.4. Khabinete yi hlangana na Phuresidente Jacob Zuma eku hundziseleni ka ku chavelela eka vanhu va Cuba eku hundzeni emisaveni ka khale ka Phuresidente na nhenha ya hundzuluxo ya vona El Commandante Jefe Fidel Alejandro Castro Ruz, loyi a nyiketeleke vutomi bya yena eka tshuxeko na ku tiyimisela. Phuresidente Zuma a ri un'wana wa Tiphuresidente na Mfumo loyi a rhambiwile ku vulavula eka vukorhokeri byo hlawuleka lebyi a byi khomeriwile eCuba. Castro u tekile xiboho xo lwa na mahanyelo yo kanetanana ku tshama ka vakoloni eka tikokulu ra Afrika na ku tirha ntirho wo pfuna eku yiseni emahlweni ku lwela tshuxeko hi woxe wa Afrika-Dzonga.6.5. MaAfrika-Dzonga hinkwawo ya rhambiwa ku kombisa vun'we na vanhu va le Cuba hi ku sayina tibuku ta michavelelo leti vekiweke eUnion Buildings ePretoria, Tuynhuys eKapa na le ka tihofi ta Vaholobyenkulu eka swifundzakulu hinkwaswo.6.6. Khabinete yi hundzisela michavelelo eka mfumo na vanhu va Federative Republic of Brazil, ngopfungopfu mindyangu, vanghana na vatirhikulorhi lava weriweke hi khombho hinkwavo ra xihahampfhuka lexi a xi lulamiseriwile lexi weleke endhawini ya tintshava ta Colombia. Khabinete yi navelela lava vavisekeke ku hola hi xihatla.6.7. Khabinete yi kombisa ku chavelela ka yona eka ku hundza emisaveni ka socha ro Lwela tshunxeko leri a ri tiveka ngopfu Riot Makhomanisi Mkhwanazi, loyi a nga tlhela anyikiwa Order of Mendi ya Vunhenha eku pfuneni ka yena ku lwela tshunxeko wa tiko.6.8. Khabinete yi rhumela michavelelo eka ndyangu na vanghana va muyimbeleri bya Vukhongeri loyi a hluleke eka masagwadinyingi Sifiso Ncwane, loyi a ri un'wana wa vayimbeleri va swa vukhongeri wo antswa loyi Afrika-Dzonga ri n'wi humeseke.Khabinete yi khensa:6.9. swirho swa vuhangalasimahungunyingi eka ntirho wa swona eku tiyisiseni leswaku swiboho swa Khabinete swa hundziseriwa eka MaAfrika-Dzonga leswaku va nghenelela eka mivulavulo ya vaaki ya leswi va swi tivaka.6.10. vatinyiketeri na mihlangano yo ka yi nga ri ya mfumo ku nyika hi tintswalo ku pfuna van'wana eka swiyimo hinkwaswo swa vutomi, hi moya wa ntiyiso wa Vumunhu.6.11. bindzu na vatirhisani vo lulamisa vatirhi eka ntirho lowu va ya ka emahlweni va wu tirha eku tiyisiseni leswaku Afrika-Dzonga ri lulamerile eka ku kula ka ikhonomi ka ndzingano.6.12. MaAfrika-Dzonga hinkwawo lava eka vutomi bya vona bya siku na siku va tirhaka ntirho eku akeni Afrika-Dzonga leri nga ra hinkwavo.7. Ku thoriwa:Ku thoriwa hinkwako ku ya hi ku tiyisisiwa ka mithwaso na ku basisiwa loku faneleke.7.1. Tat. Alvin P Rapea tanihi Matsalani wa Maphorisa.7.2. Man. MS Bronkhorst tanihi  the Mulawurunkulu wa Matirhele eka Ndzawulo ya Vatirhi.7.3. Tat. D Mashitisho tanihi Mufambisi-Jenerali (DG) wa Ndzawulo ya Mati na Mbhasiso.7.4. Man. L Shange tanihi the Xandla xa DG: Vulawuri eDPSA.7.5. Man. TA Fosi tanihi Mufambisi wo Angarhela: Mafambiselo ya Xitirateji eka Mitirho ya Vukandziyisi ya Mfumo.7.6. Dok. Valanthan Munsami tanihi Mulawurinkulu (CEO) wa Ejensi ya Vuhahisi ya Rixaka ya Afrika-Dzonga.7.7. Vafambisi vo ka va nga ri va huvokulu eka Bodo ya SENTECH:a) Man. Ntombizodwa Petunia Mbele (ku thoriwa nakambe);b) Man. Reitumetse Jacqueline Huntley (ku thoriwa nakambe); nac) Man. Lungile Myrtle Ndlovu.7.8. Man. NJ Dewar tanihi Mulawurinkulu wa Hofisi ya Poso ya Afrika-Dzonga.7.9. Swirho swo ka swi nga ri swa vurhangeri eka Bodo ya Ejensi ya thekinoloji na Mahungu ya Mfumo:a) Tat. Zukile Nomvete (ku thoriwa nakambe na ku va Mutshamaxitulu);b) Man. Seadimo Hessie Chaba (ku thoriwa nakambe);c) Tat. Graeme Alvan Victor (ku thoriwa nakambe);d) Man. Nokuzola Nelly Ehrens;e) Tat. Mahomed Talib Sadik;f) Man. Phuti Matlala;g) Man. Nelisiwe Magubane;h) Adv Ndumiso Mahlangu;i) Dok. Vuyokazi Felicity Mahlati;j) Tat. Nkhangweleni Walter Mudau (muyimeri wa DPSA); nak) Tat. Job Stadi Mngomezulu (muyimeri wa Vutameri bya Mali ya tiko)7.10. Swirho swo ka swi nga ri swa vurhangeri eka Bodo ya Vukorhokeri bya Misava hinkwayo na Ejensi ya mfikelelo ya Afrika-Dzonga:a) Man. Mawethu Cawe (Mutshamaxitulu);b) Tat. Xola Gladman Stock;c) Man. Jabulile Nkosi; nad) Tat. Linda Cecil Nene.7.11. Nkwama wa Eneji wa le Xikarhi (SOC) LTD:a) Tat. Luvo Lincoln Makasi (Mutshamaxitulu);b) Tat. Mosimaneotsile Jim Besnaar; nac) Tat. Neville Israel Mompati.7.12. Mulawuri wa Eneji wa Rixaka wa Afrika-Dzonga:a) Tat. Christopher Forlee (tanihi CEO na xirho xa mulawuri wa nkarhi hinkwawo).7.13. Koporasi ya Matimba ya Nyutliliya ya Afrika-Dzongaa) Tat. Phumzile Tshelane (ku thoriwa nakambe hilahaCEO);b) Dok. Gregory Jerome Davids; nac) Tat. Samuel Matlobela Sekgota.7.14. Swirho swa Bodo ya Vandla ra ku Susiwa ka Thyaka ra Rhadiyo-ekitivhithi ya Rixaka:a) Tat. Tshepo Mofokeng (Mutshamaxitulu);b) Tat. Luvuyo Mkontwana (Xandla xa Mutshamaxitulu);c) Tat.Trevor Mark  Gordan;d) Dok. Barry Kistnasamy;e) Man. Mbali Ndlovu;f) Tat. Lebohang Sam Moleko;g) Man. Lerato Makgae; nah) Adv Mothusi Lucas Tsineng.7.15. Swirho swa Bodo ya Mulawuri wa Nyutliyavandla ya Rixaka:a) Dok. Thapelo Motshudi (Mutshamaxitulu na ku thoriwa nakambe);b) Dok. Pamela Zibuyile Dube (Xandla xa Mutshamaxitulu);c) Murhumiwa Mochubeloa Jacob Seekoe;d) Tat. Abraham Pieter Le Roux;e) Man. Phoibe Elsie Monale;f) Tat. Protas Thamsanqa Phili;g) Man. Bridgette Motshidisi Mokoetle;h) Tat. Jeffrey Leaver (ku thoriwa nakambe);i) Dok. Bethuel Sehlapelo (ku thoriwa nakambe);j) Tat. Kabelo Samuel Kakoma (ku thoriwa nakambe); nak) Man. D Bendeman (muyimeri wa Ndzawulo ya Timhaka ta Mbangu )7.16. Tat. Siyabulela Tsengiwe tanihi Khomixinarankulu wa Khomixini ya Vulawuri bya Bindzu ra Matiko hinkwawo.7.17. Swirho swo ka swi nga ri swa ekizeketivhi eka Bodo ya Koporasi ya Mafambiselo ya Nkhuluko wa Gondzo:a) Tat. Zola Malvern Percival Majavu (ku thoriwa nakambe na ku va Mutshamaxitulu);b) Man. Thembeka Mdlulwa (ku thoriwa nakambe);c) Man. Pinkie Mathabathe (ku thoriwa nakambe);d) Man. Daphline Harridene Charlotte-Ann Ewertse (ku thoriwa nakambe);e) Tat. Thulani Matiki Norman Kgomo (ku thoriwa nakambe);f) Prof. Maredi Ivan Mphahlele;g) Man. Thandi Clarah Thankge; nah) Dok Eddie Mogalefi Thebe.7.18. Komiti yo Aphila ya Bodo ya Filimi na Nkandziyiso:a) Man. Nonkoliso Isabela Sigcau;b) Man. Nonduduzo Samukelisiwe Kheswa;c) Adv Thembelihle Pretty Mapipa-Ndlovu;d) Man. Manko Talitha Tsoehlisi;e) Tat. Sizwe Lindelo Snail;f) Tat. Lutendo Joy Malada;g) Prof. Adelaide Simangele Verah Magwaza;h) Tat. Christopher Mamathuntsha; nai) Dok. Mbulaheni Mulaudzi.7.19. Tat. PK Legodi tanihi CEO ya Lepelle Northern Water.7.20. Swirho swa Huvo ya Vulawuri bya Malawulelo ya Feme ya Vusirhelelo bya Phurayivhete:a) Tat. Humphrey Nhlanhla Ngubane;b) Tat. Zwile Zulu;c) Tat. Methews Thembinkosi Oliphant; nad) Meja Jen. Cynthia Lindiwe Pilison.Swivutiso:Tat. Donald LiphokoTihlanganise na: 082 901 0766"
Xitatimende xa Nhlengeletano ya Khabinete xa ti 15 Nyenyenyana 2017,16 Feb 2017,https://www.gov.za/speeches/statement-cabinet-meeting-15-february-2017-16-feb-2017-0000,https://www.gov.za/ts/speeches/statement-cabinet-meeting-15-february-2017-16-feb-2017-0000,"1. Ku tirhisiwa ka Tiphurogiremenkulu ta Mfumo1.1. Khabinete yi amukela Mbulavulo hi Xiyimo xa Rixaka (SoNA) 2017 hi Muchaviseki Phuresidente Jacob Zuma wa ehansi ka nkongomelo wa ""Cinco wo Hetiseka wa Ikhonomi”. Leswi a ku ri mfungho wa le xikarhi wa nkarhi wa hofisi wa Vulawuri bya Vuntlhanu lebyi voneke 2017 ri hlambanyiwa Lembe ra Oliver Reginald Tambo na lembe ro ndlandlamuxa vun'we.Phuresidente Jacob Zuma u kombisile nhluvuko lowu hi nga ku wu endleni ku fikelela xivono xa hina xa Muganga wa Xidemokirasi xa Rixaka na migingiriko ya nkoka ku hi tshuneta ekusuhi na hi ku hatlisa ku ya eka muganga wa vun'we, wa nkaxihlawuhlawu, wa nkaxihlawularimbewu, wa xidemokirasi naswona wa ku humelela.Phuresidente u ehleketile swinene hi ku simekiwa ka phurogireme ya Mfumo na ku tivisa makungu lama nga kotekaka ya ntiyiso ya nsimeko wa ku pfunaka wa Kungu ra Nhluvukiso ra Rixaka, leri seketelaka Rimba ra swa Maqhinga ra Nkarhi wa le Xikarhi (MTSF) 2014-2019. SoNA 2017 yi kombisile erivaleni leswaku matshalatshala yo hlanganela hi mfumo, bindzu na vatirhi eku simekiweni ka Kungu ra Timhaka ta Kaye ya le ku sunguleni ku va na khumbho.Khabinete yi vula nakambe xikombelo xa Phuresidente ku tiyisa matshalatshala lama kongomisiweke eka cinco wa ikhonomi wo hetiseka na matshalatshala ku landzelerisa nsimeko.Ntlawa wa Vaholobye wu le ka phurosese yo vulavula na vuhangalasi bya mahungu endzhaku ka SoNA ku hlamusela hi Nongonoko wa Nghingiriko wa Mfumo wa 2017/18. Mbulavulo wa Mpimanyeto wa 2017/18 wu ta yisa emahlweni wu kombisa avelo wa switirhisiwa eka tiphurogireme ta mfumo to hambanahambana hilaha ti kombisiweke hakona hi Phuresidente.1.2. Mivuyelo ya ku Vuvekisi eka Nhlengeletano ya Migodi ya Afrika leyi a yi khomeriwile eKapa yi kombisa xipfuni xa mphikizano wa tiko eka tindhawu ta migodi na swiyenge leswi yelanaka.Sekithara ya migodi yi tshama ku ri masungulo ya ikhonomi ya Afrika-Dzonga, yi nyika 8 phesente eka GDP ya tiko, yi thola kwalomu ka 460 000 wa vanhu na ku kuma vucincanisi na matikomambe.Afrika-Dzonga ri ya emahlweni ku va ndhawu ya mbuyelo na ku vuyerisa eka vavekisi eka migodi ku ri na kumbetelo wa $2.5 ku ya eka 3 wa tithiriliyoni eka vuhlayiseri bya swicelwa swo ka swi nga ri swa eneji swa ha ri eka ndhawu ya xiviri.Antswiso eka Nawu wa Nhluvukiso wa Switirhisiwa swa Petiroliyamu na Swicelwa hi Khotavuxika 2017 na ku gazetiwa ka Tsalwa ra Timfanelo ta le Migodi leti pfuxetiweke hi Nyenyankulu 2017 wu hoxa xandla eku tumbuluxiweni ka mbango wa malawulelo yo kotisa lowu khutazaka vuvekisi, bindzu na nhluvukiso wa bindzunyingi hi ndlela ya ndzingano na vutihlamuleri bya vanhu.1.3. Indaba a yi seketeriwile hi Invest Africa leyi ku nga ndlela ya varhangeri va bindzu, vavekisi na van'wamabindzu ku kuma ku twisisa na ntokoto eka mahungu na mikateko ku suka eAfrika.1.4. Khabinete yi amukela Ntwanano wa Xintshuxo lowu fikeleriweke exikarhi ka kontiraka ya vumaki na Mfumo, lowu tlhelaka wu tiveka tanihi Phurogireme yo Aka nakambe hi ku Tinyiketa (VRP).Ntwanano lowu wu veka swikongomiso swa levhele ya khamphani eka cinco, hambi hi nxavo wa mpimohansi wa 40% wa minkavelo eka MaAfrika-Dzonga ya vantima kumbe hi vutirhisano na tikhamphani ta vuako ta vun'winyi bya vantima letitsongo swinene, ku pfuna ku tlakusa mbhindzulo wa vona ku ya eka 25% ya mbhindzulo wa khamphani leyi tsarisiweke, eka nkarhi wa malembe ya nkombo.Lowu i ntwanano wa xiyenge wo hetiseka swinene eka cinco lowu fikeleriweke na mfumo ku fikela sweswi naswona wu nga pfuna ku nyika mbuyelo wa xivono xa Mfumo xa cinco wa ikhonomi wo hetiseka. Wu tlhela wu va endlelo leri nga tirhisiwaka eka cinco eka tisekithara tin'wana.Khabinete yi hoyozela vasayini eka ntwanano na ku khutaza tikhamphani tin'wana ta vuako hinkwato eka xiyenge lava sweswi va nga riki mavandla eka ntwanano, ku landzelela vurhangeri lebyi na ku nghenela vutirhisani lebyi nga ku endliweni, hi ku endla swiboho swo yelana leswaku ku antswisiwa ku yisa emahlweni cinco wa sekithara.1.5. Khabinete yi hoyozela vatirhisani va vaaki hinkwavo lava nga eka Khansele ya Vatirhi na Nhluvukiso wa Ikhonomi ya Rixaka (Nedlac) eka ntwanano wa matimu eka ku tivisiwa ka Miholo ya Mpimohansi ya Rixaka ya R20 hi awara ku sungula ku nga ri endzhaku ka Mudyaxihi 2018.Ntwanano eka Miholo ya Mpimohansi ya Rixaka na tindlela tin'wana ku tiyisa ntshamiseko wa vatirhi na vathori na mihlangano ya vatirhi i goza ra nkoka eku tumbuluxeni ka muganga wo ringana swinene, wa kahle na ku humelela hilaha swi languteriweke hakona eka Kungu ra Nhluvukiso wa Rixaka (NDP).Miholo ya mpimohansi ya rixaka, leyi ku nga tshaku ra laha mutirhi a nga faneriki ku hola ehansi ka rona, yi ta antswisa swinene vutomi bya timiliyoni ta vatirhi lava holaka miholo ya le hansi na ku sungula ku lulamisa ntlhontlho wa ku pfumaleka ka nkandzingano.Muholo wu vekiwile eka levhele yo sungula leyi nga ta endla ku hambana ka xiviri eka vutomi bya MaAfrika-Dzonga lebyi tolovelekeke loko ku karhi ku hungutiwa mivuyelo yo ka yi nga ri kahle eka ntirho. Tikhamphani leti nga fikeleriki miholo ya mpimohansi ya rixaka ti nga endla xikombelo xa ku ntshuxiwa nkarhinyana, loko ku karhi ku tekeriwa enhlokweni tindlela to pfuna swiyenge leswi nga tiyangiki swa ikhonomi.1.6. Ntlhontlho wa vupfumalantirho wu tshama wu ri xirhangana xa mfumo xa le henhla naswona tiphurogireme na ku nghenelela hinkwako ku kongomisiwile eka ku hundzuluxa xiyimo, ngopfungopfu eka mbango wa ikhonomi lowu wo tika. Khabinete yi amukela ku tlakuka eka mitirho eka ikhonomi eka kotara ya vumune ya 2016 loko 235 000 ya mitirho yi tumbuluxiwile, hi ku ya hi Ndzavisiso wa Vanhu lava ringaneleke ku Tirha wa Kotara. Ntlakuko wu endliwile ngopfu hi ntirho eka sekithara ya vukorhokeri bya tiko, wu landzeriwa hi vutleketli na vumaki.Ku kula eka mitirho eka kotara ku vangile ku ya ehansi kutsongo eka mpimo wa vupfumalantirho ku ya eka 26.5%.1.7. Khabinete yi khensa vatswari, vadyondzisi, valeteri va dyondzo ya le henhla na valawuri hinkwavo eka ku sungula kahle ka lembedyondzo ra 2017. Dyondzo hi yin'wana ya xirhangana xa nkoka xa hina na ku va xa nkoka ku fikelela Xivono xa 2030 xa Kungu ra Nhluvukiso wa Rixaka (NDP).1.8. Khabinete yi ndhundhuzela vutiyimiseri bya Tlilasi ya 2016 loko hi tlangela ntlakuko wa mpimo wa ku humelela ku suka eka 70.7 phesente hi 2015 ku ya eka 72.5 phesente hi 2016. Khabinete yi navelela vadyondzi hinkwavo swa kahle na ku languta emahlweni antswiso eka mpimo wa ku humelela ku suka eka Tlilasi ya 2017.Khabinete yi tlhela yi ndhundhuzela vadyondzi lava nga ta tsala swikambelo swo tatisela swa matiriki exikarhi ka 11 Nyenyenyana 2017 na 18 Nyenyankulu 2017 eka ku tiyisela ka vona.1.9. Tanihi xiphemu xa matshalatshala ya mfumo ku susumeta muganga ku sirhelela mfanelo ya dyondzo, Ndzawulo yo Kambisisa Matirhelo no Hlela yi ta lulamisa Izimbizo ta ku Tlhelela Exikolweni ta Kungu ra Nhluvukiso wa Rixaka hi ti 25 Nyenyenyani 2017 eka swifundzakulu hinkwaswo. Dyondzo i masungulo ya tiphurogireme ta mfumo hinkwato naswona Swirho swa Huvonkulu hinkwaswo swi ta va swi nghenelerile.Swirho swa vaaki swa rhambiwa ku hlangana na swirho swa Khabinete, Swirho swa Palamende, Vaholobyenkulu na varhangeri eka mfumo wa muganga loko va endzela swikolo, mihlangano ya dyondzo ya le henhla na tisenthara ta swa dyondzo tin'wana.1.10. Hi ku fambisana na milawu ya Tsalwa ra timfanelo ta Ntshuxeko leswaku “dyondzo ya le henhla na vuleteri bya xithekiniki swi ta pfuleriwa hinkwavo hi ku tirhisa swiengetelo swa mfumo na tiswikolaxipi leti nyikiweke hi ku ya hi vuswikoti,” Mfumo hi ku tirhisa Xikimi xa Mpfuno wa swa Timali xa Swichudeni xa Rixaka wu le ku hakeleleni ku tlula 20 000 wa swichudeni swintshwa eka tiyunivhesiti ta 23. Leswi i ku engetela eka swichudeni leswi vuyelaka swa 107 000 ku suka eka tiyunivhesiti ta 25 na swichudeni leswi vuyelaka swa 737 747 ku suka eka tikholichi ta Xithekiniki na Vuleteri bya Ntirhodyondzo swa 35.1.11. Mfumo wa hina wu ya emahlweni wu valanga swikombiso swo hambanahambana swa ku kuma swintshuxo swa nkarhi wo leha swa ku hakelela na ku pfulela mikateko eka vasweli na va miholo ya le xirhi ku landzelela dyondzo na vuleri endzhaku ka matiriki.Phurogireme ya Mpfuno wa swa Timali ya Swichudeni wa Ikusasa (ISFAP) i vutirhisani bya vutumbuluxi bya mani na mani-phurayivhete lebyi rhangeriwaka hi Ndzawulo ya Dyondzo ya le Henhla na Vuleteri (DHET) lowu pfunaka “lava nga fikeleriki ku hakela”.Phurojeke yi le ku ringetiweni eka tiyunivhesiti ta tsevu na kholichi yin'we ya xithekiniki na vuleteri bya ntirhodyondzo (TVET) naswona yi ta hakelela tidyondzo ta kwalomu ka swichudeni swa 1 500 leswi dyondzelaka tidigiri ta nhluvukiso wo angarhela to talanyana, xikan'we na mithwaso ya xiphurofexinali ya nkombo na nthwaso wa athizene yin'we eka nkarhi wa ku dyondza ka swona.Swi ta tlhela swi kuma nseketelo wa swa dyondzo, nseketelo wa swa vutomi, vuleteri bya vutshila bya vutomi, nseketelo wa swa vutshunguri na vulanguteri laha swi faneleke. Ku tlula R200 wa timiliyoni yi ta laveka ku kotisa ndzingeto ku humelela naswona yi ta kumeka ngopfu ku suka eka tisekithara to ka ti nga ri ta mfumo.1.12. Mphikizano wa Afrika-Dzonga wa Swikili swa Misava wa vumbirhi lowu nga ku rhurheriweni hi Ndzawulo ya Dyondzo ya le Henhla na Vuleteri eAlbert Luthuli International Convention Centre eDurban ku suka hi ti 13 ku fika ti 17 Nyenyenyana 2017, wu tlangela nyiko ya tiathizene na tithekinixeni ta vantshwa etikweni.Wu tlhela wu tirha tanihi phurogireme yo seketela ku kombisa nkoka wa sekithara ya swa athizeni eka ikhonomi ya tiko. Vahluri va ya emahlweni ku yimela Afrika-Dzonga eka mphikizano wa matiko hinkwawo wa Vutshila bya Misava eAbu Dhabi eUnited Arab Emirates hi Nhlangula 2017.1.13. Riendzo ro ka ri nga tivisiwangi ra Phuresidente Jacob Zuma exitichi xa Maphorisa xa Nyanga eKapa ri kotlanile na ku humesiwa ka Ndzavisiso wa Vugevenga bya Vaxanisiwa hi Tinhlayohlayo ta Afrika-Dzonga ta 2015/16.Riendzo leri humeleleke, tanihi xiphemu xa phurogireme ya Presidential Siyahlola Monitoring, ri kumile mahungu ku suka eka vinyi va ntirho lowu nga eku endliweni ku lwa na vugevenga eka ndhawu. Tindzawulo ku suka eka Vululami, Nsivelo wa Vugevenga na Ntlawa wa Vusirheleri ti le ka phurosese ya ku langutisa eka mitlhontlho leyi Xitichi xa Maphorisa xi langutaneke na yona.1.14. Ndzavisiso wa Vugevenga bya Vaxanisiwa i wa nkoka tanihileswi wu letelaka mfumo eku lulamiseni ka tipholisi ta ku lwa na vugevenga. Leswi swi fambisana na xirhangana xa mfumo leswaku Vanhu Hinkwavo eAfrika-Dzonga Va Hlayisekile na ku Titwa va hlayisekile.Mivuyelo yi pfuna eku leteleni ntirho lowu faneleke ku endliwa ku ya emahlweni, ku yelanisa mahungu lamanene eka ku humelela eka malembe ya ntlhanu, hi mavonelo na mitokoto ya vaakatiko.2. Swibohonkulu swa Khabinete2.1. Nkambelo wa Nsimeko wa ku Pfuna ka Mafumelo ya swa Mbango eka Sekithara ya Migodi, wu katsile vafambisi va nhlamulo na kungu ro antswisa hi Ndzawulo ya Timhaka ta MbangoNawu wa Mafambiselo ya Mbango wa Rixaka, 1998 wu hlamusela endlelo ra mafambiselo ya swa mbango lawa ya faneleke ya hlangana eka swiyenge hinkwaswo, ku katsa na xiyenge xa migodi.Xikongomelo i ku tiyisisa leswaku mikhumbho ya swa mbango hi migingiriko ya migodi ya hungutiwa na ku fambisiwa hi ku pfuna. Nkambelo wu hlerile nkoka na ku pfuna ka nawu na nsimeko wa wona ku fikelela xikongomelo lexi.Khabinete yi seketela ‘Sisiteme ya Mbango Wun'we’ hilaha wu ringanyetiweke hakona eka Kungu ra Antswiso na vurhumiwa byo tekela enhlokweni tindlela ta vuswikoti to engetela to fana na ku yisa emahlweni nhlanganiso wa Milawu ya Mafambiselo ya swa Mbango.Khabinete yi tlhela yi seketela nkanerisano eka ku pfariwa ka migodi ku tiyisisa nsirhelelo wa swa mbango na ku hunguta nxungeto wa ikhonomi ya vanhu eka miganga leyi nga kusuhi.2.2. Xiviko xa Lembe na lembe xa Mbalango na Nhluvukiso wa Xinavetisi xa Xibalo (R&D) 2015/16 lexi xi nga ku rhumeriweni ePalamende, xi kombisa hilaha Xiviko xa Lembe na lembe xa Mbalango na Nhluvukiso wa Xinavetisi xa Xibalo (R&D) xi nga ku tlakuseni ka vuvekisi bya swiyenge swo ka swi nga ri swa mfumo R&D.Leswi swa laveka ku kurisa vuswikoti bya ikhonomi ku tlakusa vutumbuluxi bya mitirho, xikan'we na ku kurisa mitirho ya kahle ya ku hundzisela vutivi na nhluvukiso wa vutshila.Ku suka hi Nyenyankulu 2015 ku fika hi Nyenyenyani 2016, Ndzawulo ya Sayense na Thekinoloji yi kumile swikombelo swa 189 swa R&D ya xinavetisi xa xibalo ku suka eka tikhamphani. Leswi swi tlakusile ntsengo wa nhlayo wa tikhamphani leti nghenelelaka eka nongonoko wa xinavetisi ku sukela wu sungurile hi Hukuri 2006, ku ya eka 962.Eka nkarhi lowu Vutameri bya Mali ya tiko byi ringanyeta ku hundzanyana biliyoni eka malinghena ya xibalo yi hundzile hikokwalaho ka R&D ya xinavetisi xa xibalo. Eka nkarhi lowu fanaka xinavetisi xi seketerile kwalomu ka R36.1 wa tibiliyoni hi ntirhiso wa R&D.Eka tikhamphani ta 962, 47% i mabindzunyingi lamatsongo na ya le xikarhi, 12% i mabindzunyingi lamakulu (mali leyi ti yi tirhiseke ya R41 wa mamiliyoni ku fika eka R100 wa mamiliyoni); 32% i mabindzunyingi lamakulu swinene (R100 wa mamiliyoni na ku tlula); naswona 8% a ti paluxangi ntsengo wa mali leyi ti yi tirhiseke.2.3. Khabinete yi pfumelerile ku sunguriwa ka phurosese ya ku hlanganisa mpimanyeto wa mfumo eka migingiriko ya Mbalango na Nhluvukiso (R&D).Kungu ra Nhluvukiso ra Rixaka ro xiyaxiya leswaku R&D na vutumbuluxi swi ta ntirho wa nkoka ku wu endla eku antswiseni ka vuswikoti bya ikhonomi ya Afrika-Dzonga na hi ku seketela nhluvukiso wa ikhonomi ya vanhu na ntirho.Switirhisiwa swa sayense swa rixaka swa nkoka swa Afrika-Dzonga swi hundzeriwile naswona swi lava ku antswisiwa ka thekinoloji hi xihatla na ku endliwa swa ximanguvalawa ku yisa emahlweni mphakelo wa vukorhokeri lowu pfunaka. Switirhisiwa swoleswo i swikulu na ku durha, naswona swi ta lava vuvekisi lebyi hlanganisiweke eka tindzawulo hinkwato.Nhlanganiso wa mpimanyeto lowu ringanyetiweke wu ta sunguriwa eka nkarhi wa le xikarhi wa 2016/17 na 2019/20.2.4. Khabinete yi hlamuseriwile hi nhluvuko lowu endliweke eka tiphurojeke ta Square Kilometre Array (SKA) na MeerKAT, ku tumbuluxiwa loku kunguhatiweke ka ku hlanganisiwa ka Vuxiyaxiya bya Ntivo-tinyeleti bya Rhediyo ya Afrika-Dzonga, na ku rhurheriwa ka Hydrogen Epoch of Re-ionisation Array (HERA) thelesikopu eka ndhawu ya SKA.SKA na MeerKAT swi vumba yin'we ya khumenhungu wa Tiphurojeke ta Switirhisiwa swa Maqhinga swa Khomixini ya ku Hlanganisa Switirhisiwa swa Hofisi ya Phuresidente.Tiphurojeke ta switirhisiwa leswi swikulu ti hoxa xandla eka Kungu ra Nhluvukiso ra Rixaka hi vuswikoti bya tona ku tlakusa nhluvukiso wa ikhonomi, swi pfula swivandlanene swa ikhonomi na ku tlakusa vutumbuluxi bya mitirho.Nhluvuko wa kahle wa karhi ku endliwa eka malulamiselo ya SKA-1 eAfrika-Dzonga ku katsa na ku kuma misava na mikanerisano ya ntwanano wa matiko ya misava hinkwawo na phurosese ya nkumo. Eka malembe ya yona ya khume SKA SA Human Capital Development Programme yi nyikile tibasari to hundza 800, na nseketelo swinene eswikolweni swa le Carnarvon.MeerKAT xiyimelo xa “rivoni ro sungula” ra rhediyo ya le xibakabakeni lexi humesiweke xi ri na tieriyali ta 16 ntsena xi kombisa ku tlula 13003 wa eneji ya rhediyo eka mpfhuka wa misava hinkwayo, xi kombisa leswaku i thelesikopu ya rhediyo yo antswa eka Hafu ya misava ya le Dzongeni naswona xi fanele ku va thelesikopu yo antswa ya misava hinkwayo ya muxaka wa yona yi ri yoxe, loko se yi herile.Ku hetisiwa ko helela ka tieriyali ta 64 ku ta nghenisiwa na ku tirha hi Nyenyankulu 2018, naswona ti le ku akiweni hi swilo swa laha kaya swa 75% leswaku ku lulamisiwa vumaki bya laha kaya ku va byi ta nghenelela hi vuenti.HERA i xiringeto xa sayense yo fambisana ku hluvukisa ku twisisa ka mahungu ya eneji yo sungula naswona yi hakeleriwa swinene hi Nhlangano wa Sayense wa Rixaka wa United States hi ku tirhisana naYunivhesiti ya Cambridge.Miehleketo ya vuxiyaxiya bya ntivo-tinyeleti bya rhediyo yin'we, leswi nga ta tiveka tanihi Vuxiyaxiya bya Ntivo-tinyeleti bya Rhediyo ya Afrika-Dzonga yi ta hlanganisa tiphurojeke to hambana na migingiriko ya nkanghala wa ntivo-tinyeleti bya rhediyo ya Afrika-Dzonga. Ku na mikumo ya vuswikoti leyi faneleke ku endliwa hi Xitirhisiwa xa Rixaka xin'we xintshwa ehansi ka Nhlangano wa Mbalango wa Rixaka.2.5. Mpfapfarhuto wa Tirhele eka Pholisi ya Vuhahi bya Vaakatiko Rixaka, lowu tlakusaka na ku kurisa vuhahi bya vaakatiko byo hlayiseka, byo sirheleleka na ku landzelela swa mbango, wu pfumeleriwile.Wu tlhela wu tlakusa ntsakelo wa rixaka wa Afrika-Dzonga na ku fambisa ndlandlamuxo wa bindzu na vupfhumba. Ku yisa emahlweni wu tlakusa nhluvukiso wa vuswikoti na mbuyelo wa bindzu ra vuhahi, leri kotaka ku phikizana hakumbirhi laha kaya na le matikweni ya le handle.2.6. Khabinete yi tlhele yi pfumelela Kungu ra Nhluvukiso wa Switichi swa Swihahampfhuka swa Rixaka leri a ri sunguriwile hi Mpfapfarhuto wa Tirhele eka Pholisi ya Vuhahi bya Vaakatiko bya Rixaka ku lulamisa mavangwa exikarhi ka netiweke ya xitichi xa swihahampfhuka ya sweswi na xa nkarhi lowu taka lexi naveriwaka hi mfumo.Yi ta letela na ku seketela haswimbirhi makunguhatelo ya netiweke yo angarhela na nhluvukiso wa switichi swa swihahampfhuka swin'wana na swin'wana leswi hlanganisiweke eka swiyimo swa vona swa ndhawu yikulu na vutleketli, hi ku tihlanganisa na vakhumbheki va xitichi xa swihahampfhuka va nkoka.Switirhisiwa swa xitichi xa swihahampfhuka i xiphemu xo tatisa xa sisiteme ya vutlaketli bya Afrika-Dzonga na ku hoxa xandla eka nhluvukiso wa ikhonomi ya vaaki hi ku fambisa vupfhumba na bindzu ra laha kaya na matiko hinkwawo ya misava.2.7. Mpfapfarhuto wa Pholisi ya Vutleketli bya Lwandle lebyi Heleleke 2016, wu pfumeleriwile, ku va vaaki va nyika miehleketo.Wu nyika rimba ra rixaka ku letela mafumelo lawa ya hlanganisiweke, ku kula, nhluvukiso na cinco wa sekithara ya lwandle, hi xikongomelo xo fikelela vuswikoti bya tisekithara ta malwandle na ku tlakusa ku nghenelela ka wona eka swikongomelo swa nhluvukiso wa ikhonomi ya vanhu va tiko, loko wu karhi wu hoxa xandla eka bindzu ra matiko hinkwawo ya misava.Leswi swi fambisana na swirhangana swa mfumo mayelana na mpfhumba ra Operation Phakisa eku kurisiweni ka Ikhonomi ya Malwandle na swikongomelo swo ndlandlamuka ku suka eka Kungu ra Nhluvukiso wa Rixaka ra 2030 na Kungu ra Switirhisiwa swa Rixaka ku tlakusa ku kula ka ikhonomi na ku antswisa ku tumbuluxiwa ka mitirho.3. Milawumbisi3.1. Ku rhumeriwa ka Mpfapfarhuto wa Nawumbisi wa Makunguhatelo ya Ndhawu ya Lwandle, 2016 ePalamende. Nawumbisi wu nyika rimba ra swa nawu eka nhluvukiso wa sisiteme ya makunguhatelo ya ndhawu ya lwandle leyi tlakusaka ku kula ka ikhonomi; naswona wu fambisiwa hi makunguhatelo yo hlanganisa eka swiyengenyingi hinkwaswo.Wu ta tlakusa mafumelo ya lwandle ya kahle hi ku tiyisisa ku nghenelela ka tisekithara hinkwato eka mafambiselo yo hlangana na makunguhatelo eka ndhawu ya lwandle. Wu ta tlhela wu fambisa: xintshuxo xa nkwetlembetano (exikarhi ka vatirhisi va ndhawu na matimba ya vulawuri); ntlakuso wa mahungu; vutivi na mafambiselo eka ndhawu ya lwandle eAfrika-Dzonga.Nawumbisi wu ta tirha ku yisa eka nhluvukiso wa nkarhi wo leha, handle ka nhlayiso kumbe nsirhelelo wa swa mbango ntsena, hi xikongomelo xo hoxaka xandla eka swikongomelo swo tala swo angarhela swa vanhu na swa ikhonomi. Wu tlhela wu va nghingiriko wa nkoka wo sungula wa Operation Phakisa (Ikhonomi ya Lwandle) ku pfula ku koteka ka ikhonomi ya hina.3.2. Ku rhumeriwa ka Nawumbisi wa Antswiso wa Swipimelo swa Swikumiwa swa Vurimi ePalamende. Nawumbisi wu antswisa Nawu wa Swipimelo swa Swikumiwa swa Vurimi, 1990 (Nawu wa Nomboro 119 wa 1990).Nawumbisi wu kongoma ku tiyisisa rimba ra malawulelo ya andziso wa swa vurimi, rihanyo na vuhlayiseki bya swakudya swa swikumiwa swin'wana swa vurimi. Rimba rero ra malawulelo ri tlakusa vuhlayiseki bya swakudya na ku tumbuluxa mbango lowu kotekaka eka ku tlakusa na ku yisa emahlweni andziso. Leswi swi ta tlakusa mitolovelo ya bindzu ra kahle na nsirhelelo wa mutirhisi.3.3. Nkandziyiso wa Mpfapfarhuto wa Nawumbisi wa Tisisiteme ta Ntsariso wa Vun'winyi hi Xielekitironiki, 2016, ku kuma miehleketo ya vaaki.Nawumbisi wu fambisa nhluvukiso, ku tumbuluxiwa na mahlayiselo ya sisiteme ya ntsariso wa vun'winyi hi xielekitironiki lowu nga ta nyika, eka swin'wana swilo, eka ntsariso lowu pfunaka wa vun'winyi byo tala swinene hikokwalaho ka tindlela ta mpfuxeto wa misava wa mfumo wa hina, ku antswisiwa ka mikarhi yo nyika vun'winyi lebyi tsarisiweke na matsalwa eka vatirhisi; wu nyika mfikelelo eka vukorhokeri bya ntsariso wa vun'winyi tiko hinkwaro; ku kurisa nkahoxeko eka xikambelo na ntsariso; ku kumeka ka mahungu eka vaaki; na swivumbeko swa vusirheleri ku katsa na xihundla.Leswi swi tlhela swi seketela Kungu ra Nhluvukiso ra Rixaka eka xikombelo xa tindlela ku va tisimekiwa eka tindzawulo na tisekithara ta mfumo hinkwato leti fambisaka mahungu na thekinoloji hi ku pfuna ku tiyisisa leswaku Afrika-Dzonga a ri vi muxanisiwa eka ‘vangwa exikarhi ka lava nga na mfikelelo wa tikhomphyuta na lava nga hava’.4. Xiyimo xa Khabinete eka timhakankulu ta Sweswi4.1. Khabinete yi hlangana na Phuresidente Jacob Zuma eku hundziseleni ku chavelela eka mindyangu na vanghana va vavabyi va miehleketo lava loveke eGauteng.Mfumo, muganga hi ku angarhela, wu na vutihlamuleri ku sirhelela na ku hlayisa lava nga sirhelelekangiki. Khabinete yi ndhundhuzela Holobye wa Rihanyo, Dok. Aaron Motsoaledi ku va a thorile Mulavisisi wa swivilelo wa Rihanyo ku lavisisa mitirho hinkwayo yo ka yi nga lulamangi leyi endliweke hi mavandla ya rihanyo na vativi va rihanyo.Ku yisa emahlweni, nghingiriko lowu tekiweke hi Holobyenkulu wa Gauteng David Makhura, lowu ya ka hi xiviko xa Mulavisisi wa swivilelo wa Rihanyo, wa amukeriwa. Khabinete yi yisa emahlweni yi kombela Holobyenkulu Makhura ku tiyisisa leswaku nghingiriko wo tshinya lowu faneleke wa tekiwa eka hinkwavo lava va nga va ka va nga tikhomangi kahle kumbe va honiseke.4.2. Khabinete yi velerisiwa hi mayelana na matikhomelo yo kavanyeta lawa ya kombisiweke eku Pfuriweni ka Palamende leswi swi nga onhiki timfanelo ta van'wana ePalamende ntsena, kambe eka timfanelo ta MaAfrika-Dzonga hinkwawo.Palamende hi rin'wana ra mavandla lawa ya tumbuluxeke xidemokirasi xa Afrika-Dzonga, ri tumbuluxile hi Vumbiwa, ku sirhelela Nxaxamelo wa Timfanelo na ku tihlamulela eka vanhu va Afrika-Dzonga – lava hinkwavo va hi tshembheke hi vutihlamuleri byo va rhangela ku ya eka vutomi byo antswa.Swirho swa Palamende, tanihi vayimeri va vaaki va fanele ku rhangisa ntsakelo wa MaAfrika-Dzonga hinkwawo na ku tiyisisa ntirho wa vandla leri ra nkoka.4.3. Khabinete yi hlamuseriwile hi Bubutsa ra Dineo, naswona Afrika-Dzonga ri ta tokota bubutsa ra matimba na timpfula ta matimba ku sukela namuntlha, Ravumune, 16 Nyenyenyana 2017 ku fikela ku hela ka vhiki - Sonto 19 Nyenyenyana 2017. Bubutsa ri ta khumba Mpumalanga, swiphemu swa le n'walungwini swinene wa KwaZulu-Natal na Limpopo.Leswi swi ta khumba swinene – Kruger National Park, swifundza swa Timasipala swa Enhlanzeni, Vhembe, Mopani na Waterberg. Tindhawu ta le vuxeni bya Limpopo na tona ti nga ha tokota timpfula ta xiyimo xa le henhla hi Ravuntlhanu, leti kumbeteriweke eka 200 mm eka nkarhi wa tiawara ta 24.Senthara ya Mafambiselo ya Mhangu ya Rixaka (NDMC) na Senthara ya Matirhelo yo Hlanganela ya Rixaka (NATJOC) leswi katsaka tindzawulo ta mfumo na mavandla yo hambanahambana va hlerile xiyimo na ku sungula Tisenthara ta Matirhelo yo Hlanganela ta Swifundzankulu swinharhu (PROVJOC) eLimpopo, Mpumalanga na KwaZulu-Natal.Endlelo ra swiyengenyingi leri ri ta pfuna laha swilavekaka ku tiyisisa ku hlayiseka ka miganga na ku hunguta khumbho.Mfumo wu le ku kombeleni ka miganga hinkwayo leyi khumbekeke ku va na vuxiyaxiya swinene eka bubutsa leri taka. Vaaki va komberiwa ku nga tsemakanyi magondzo, mabuloho na milambu leyi nga na ndhambi. Hi tlhela hi khutaza vatswari, vanyiki va vuhlayisi na vahlayisi ku tiyisisa vuhlayiseki bya vana va vona hi nkarhi wa mabubutsa.Miganga yi fanele ku tirha swin'we ku tiyisisa vuhlayiseki bya vaaki. Mi komberiwa ku yingisela swilemukiso na mahungu ya Bubutsa ra Dineo leri nga eku haxiweni eka switichi swa swiyanimoya hinkwaswo swa tindhawu ta laha mitshamaka kona.4.4. Khabinete yi seketela hi ku hetiseka ku nghenelela na ku tihlanganisa na muganga hi vurhumiwa bya mfumo, loku rhangeriweke hi Holobye wa Timhaka ta Xikaya, Malusi Gigaba, na MEC wa Vuhlayiseki bya Vaaki Sizakele Nkosi-Malobane ku tinghenelerisa eka timhaka leti khumbaka miganga eka ndhawu, ngopfungopfu eka timhaka ta xiphorisa na migingiriko yo ka yi nga ri enawini leyi kumbeteriwaka ya varhurhi.Khabinete yi seketela xikombelo xa Vaholobye xa “endlelo ra mfumo hinkwawo” eka timhaka leti ta xiviri leti humesiweke hi miganga, leti nga ta lulamisiwa hi: ku tumbuluxiwa ka Vulawuri bya Mafambiselo ya Ndzilekana lebyi nga ta pfuna eku fambiseni ko antswa ka mindzilekana ya hina, matsalwa ya vanhu hinkwavo lava tshamaka eAfrika-Dzonga, xiphorisa xo pfuna na ku tiyisisa ku landzelela milawu na Vumbiwa ra Riphabuliki hi vaakatiko na vahlampfa.Khabinete yi nyika nseketelo wo heleka eka ntlawa wa vusirheleri, ku tiyisisa leswaku timhaka leti ta lulamisiwa hi nkorwiso wa vaaki va MaAfrika-Dzonga. Leswi swi ta lava n'wangulano wo antswa eka xiphorisa exikarhi ka muganga na vulawuri. Khabinete yi yisa emahlweni yi navela ku kombela miehleketo ya vaaki va vutihlamuleri hi varhangeri na vayimeri hinkwavo, timhaka ti fanele ku fambisiwa hi ndlela ya vutihlamuleri.4.5. Eka xihumelelo xo hambana, khabinete yi sola mihlaselo ya vayoweri, vatlangi na vaofisiri hi nkarhi wa ntlangu wa Absa Premiership exikarhi ka Mamelodi Sundowns na Orlando Pirates eLoftus Versfeld leyi siyeke vanhu va 13 va vavisekile.Mahanyelo na migingiriko yoleyo ya vanhu vo ka va nga lawuleki yi sorisa ntlangu, ya kombisa swo biha etikweni naswona ya lava nxupulo wo tika ku suka eka vulawuri lebyi faneleke ku tirha hi xihatla ku tiyisisa leswaku migingiriko yoleyo a yi humeleli nakambe.5. Marito yo chavelela na ku hoyozela5.1. Khabinete yi vula ku chavelela ka yona eka ndyangu, vanghana na phurofexini ya rhagibi eku hundzeni emisaveni ka khale ka mukaputeni wa Springbok Joost van der Westhuizen. Phuresidente Jacob Zuma u tlhele a hlambanya Nkosi wo hlawuleka wa Xifundzankulu wa Ximfumo ku tsundzuka nhenha ya rhagibi.5.2. Khabinete yi amukela ku hlawuriwa ka Holobye wa Matiko mambe wa Chad, Moussa Faki Mahamat, tanihi mutshamaxitulu lontshwa wa Khomixini ya Nhlangano wa Matiko ya Afrika, ku siva Dok. Nkosazana-Dlamini Zuma wa Afrika-Dzonga.5.3. Khabinete yi amukela ku thoriwa ka Holobye Jeff Radebe, tanihi Murhumiwa wa Afrika-Dzonga eka Vaakatiko va Matiko hinkwawo, naswona swi ta vumba xiphemu xa nhlangano wa nhungu wa timiliyoni ta Vaakatiko va Matiko hinkwawo emisaveni hinkwayo.Leyi i netiweke ya vanhu vo tiveka ngopfu, vaendli va tipholisi, varhangeri va mabindzu, valwelantshuxeko na vakhumbheki lava tiboheke ku lwa na mitlhontlho yikulu ya misava na ku herisa vusweti lebyi tikeke.Ntirho wa yona wu fambisana na swikongomelo swa Kungu ra Nhluvukiso ra Rixaka swo herisa vusweti na ku hunguta nkandzingano, na ku vuyerisa rimba ra nhluvukiso wa tikonkulu - Ajenda 2063.5.4. Holobye wa Sayense na Thekinoloji, Naledi Pandor, na yena u le ku xiximiweni hi American Association for the Advancement of Science eka ntirho wa yena eka ku va ntsumi ya sayense eBoston, United States, namuntlha.5.5. Khabinete yi hoyozela vahluri va Masagwadi ya Ubuntu ya lembe na lembe, lawa ya rhurheriweke hi Ndzawulo ya Vuxaka bya Matiko na Ntirhisano ku tlangela vaaki va Afrika-Dzonga lava tirhaka ntirho wo sivela eku kumbeteleni xiyimelo xa phosetivhi xa Afrika-Dzonga ematikweni ya hinkwawo. Leswi swi katsile: Winnie Madikizela-Mandela; Siyabulela Xuza; Pretty Yende; Esther Mahlangu; Gertrude Shope; na Murhumiwa wa China Tian Xuejun. Sasol, Babies Behind Bars na Nhlangano wa Desmond Tutu HIV na vona va khensiwa.5.6. Khabinete yi tlhela yi hoyozela ntlawa wa rhagibi ya vatlangi va nkombo lowu tlhelaka wu tiveka tanihi Blitzboks hikuva wu hlurile eka mpikizano wo humesana wa Sydney Rugby Sevens World Series. Loku i ku hlula ka vona ka vumbirhi ku sukela eku sunguleni ka lembe endzhaku ka loko Blitzboks yi hlurile eka HSBC Wellington Sevens hi Sunguti.6. Ku thoriwaKu thoriwa hinkwako ku ta endliwa endzhaku ka ku tiyisisiwa ka tidyondzo na mbhasiso loku faneleke.6.1. Man. Claire Busetti eka Bodo ya Nhlangano wa Mbalango wa Rixaka.6.2. Tat. KW Vukela tanihi Xandla xa Mufambisi-Jenerali: Mphakelo wa Vukorhokeri eka Ndzawulo ya Vutirhelamfumo na Vulawuri.6.3. Man. JL Meyer tanihi Mulawurinkulu wa swa Timali eka Mitirho ya Vukandziyisi bya Mfumo.Swivutiso:Donald LiphokoTihlanganise na: 082 901 0766"
Xitatimende xa Nhlengeletano ya Khabinete xa ti1 Nyenyenyani 2017,2 Mar 2017,https://www.gov.za/speeches/statement-cabinet-meeting-1-march-2017-2-mar-2017-0000,https://www.gov.za/ts/speeches/statement-cabinet-meeting-1-march-2017-2-mar-2017-0000,"1. Ku tirhisiwa ka Tiphurogiremenkulu ta Mfumo1.1. Khabinete yi seketela swiboho leswi endliweke eka Mpimanyeto wa Rixaka wa 2017 ku tlakusa cinco wa ikhonomi wo hetiseka na ku tshuneta MaAfrika-Dzonga yo tala eka ikhonomi ku ya eka ku kula ko katsa hinkwavo. Eka hinkwaswo mpimanyeto wu amukela leswaku ku kula handle ka cinco ku ta tiyisisa ntsena tiphetheni ta nkandzingano wa khale.Ku hangalasa nakambe hi ku seketela dyondzo, vukorhokeri bya rihanyo na mitirho ya masipala eka tindhawu ta le makaya ku tshama ku ri xikongomelonkulu xa tiphurogireme ta ku tirhisa ka hina. Ku lulamisa nkumo ku ya emahlweni ku antswisa ku pfuna ka ku tirhisa ka mani na mani na ku pfulela mikateko ya ku nghenelela ka mabindzu lamatsongo.Miavelo ya mpimanyeto yi seketela ku kula ka ikhonomi na nhluvukiso: R3.9 wa tibiliyoni ta mabindzunyingi lamatsongo, ya le xikarhi na lamatsongo swinene na mabindzu; R4.2 wa tibiliyoni ta switirhisiwa swa vumakelo eka tizoni ta ikhonomi yo hlawuleka na tindhawu ta nhluvukiso wa swa vumaki; R1.9 wa tibiliyoni ta ku simekiwa ka tindlela ta vuhlanganisi, R3.9 wa tibiliyoni ta Huvo ya swa Sayense na Mbalango wa Vumakelo, engetelo wa R494 wa timilitoni ta ntlakuso wa vupfhumba, engetelo wa R266 wa timiliyoni ku seketela sekithara ya vurimi bya swiharhi swa le matini na ku fikelela swikongomelo swa Ikhonomi ya le Malwandle ya Operation Phakisa, na ku tirhisa mali eka vurimi, nhluvukiso wa makaya na mpfuxeto wa misava ku fika eka kwalomu ka R30 wa tibiliyoni hi 2019/20.Mpimanyeto wu tirha ntirho wa nkoka eka cinco hi ku tlakusa ku hangalasa nakambe na ku kongomisa switirhisiwa leswi kalaka ku ya eka vuvekisi byo hatlisisa eka vathoriwa na nhundzu ya bindzu.1.2. Hi ku tekeriwa enhlokweni xilaveko xa hina xo vekisa eka vumundzuku bya vantshwa, mpimanyeto wu tiyisisa leswaku swichudeni leswi kalaka timali swi nga fikelela dyondzo ya le henhla. Xikimi xa Mpfuno wa swa Timali xa Swichudeni swa Rixaka (NSFAS) xi nyikile nkwama eka ku tlula 300 000 wa swichudeni swintshwa na leswi vuyelaka ku dyondza etiyunivhesiti na le tikholichi ta Xithekiniki na Vuleteri bya Ntirhodyondzo (TVET) etikweni hinkwaro hi 2017. Nkwama wu langutela ku engetela ku ya emahlweni swichudeni swa 100 000 lembe leri. R15 wa tibiliyoni leyi averiweke NSFAS hi mfumo yi ta pfuna eku hunguteni ka ndzhwalo wa swa timali lowu swichudeni leswi pfumalaka swa timali na swichudeni leswi nga fikeleliki ku hakela swi hlanganaka na wona.1.3. Hi ku landza ku humelela ka ku simekiwa ka Operation Phakisa eka tisekithara to fana na Ikhonomi ya Malwandle, Rihanyo na Dyondzo ya le Hansi, Phuresidente Jacob Zuma u simekile Operation Phakisa ya Vurimi, Mpfuxeto wa Misava na Nhluvukiso wa Makaya hi ti 24 Nyenyenyana 2017. Operation Phakisa yi vumbiwile ku suka eka maendlelo ya Malaysia’s Big Fast Results leyi Malaysia yi yi tirhiseke hi ku humelela ku fikelela cinco wa ikhonomi wo hatlisa; na ku va yi amukeriwile hi ku humelela eka swipimelo swa Afrika-Dzonga, sweswi yi endla xiphemu xa Nsimeko wa Kungu ra Timhaka ta Kaye wa hina switirhisiwa.Operation Phakisa ya Vurimi, Mpfuxeto wa Misava na Nhluvukiso wa Makaya yi lava ku fikelela ku kula ko katsa hinkwaswo, hilaha swi tsariweke hakona eka xivono xa NDP naswona yi kongomisa eku hoxeni xandla eku tlhontlheni ku kula ka ikhonomi, eku khutazeni ku tumbuluxiwa ka mitirho, na le ku cinceni ka mafambisielo ya nkoka wa swa vurimi. Yi ya emahlweni yo lava ku tiyisisa mfikelelo wa ndzingano eka misava, haswimbirhi ku yisa eka nhluvukiso wa ikhonomi na  cinco wa swiyimo swa mapurasi.Phurogireme yi ta xopaxopa maendlelo yo seketela muhumelerisi lama ya nga kona na ku hluvukisa maendlelo ya timali lama kongomisiweke eku hatlisiseni ka mpfuxeto wa misava, loko ku langutiwile xilaveko xa xihatla xa ku va mfumo wu endla nhluvuko eka vusirhelelo bya swakudya. Ku ya emahlweni, phurogireme yi lava ku lulamisa swipimelo eku tiyisiseni mfikelelo wa ndzingano eka misava, haswimbirhi ku yisa eka nhluvukiso wa ikhonomi na cinco wa swiyimo swa mapurasi. Leswi swi katsa mpfuxeto wa misava, nhluvukiso wa makaya, vatirhi, tindzhoho, swifuwo, vubyala swimilana na nseketelo wa muhumelerisi.1.4. Hi 2016, ku tlula 10 wa timiliyoni ta ku fika ka vapfhumba ti tsarisiwile eAfrika-Dzonga, ntlakuko wa 13 wa tiphesente ku suka hi  2015. Bindzu ra vupfhumba ra hina leri humelelaka i vumbhoni bya ntirhisano exikarhi ka mfumo, nhlangano wa vatirhi na bindzu lowu rhangeriweke hi Ndzawulo ya Vupfhumba  swin'we na Vupfhumba bya Afrika-Dzonga ku pfula mivuyelo ya ikhonomi yo helela ya tinhundzu ta vupfhumba bya hina. Hi rhamba vatirhisani va mabindzu hinkwavo ku ya emahlweni va hluvukisa na ku tlakusa vupfhumba leswaku byi ta vuyerisa miganga ya laha kaya hi mitirho na nhluvukiso wa switirhisiwa.1.5. Tanihi xiphemu xa xikongomiso xa Mfumo ku pfulela vuswikoti bya tiSMME na mabindzunyingi ya le malokixi, Afrika-Dzonga ri ta rhurhela Nhlengeletano ya Vubindzunyingi bya Matiko hinkwawo exikarhi ka ti 13 na ti 16 Nyenyankulu 2017 eJoni. Nhlengeletano i nhlengeletano ya vutivinyingi ku sungula tinhenha leti koka mahlo ya varhumiwa va 4 000 ku suka eka ku tlula matiko ya 150.  Varhangeri va miehleketo, van'wamabindzu, vavekisi, vavalangi na vaendli va tipholisi lava veke xiphemu xa nhlangano wa matiko hinkwawo lava yisaka emahlweni vubindzu tanihi ndlela yo aka tiikhonomi na ku antswisa nhlayiso wa vanhu, va ta nghenela.Lowu i nkarhi wo sungula laha nhlengeletano yi nga ta khomeriwa eAfrika na ku nyika nkateko eka Afrika-Dzonga na tikonkulu hinkwaro ku hlohlotela moya wa rona wa vubindzu.  1.6. Afrika-Dzonga ri tsundzukile ku sungula ka N'hweti ya Timfanelo ta Ximunhu hi ti1 Nyenyankulu 2017 ehansi ka nkongomelo: “Lembe ra OR Tambo: Vun'we eka Nghingiriko eku yiseni Emahlweni Timfanelo ta Ximunhu” ku tlakusa lemukiso na ku tlakusa nhlonipho wa tifanelo ta ximunhu ta masungulo.N'hweti ya Timfanelo ta Ximunhu yi ta tlangeriwa etikweni hinkwaro ku yisa eka mitlangelo ya rixaka hi Siku ra Timfanelo ta Ximunhu hi ti 21 Nyenyankulu 2017 eGinsberg, King William’s Town eKapa-Vuxa.Hi siku ra kona, Phuresidente Jacob Zuma u ta nyiketa ximfumo ndhawu ya sirha ra xitsundzuxo ya Steve Bantu Biko eka ndyangu wa ka Biko. Lexi i xiphemu xa ku tlangela na ku tlakusa vun'we hi ku fambisana na xivono xa OR Tambo.1.7. Khabinete yi tlhele yi tekela enhlokweni mbuyelo wa vulavisisi bya Khomixini ya Mphikizano eka ku kumbetela mitwanano ya vucincanisi na matiko mambe naswona yi yimele mahetelelo ya nongonoko wa migingiriko ya Komiti ya Mphikizano, ku katsa na mikumo na xiboho xa yona eka nkhirho lowu faneleke.1.8. Tanihiloko hi tlangela N'hweti ya Mati ya Rixaka hi Nyenyankulu 2017 ehansi ka nkongomelo: “Timfanelo ta Ximunhu ta Mati na Mbhasiso”, MaAfrika-Dzonga hinkwawo ya tsundzuxiwa ku hlayisa mati ku tiyisisa mphakelo wa nkarhi lowu taka wa nkarhi wo leha.Khabinete yi hlamuseriwile hi ndzinganyeto wa Nhlangano wa Matiko wa swa Dyondzo ya Sayense na Nhlangano wa swa Mfuwo(UNESCO) ku rhurhela Siku ra Mati ra Misava eAfrika-Dzonga hi ti 22 Nyenyankulu 2017 ehansi ka nkongomelo: “Tlangisa Mati xitirhisiwa lexi nga si tirhisiwaka”.Phuresidente Jacob Zuma loyi a nga xirho xa Phanele ya Levhele ya le Henhla ya Nhlangano wa Matiko eka Kungu ra Nghingiriko ra Mati u ta pfula nkhuvo, hi ku simeka Xiviko xa Nhluvukiso wa Mati xa Misava hinkwayo xa 2017 eka ku tlangisa mati na migingiriko leyi yelanaka.1.9. Khabinete yi amukela nhluvuko lowu endliweke eka ku hangalasa swakudya swa swiharhi ku seketela varimi eka tindhawu ta tiko leti khumbhiweke hi dyandza. Matshalatshala i xiphemu xa R212 wa timiliyoni to seketela, lawa mfumo wu endleke ya kumeka hi 2016/17 ku pfuna varimi lava khumbekeke etikweni hinkwaro.Swifundzhankulu swi tlhele swi endla R198 wa timiliyoni yi kumeka hi ku tirhisa nkwama wo avelana wa ndzingano, naswona mikwama ku suka eka phurogireme ya Nsivelo na Hunguto wa Nxungeto wa Mhangu yi tirhisiwile ku cela tiboro na ku endla xisivelandzilo.1.10. Ku kota ku pfuna eka ku tikeriwa hi mayelana na ku kumeka ka mati eKapa-Vupela-dyambu, ku fanele ku sunguriwa ku ringeta ku nyika nhlayiseko wukulu hi ndlela ya engetelo wun'wana wa swihlovo swa mphakelo leswi faneleke ku va swi rindzile loko ko tshuka ku ve na nkayivelo wa mati eka nguva leyi.Ku yisa emahlweni vulawuri bya matirhiselo ya mati, Ndzawulo ya Mati na Mbhasiso yi tivisile sekithara ya swa vurimi hi 10% ya engetelo wa ku sivela mati.  Ku sivela mati ku ta tshama ku ri kona ku fikela loko madamu ya tala ku fika eka 85% wa vundzeni bya wona.1.11. Tanihiloko tiko ri amukela timpfula leti a tilaveka ngopfu leti nga ta pfuna eku vevukiseleni tiko ku suka eka switandzhaku swa dyandza, madamu na milambu swi le ku kombiseni swikombiso swa ku tlakuka ka vutalo. Ku tshuka ku ve na ndhambhi ya xitshuketa ku tshama ku ri ehenhla. Hi kombela miganga ku tshama yi veke tihlo eka ndhambhi ya xitshuketa leyi nga vangaka ku lahleka ka vutomi, ku onhaka ka nhundzu na switirhisiwa. Mfumo na vayimeri va wona va le ku landzeleriseni hi nkhinkhi xiyimo naswona va lulamerile ku tirha loko swi fanerile.1.12. Phuresidente Jacob Zuma u ta nyika mbulavulo wa yena wa lembe na lembe eka Yindlu ya Rixaka ya Varhangeri va Xintu hi ti3 Nyenyankulu 2017.Leswi humaka eka Mbulavulo, Phurogireme ya Nghingiriko yi ta hluvukisiwa na ku simekiwa hi Yindlu na Ndzawulo ya Timhaka ta Xikaya. Ku pfuriwa ka ximfumo ka yindlu ku ta tlhela ku tlangela malembe ya 20 ku sukela loko yi sunguriwile.1.13. Phuresidente Jacob Zuma u ta rhangela vurhumiwa bya Mfumo wa Afrika-Dzonga ku ya eka Samiti yo ka yi nga Tolovelekangi ya SADC hi ti 18 Nyenyankulu 2017, eka Vuhosi bya le Swaziland. SADC yi ya emahlweni ku tirha tanihi xifambisi xa masungulo xa pholisi ya matiko mambe ya Afrika-Dzonga ku fikelela nhluvukiso na nhlanganiso wa miganga eka muganga ya hina.Swi languteriwile leswaku Samiti yi ta kanerisana hi timhaka leti eka tin’wana ka tona, xiyimo xa ku rhula na vusirheleri eka muganga, ku ri na xikongomiso xo karhi eka mihluvukiso eka Vuhosi bya Lesotho na Democratic Republic of Congo na ku simekiwa ka Kungu ra swa Maqhinga ra Xikombiso xa Muganga leri Pfuxetiweke.Afrika-Dzonga tanihi Mutshamaxitulu loyi a lendzelaka wa SADC ri kunguhateriwile ku rhurhela Samiti yo ka yi nga Tolovelekangi ya SADC leyi landzelaka hi Mhawuri 2017.1.14. Hi ti 8 Nyenyankulu Phuresidente Jacob Zuma u ta sungula Riendzo ra Ximfumo ku ya Indonesia. Matiko havumbirhi, Afrika-Dzonga na Indonesia hi yan'wana ya tiikhonomi letikulu swinene eka miganga ta wona, naswona ya katekisiwile hi switirhisiwa swa ntumbuluko na swa lwandle.1.15. Leswi swi ta landzeriwa hi Samiti ya Varhangeri va Indian Ocean RIM Association (IORA) ku suka hi ti 6 ku fika hi ti 7 Nyenyankulu 2017, leyi nga ta tlhela yi tlangela nkhuvo wo heta rin'wana lembe ra vu 20 ra IORA. Eka Samiti, Phuresidente Widodo u ta hundzisela vutshamaxitulu bya IORA eka Afrika-Dzonga.Matiko havumbirhi, Afrika-Dzonga na Indonesia hi wona swirho leswi sunguleke IORA, leyi nga na 21 wa matiko ya le ribuweni ra Lwandle ra Indiya. Afrika-Dzonga ri tirhile tanihi Xandla xa Mutshamaxitulu ku suka hi 2015 ku fikela eku sunguleni ka 2017 naswona ri ta tirha tanihi Mutshamaxitulu ku suka hi 2017 ku fika hi 2019.2. Swibohonkulu swa Khabinete2.1. Khabinete yi pasisile ku kandziyisiwa ka mpfapfarhuto wa Pholisi ya Mafambiselo ya Mati ya Migodi ku va vaaki va nyika miehleketo ya vona.  Mafambiselo ya Mati ya Migodi, ku katsa na Mphomiso wa Esidi ya Migodi, ku tshama ka ha ri ntlhontlho lowukulu wa swa mbango.Pholisi yi nyika swivangelo swo tshuka yi vekile nhlangano nandzu wa switandzhaku swo ka swi nga ri kahle na ku onha eka Mphomiso wa Esidi ya Migodi swa mayelana na nthyakiso na/kumbe mikhumbo yo ka yi nga ri kahle, yihi kumbe yihi leyi nga fambelanaka na swona. Pholisi yi tlhela yi lava ku ringanyeta tindlela ta leswaku tindlu ta migodi ti fanele ku langutisa ku fambisa ku antswa mati ya tona.2.2. Khabinete yi hlamuseriwile hi xiviko xa nhluvuko xa Komiti ya Vaholobye xa ku simeka ku Pfuxa hi vuntshwa ka Miganga ya le Migodini leyi Sweleke ya mikumo leyi faneleke ku suka eka riendzo ra Dyondzo ra Vuringanisi bya Tifeme ta Migodi ya le ya ti 24 ku fika ti 28 Mhawuri 2015.Riendzodyondzo a ri tekiwile ehansi ka Vuhleri bya Xihatla bya Pholisi na Tisisiteme ta Malawulelo leti Fambisaka Sekithara ya Migodi leyi pimanisika pholisi na marimba ya manyikelo ya milawu leyi fambisaka sekithara ya migodi xikan'we na mitolovelo ya tikhamphani ta migodi eAustralia, Chile, Afrika-Dzonga na le Zambia.Nhluvukisonkulu wu katsa vutirhisano exikarhi ka mfumo na tikhamphani ta migodi eku nyikeni tindlu ta kahle na swipimelo swo hanya eka vatirhi va le migodini na swirho swa vaaki; Nxopaxopo wa mbhasiso wa mati eka tikhamphani ta migodi wu le ku endliweni ku hlela ku tshuka ku ve na vutirhisani bya switirhisiwa. Nhluvukiso wa makungu ya cinco wa ndhawu ya tilokixi ta migodi se yi hetisisiwile ya timasipala ta ntlhanu. Tiphurojeke ta nhluvukiso wa ikhonomi yo hatlisisa ta karhi ku simekiwa eka tindhawu to rhumela vatirhi, ku ri na ntshikelelo eka ku tlakusa sekithara ya vurimi eka miganga ya migodi; na ku hatlisisa ku tlakuka ka mfikelelo eka mahlelelo ya swa vutshunguri eka khale ka vatirhi va le migodini, swirho swa vaaki na vatirhi va le migodini va sweswi.Khabinete yi pasisile Ndzawulo ya Mitirho na Switirhisiwa swa Swicelwa ku dyondza maendlelo yo fambisa migodi ya le Australia yo hambana ku pfuna vatirhi va le migodini va vahlampfa va Afrika-Dzonga lava tekaka nkarhi wo leha ku ya emakaya.Khabinete yi tlhele yi pfumelela Ndzawulo ya Rihanyo ku tirhisana na Ndzawulo ya Switirhisiwa swa Swicelwa na vatirhisani van'wana eku nyikeni ka vukorhokeri bya nseketelo eka khale ka vatirhi va le migodini eku tirhaneni na mavabyi ya le ntirhweni, hi xikongomelo xo hunguta na ku sivela mitlhontlho ya rihanyo ra le ntirhweni ra mayelana na migodi.Xikombelo xi endliwile eka Ndzawulo ya Vutshamo bya Vanhu ku hatlisisa nsimeko wa tiphurojeke ta vutshami bya vanhu leti hlanganisiweke hi ku tirhisana na tikhamphani ta migodi.2.3. Khabinete yi pasisile kungu ro antswisa hi ku ya hi mikumo na swibumabumelo swa nkambelo wa nkatsakanyo wa loko ku ri leswaku ku nyikiwa ka tindlu ta mpfuno wa mfumo ku lulamisile vusweti bya nhundzu eka mindyangu na timasipala ta laha kaya.Ku tlula 3 wa timiliyoni ta tindlu se ti nyikiwile hi ku tirhisa phurogireme ya tindlu ya mfumo. Tindlu ta 2.8 wa timiliyoni ti nyikiwile hi ku tirhisa mpfuno wa nhundzu lowu nyikaka munhu vun'winyi bya yindlu leyi tiyimeleke yi ri yoxe eka mindyangu leyi holaka ehansi ka R3500 hi n'hweti. Vumbhoni byi tiyisisa tindlu tanihi xiphemu xa nkoka xa phakeji ya muholo ya vanhu na nsirhelelo wa mindyangu.2.4. Khabinete yi pasisile xiviko eka ku simekiwa ka Nkambelo wa Nsimeko wa Phurogireme ya Basari ya Funza Lushaka xikan'we na Mafambiselo ya Nhlamulo na Antswiso ku suka eka Ndzawulo ya Dyondzo ya Masungulo. Leswi a ku ri xiphemu xa Kungu ra Nkambelo wa Rixaka wa 2014/15.Khabinete yi pasisile leswaku Ndzawulo ya Dyondzo ya le Hansi yi nga tshiki Phurogireme leyi tumbuluxiweke hi 2007 ku tlakusa mphakelo wa vadyondzisi va vuswikoti lava nga na vutivi bya tidyondzo ta xirhangana. Ndzawulo yi ta tlhela yi tekela enhlokweni ndlandlamuxo na engetelelo wa Phurogireme.Vumbhoni bya ntokoto byi kombisa leswaku kungu ra Phurogireme ri fanerile hi ku ya hi swa tipolotiki ta byona, ikhonomi na mbango wa laha vanhu va kurisiweke kona. Byi tlhela byi va byi fanerile swinene hi ku ya hi mbango wo tika wa laha byi simekiwaka kona. Phurogireme yi simekile ku antswisiwa ko yisa emahlweni eka qhinga ra rona, ku katsa na ku sunguriwa ka sisiteme ya ku thola ku suka eka xifundza hi 2012. Yi endlile mpfuneto wa nkoka eka ku tlakuka ku kulu eka ntsariso wa dyondzo yo sungula ya mudyondzisi2.5. Khabinete yi hlamuseriwile hi Rimba ra Xikombo xa Vutsoniwa naswona yi pasisile Xikombo xa Nkandzingano wa Vutsoniwa. Khabinete yi tlhela yi seketela ku ava hi swiphemu ka mfumo hinkwawo ka tisete ta datha hinkwato hi ku ya hi rimbewu, vutsoniwa na vukhale.Xikombo xa Nkandzingano wa Vutsoniwa i xitirho xa nkoka xa ku landzelerisa nkandzingano exikarhi ka vanhu lava hanyaka na vutsoniwa na vanhu lava nga hava vutsoniwa, na ku nyika qhinga ra le henhla ro kambela hi ku hatlisa eka mpimo wa vangwa ra nkandzingano. Leswi swi pfuna eku kongomiseni ku nghenelela ka mfumo swinene eka hinkwaswo.Endlelo ro ava hi swiphemu ri ta kotisa mfumo ku hlamula hi nkarhi eka mitokoto ya ku hlangana loku nga sirhelelekangi. Malulamiselelo na maantswiselo ya Pholisi ya vona venyi, ku nga ka ku nga hunguti mikandzingano leyi, handle ka mpimo wa vuswikoti na ku fana ka vangwa ra nkandzingano.2.6. Khabinete yi pasisile Pholisi ya Vativi va Vukorhokeri bya Vanhu, 2016. Mbuyelo wo katsa hinkwaswo i mphakelo wa ku hlamula hi ku hatlisa na nkoka wa nhluvukiso wa vukorhokeri bya vanhu, hi ku tirhisa nawu wa maendlelo wa vativi va vukorhokeri bya vanhu. Leswi swi vumba rimba ro kotisa leri nga ta kurisa vuxokoxoko bya ndzawulo ya vuthori bya sekithara ya nhluvukiso wa vanhu, leswaku ku ta antswisiwa vukorhokeri bya nhlayiso na nsirhelelo lebyi nyikiwaka mitlawa leyi nga sirhelelekangiki.Ku na xilaveko ntlawa xo hambana xa vativi va vukorhokeri bya vanhu ku katsa na vativi va nhluvukiso wa muganga, vahlayisi, na vativi va Nhluvukiso wa Vuhlangi wa Masungulo; ku hlamula eka ku lulamisa manyikelo ya milawu, swilaveko leswi cincaka swa miganga, na swipimelo swa ikhonomi ya vanhu eka sekithara ya vukorhokeri bya nhlayiso wa vanhu.2.7. Khabinete yi pasisile Xileriso eka ku Tiyimisela ka Mitlawa yin'wana ya Vatirhi lava Thoriweke lava Laviwaka ku Paluxa Tihakelo tin'wana ta swa Timali ta vona, leswi nga ta simekiwa ku sukela hi ti1 Dzivamisoko 2017.Mixungeto eka mafumelo lamanene ku suka eka nkwetlembetano wa swiyimo swa ntsakelo a yi langutani na vatirhi va swivandla swa le henhla ntsena. Sisiteme ya eDisclosure yi le ku langutiweni ku kotisa mitlawa yin'wana ya vatirhi ku paluxa tihakelo tin'wana ta swa timali hi ku nghena eka netiweke naswona phurosese yo tiyisisa yi ta endliwa eka levhele ya ndzawulo.2.8. Khabinete yi pasisile Xiviko xa Tiko xo Landzelerisa lexi Tsariweke xa Xiphemu xa3 xa Afrika-Dzonga mayelana na ku simekiwa ka nhlngeletano ya OECD eka ku Lwa na Vusivanomu na Vaofisiri va Mani na mani va Vahlampfa eka Mixavelano ya Bindzu ra Matiko hinkwawo (Ntwanano wo Lwa na Vusiva-nomu).Xiviko xi hlamusela matshalatshala ya vutirhisani ya mfumo ku kuma, lavisisa na ku tengisa timhaka ta vusivanomu ta vahlampfa. Ntwanano lowu wu kongomisa eka ku tirhisiwa ka nawu wa le makaya ku yirisa vusivanomu bya vaofisiri va vahlampfa. Wu tirha eka vusivanomu lebyi tirhaka na lebyi nga tirhiki, kambe a wu katsi vusivanomu lebyi nga bya laha kaya lebyi baseke na vusivanomu laha muamukeri wo kongoma kumbe wo ka a nga kongomi wa mbuyelo ku nga riki muofisiri wa mani na mani.Xiphemu xa1 xi kongomisile eka ku kuma switirho swa nawu na tindlela leti matiko ya tiamukeleke ku lwa na vusivanomu bya vahlampfa. Xiphemu xa2 xi kongomisile eka xikombelo na ku pfuna ka switirho na tindlela teto. Xiphemu xa3 xi lavile ku kuma khumbho wa ku va tiko ri amukela Nhlengeletano. Xiphemu xa 4, lexi sunguleke hi 2016, xi le ku kongomiseni eka timhaka tin'wana ta ntlawankulu leti yelanaka na matshalatshala yo sindzisa nawu na ku cinca eka manyikelo ya milawu ya laha kaya kumbe rimba ra nhlangano wa Mavandla.2.9. Khabinete yi pasisile makungu lama ringanyetiweke ya vekiweke eka Mhaka ya Bindzu ku veka kahle Ndzawulo ya Timhaka ta Xikaya. Ndzawulo yi fanele ku vekiwa kahle eka sisiteme ya vusirheleri bya mfumo leswaku yi hoxa xandla eka vusirheleri bya rixaka naswona yi kota ku sirhelela vanhu, tisisiteme na datha ya yona.Leswi swi ta kotisa ndzawulo ku phakela vurhumiwa bya yona byo hetiseka tanihi mukotisi wa nkoka wa nhluvukiso wa ikhonomi yo katsa hinkwavo, vusirheleri bya rixaka, mphakelo wa vukorhokeri lowu pfunaka na vulawuri bya vuswikoti.2.10. Khabinete yi pasisile leswaku Vukorhokeri bya Maphorisa ya Afrika-Dzonga byi humesa xiviko xa tinhlayohlayo ta vugevenga ta rixaka xa kotara ya vunharhu ya 2016/17. Tanihilaha swi nga hakona eka xiviko xa vugevenga xa lembe na lembe, xiviko lexi xi ta angarhela swihumelelo swa vugevenga bya swifundzankulu na bya rixaka. Tinhlayohlayo ta vugevenga ti tumbuluxiwile ku suka eka datha ya vugevenga leyi tsarisiweke eka levhele ya xitichi.Ku humesiwa ka kotara ku ta kotisa mfumo ku landzelerisa swikongomisokulu, ngopfungopfu hunguto wa vugevenga byo tika lebyi vikiweke, hilaha swi vekiweke hakona eka Rimba ra swa Maqhinga ra Theme ya le Xikarhi naswona xi nga tirhisiwa tanihi lemukiso wo rhanga ku tiyisisa mitirho yo sivela vugevenga na maqhinga ya mfumo.2.11. Khabinete yi hlamuseriwile hi kungu ra Holobye wa Maphorisa ku hlambanya ndzivalelano hi ku ya hi Nawu wa Vulawuri bya Swibamu, 2000 (Nawu wa Nomboro 60 wa 2000), eka nkarhi wa tin'hweti ta tsevu ku tlakusa ku nghenelela ka muganga, naswona wu ta sungula hi ti1 Dzivamisoko 2017 na ku hela hi ti 30 Ndzati 2017.Ndzivalelano wu ta hunguta ku hangalasiwa ka swibamu leswi kumiweke swi nga ri enawini leswi swi nga ta vanga ku hunguteka ka vugevenga laha xigevenga xi tivekaka eka muxanisiwa.Ndzivalelano wu ta kongomisa eka vinyi va swibamu na/kumbe swibuluki leswi landzelaka eAfrika-Dzonga:a) Vanhu lava nga na swibamu na/kumbe swibuluki leswi nga riki enawini leswi hangalaka, ku katsa na lava va khumbhekeke eka migingiriko ya vugevenga byin'we kumbe ku tlula; nab) Vanhu lava kumeke ndzhaka ya swibamu na/kumbe swibuluki na ku tsandzeka ku landzelela swihlawulekiso swa Nawu wa Vulawuri bya Swibamu.2.12. Khabinete yi pasisile Qhingha ro Lwa na Vugevenga bya ntlawa ku lulamisa vugevenga bya ntlawa eka ku vonakala ka byona hinkwako hi ndlela ya endlelo ra mfumo hinkwawo. Leswi swi fambisana na Kungu ra Nhluvukiso wa Rixaka ku tiyisisa leswaku vanhu lava hanyaka eAfrika-Dzonga va titwa va hlayisekile emakaya, eswikolweni na le mitirhweni, na ku tiphina hi vutomi bya miganga handle ko chava. Leswi swi tlhela swi tekela enhlokweni leswaku vugevenga na madzolonga a hi ntsena mhaka ya vusirheleri, kambe swi na timintsu to enta eka ikhonomi na vanhu na switandzhaku.2.13. Khabinete yi pasisile ndzhendzheleko wa vu3 wa Afrika-Dzonga wa xiviko xa tiko xa Nxopaxopo wa Nkarhi na nkarhi wa Misava hinkwayo, ku nyikiwa ku va xi ta xopaxopiwa hi Ntlawa wo Tirha wa  Nxopaxopo wa Nkarhi na nkarhi wa Misava hinkwayo, eka Huvo ya Timfanelo ta Ximunhu ya Nhlangano wa Matiko (UN) hi Mudyaxihi 2017.Xiviko xi kombisa hi nhluvuko lowu endliweke hi Afrika-Dzonga eku fikeleleni timfanelo ta ximunhu na mitshuxeko wa nkoka lowu nga eka Vumbiwa.Nxopaxopo wa Nkarhi na nkarhi wa Misava hinkwayo i phurosese ya muxaka wa yona yi ri yoxe leyi khumbhaka nxopaxopo wa tirhekhodo ta timfanelo ta ximunhu ta 193 wa Matiko ya Swirho swa UN hinkwaswo kan'we eka malembe ya mune yan'wana na yan'wana. Wu nyika nkateko eka Matiko hinkwawo ku tivisa migiriko leyi ya wa endleke ku antswisa swiyimo swa timfanelo ta ximunhu ematikweni ya vona na ku hlula mitlhontlho ku va ku ta tiphiniwa hi timfanelo ta ximunhu. Wu tlhela wu katsa ku avelana mitolovelo yo antswa ya timfanelo ta ximunhu emisaveni hinkwayo.2.14. Khabinete yi pasisile ku rhumeriwa ka Xiviko xa Tiko xo humelela endzhaku ka malembe ya Mune xo sungula eka Nhlengeletano ya 2005 ya Nsirhelelo na Ntlakuso wa ku Titwa ka Mfuwo ko Hambanahambana, eka UNESCO.Nhlengeletano yi tekela enhlokweni leswaku tinhundzu na vukorhokeri bya mfuwo swi fambisa vutitivisi, mitolovelo na nhlamuselo. Mfuwo wu na vuswikoti byo va wun'wana wa vanghenisa xandla vo tiya swinene eka ikhonomi, eka ntirhisano wa vaaki na le ku hunguteni vusweti.Swikombiso swo humelela i ku amukeriwa ka maqhinga yo twananisa ya mune: Qhinga ra Ikhonomi yo Humelela ya Mzansi; Qhinga ra Ntirhisano wa Vaaki; Kungu ra Nhluvukiso ra Rixaka na Qhinga ra Ku kula ka Ndlela Yintshwa; na vuyimeri bya Ndzawulo ya Mfuwo na Ndhavuko lebyi tumbuluxiweke hi ku hetiseka na Tibodo. Afrika-Dzonga ri tlhele ri endla nhluvuko wa nkoka eku tekeleni enhlokweni nkoka wa tindzimi ta laha tikweni eka pholisi na nawu.3. Milawumbisi3.1. Khabinete yi pasisile Nawumbisi wa Afrika-Dzonga wa Mavandla ya Rihanyo ya Mani na mani ya Rixaka ku va ya andlariwa ePalamende. Wu nyika ku tumbuluxiwa ka Mavandla ya Rihanyo ya Mani na mani ya Rixaka ya Afrika-Dzonga (NAPHISA), mitirho, matimba na timfanelo ta wona.NAPHISA yi kongomisa ku fikelerisa vuvabyi lebyi hlanganisiweke na ku tirhisana na ndzavisiso wa ku vaviseka, mbalango, vuhleri na nkambelo wa vukorhokeri na ku nghenelela loku kongomisiweke eka swiphiqo swikulu swa rihanyo ra mani na mani leswi khumbhaka vanhu eAfrika-Dzonga. Leswi swi ta tlakusa vutshila byo landzelerisa mavabyi yo ka ya nga tluleli, na yo tlulela na ku vaviseka, leswi nga ta pfuna ku kuma hi ku hatlisa, ku sivela, na ku hlamula eka swiyimo leswi. Eku heteleleni leswi swi ta hoxa xandla eka vulawuri bya mavabyi na hunguto wa vuvabyi na mafu.NAPHISA ku ta va xitirhisiwa xa rixaka lexi tirhelaka ntsakelo wa rihanyo ra mani na mani naswona xi endleriwe ku nyika sisiteme ya nsirhelelo wa rihanyo lowu kongomisaka eka mfikelelo, ndzingano, vuswikoti na nkoka.3.2. Khabinete yi pasisile Nawumbisi wa Antswiso wa Vukorhokeri bya Vuhlahluvela sayense bya Rihanyo ra Rixaka lowu nga andlariwa ePalamende. Leswi swi antswisa Nawu wa Vukorhokeri bya Vuhlahluvela sayense bya Rihanyo ra Rixaka (Nawu wa Nomboro 37 wa 2000).Miantswiso leyi ringanyetiweke yi lava ku antswisa mafumelo, vutihlamuleri, na timali ku kota ku yisa emahlweni ka Vukorhokeri bya Vuhlahluvela sayense bya Rihanyo ra Rixaka. Leswi swi ta kotisa vukorhokeri bya rixaka ku nyika mfembo wa vukorhokeri bya vuhlahluvela sayense bya rihanyo wa nkoka wa mali na hi vuswikoti swinene, leswaku ku tlakusiwa nkoka wa nhlayiso wa vutshunguri lebyi nyikiwaka vavabyi hi ku tirhisa mafambiselo ya vutshunuri lebyi faneleke na ya vukheta.3.3. Khabinete yi pasisile leswaku Nawumbisi wa Antswiso wa Vadyuhari, 2016 wu kandziyisiwa ku kuma miehleketo ya vaaki. Nawumbisi wu antswisa Nawu wa Vadyuhari 13 wa 2006. Miantswiso yi vula swo karhi eka nsirhelelo na tindlela to landzelela leti nga ta hoxaka xandla eku nyikeni mbango wo hlayiseka na ku sirheleleka eka vadyuhari.Milawumbisi yi kongomisa ku tiyisisa tindlela ta nandzeleriso na nkambelo eka vukorhokeri bya vadyuhari hi ku veka tindlela to pfuna ku sindzisa nawu eka lava nga landzeleliki leswi katsaka ku nghenisa mixupulo. Leswi swi ta tiyisisa leswaku vadyuhari va na mfikelelo eka vukorhokeri bya nkoka byo fana na vanhu, rihanyo, bya le migangeni, na nhlayiso wa ndhawu yo tshama kona.3.4. Khabinete yi pasisile nkandziyiso wa Nawumbisi wa Antswiso wa ku Tlakusa Nkwama, 2016 ku kuma miehleketo ya vaaki. Ku yisa emahlweni, Khabinete yi pasisile ku herisiwa ka mikwama leyi nga kona na mahlanganiselo ya tinhundzu ta vona na swikweleti ku ya eka Nkwama wun'we. Nawumbisi wu antswisa Nawu wa ku Tlakusiwa ka Nkwama, 1978 lowu hundzeriweke.Nawumbisi wu vevukisa tihlamulo eka timhangu na ku pfumelela ku vekiwa ka hunguto wa nxungeto na maqhinga ya swa nhluvukiso hi ku tirhisa mahlanganiselo ya mikwama leyi nga kona ku katsa na tinhundzu ta vona na swikweleti ku ya eka Nkwama wo Wisisa na Nhluvukiso wa Vanhu wa Rixaka wun'we. Ku tlakusa nkwama ka vuswikoti bya Nawu ku ta vuyiseriwa naswona nkwama a wu nga ta kota ntsena ku angula loko mphalalo wa vanhu wu laveka, kambe wu ta angula ku hunguta mixungeto na ku hluvukisa miganga.3.5. Khabinete yi pasisile ku rhumeriwa ka Nawumbisi wa Antswiso wa Milawu ya Mafambiselo ya swa Mbango ya Rixaka, 2016 ePalamende. Miantswiso leyi ya Nawu wa swa Mbango wa Rixa, 1998 (Nawu wa Nomboro 107 wa 1998) xikan'we na nhlayo ya Milawu ya Mafambiselo ya swa Mbango yo Karhi.Leswi swi ta tiyisa: mafambiselo ya mbango lawa ya hlanganisiweke; sisiteme yin'we ya mafambiselo ya mbango; tindlela ta ku sindzisa nawu na ku landzelela; swimilana na swiharhi swo hambanahambana na nhlayiso; mafambiselo ya nkoka wa moya; mafambiselo ya thyaka; na mafambiselo ya le ribuweni lawa ya hlanganisiwe.3.6. Khabinete yi pasisile Mpfapfarhuto wa Nawumbisi wa Xinawana xa Vun'winyi bya Misava ya swa Vurimi, 2017 wu kandziyisiwa ku kuma miehleketo ya vaaki. Mpfuxeto wa Misava wu fanerile ku pfula vuswikoti bya sekithara yo cincacinca, yo kula na ku tumbuluxa mitirho ya sekithara ya swa vurimi.Eka swin'wana swa swona, Nawumbisi wu nyika mbuyelo eka ku tumbuluxiwa ka Khomixini ya Misava leyi nga ta tiyisisa malawulelo ya mbango ya le rivaleni na yo pfuna swinene eka ku endliwa na ku tirhisiwa ka mahungu lawa ya faneleke ya pholisi eka vun'winyi na ku tirhisiwa ka misava ya swa vurimi.Leswi swi ta antswisa vuswikoti bya mfumo ku landzelerisa na ku kambela ku landzelela ka wona xileriso xa vumbiwa ku tiyisisa vun'winyi bya misava na ku lulamisa loku yelanaka, hi xikongomelo xo teka magoza yo lulamisa mivuyelo ya xihlawulambala xa khale.Leswi swi hoxa xandla eka xivono xa Kungu ra Nhluvukiso wa Rixaka xa ku pfuxa hi vuntshwa tindhawu ta le makaya, ku kula ka ikhonomi loku katsa hinkwavo na hunguto wa vusweti leswi tlhelaka swi tshembhela eku tumbuluxiweni ka mfikelelo wo tala wa ndzingano eka misava na vusirheleri bya vun'winyi bya misava eka MaAfrika-Dzonga hinkwawo.3.7. Khabinete yi pasisile ku kandziyisiwa ka Nawumbisi wa Vativi va swa Nhundzu, 2016 eka Gazete ya Mfumo ku kuma miehleketo ya vaaki. Nawumbisi wu herisa Nawu wa Timhaka ta Tikhamphani to Xavisa tindlu, 1976 (Nawu wa Nomboro 112 wa 1976).Nawumbisi wu hlamula eka ku cinca ka swipimelo swa makete na ku cincacinca, na ku tikarhatela ku tumbuluxa mbango lowu kotisaka ku tlakusa nghingiriko wa ikhonomi eka makete wa tinhundzu.Wu tlhela wu lulamisa xilaveko xo tlakusa ku landzelela na ku sindzisa nawu, xikan'we na ku tiyisisa cinco eka sekithara na ku lawula matikhomelo na mahanyelo vativi va tinhundzu.Leswi swi fambisana na Kungu ra Nhluvukiso wa Rixaka leri lavaka cinco wa vutshamiso bya vanhu na ikhonomi ya ndhawu ya rixaka hi ku tirhisa, eka swin'wana swa swona, nxopaxopo wa tipholisi ta tindlu na marimba ya manyikelo ya milawu ku fikelela ku antswa timfanelo ta vumbiwa. Leswi swi ta tiyisisa leswaku mphakelo wa tindlu wu tirhisiwa ku vumba nakambe malokixi na madoroba na ku tiyisa ku langutela ku hanya ka mindyangu.3.8. Khabinete yi pasisile Nawumbisi wa Antswiso wa Xikweleti xa Tindlu na Mpaluxo wa Xikweleti, 2016 ku va wu kandziyisiwa ku kuma miehleketo ya vaaki. Nawumbisi wu antswisa Nawu wa Xikweleti xa Tindlu na Mpaluxo Xikweleti, 2000 (Nawu wa Nomboro 63 wa 2000).Nawumbisi wu lulamisa mitlhontlho ya vutshamiso bya vanhu leyi kombisiweke eka Kungu ra Nhluvukiso wa Rixaka. Leswi swi katsa: swivumbeko swa vutshamiso leswi nga tirhiki etikweni hinkwaro; mitlhontlho leyi malokixi na madoroba ya langutaneke na yona; makunguhatelo ya xiyimo xa le hansi ya ndhawu na mafumelo ya vuswikoti.Nawumbisi wu lava ku nyika timali ta tindlu leti fambisanaka na xiyenge xa 26 xa Vumbiwa, lexi lerisaka leswaku “un'wana na un'wana u na mfanelo ya yindlu yo ringanela”. Wu ya emahlweni wu nyika Hofisi ya Mpaluxo matimba ku kuma na ku lavisisa swivilelo swa mayelana na swikweleti swa tindlu. Leswi swi ta khutaza ku landzelela hi mavandla ya swa timali naswona swi ta hoxaka xandla eku antswiseni tindlela ta vulombisi na mitolovelo ya mavandla ya swa timali hi mayelana ni swikweleti swa tindlu.3.9. Khabinete yi pasisile ku kandziyisiwa ka Nawumbisi wa Antswiso wa Vurhangeri bya Xintu na Rimba ra Mafumelo, 2016 eka Gazete ya Mfumo ku kuma miehleketo ya vaaki. Ku antswisiwa loku ka Nawu wa Vurhangeri bya Xintu na Rimba ra Mafumelo, 2003 (Nawu wa Nomboro 41 wa 2003).Miantswiso yi tirhanana na mitlhontlho leyi nga ku tokotiweni hi ku tumbuluxa na ku tumbuluxa nakambe swivumbeko swa vurhangeri bya xintu na, laha swi faneleke, ku herisa swivumbeko swin'wana.Xikongomelo i ku tiyisisa ku tumbuluxa nakambe ka kahle ka mimfumo ya xivongo tanihi tihuvo ta xintu; ku tumbuluxiwa ka tihuvo ta vuhosi na vuhosikazi; na ku herisiwa ka vulawuri bya muganga.3.10. Khabinete yi pasisile Nawumbisi wa Vulamuri bya Matiko hinkwawo ku va yi tivisiwa ePalamende. Xikongomelo xa Nawumbisi i ku antswisa mfikelelo eka vukorhokeri bya vululami na ku tiyisisa ku fikelela xikongomiso xa Kungu ra Nhluvukiso ra Rixaka xa ku ndlandlamuxa bindzu na vuvekisi na ku yisa Afrika-Dzonga emisaveni hinkwayo.Nawumbisi wu katsa Nawu wa Xikombo eka Vulamuri bya swa Bindzu bya Matiko hinkwawo, hilaha wu amukeriweke hakona hi Khomixini ya Nhlangano wa Matiko eka Nawu wa Nxaviselano wa Matiko hinkwawo. Leswi swi nga ha tirhisiwa hi bindzu ku ntshuxa mikanetano ya vona ya swa bindzu ra matiko hinkwawo naswona hi ku ya hi leswi mavandla ma nga kumaka masagwadi ya vulamuri lama kotaka ku sindziseka xinawu. Goza rero ri nga ha hoxaka xandla eka ku tlakuka ka ku kula ka ikhonomi na vuvekisi xikan'we na ku tiyisisa leswaku Afrika-Dzonga i ndhawu yo koka mahlo eka muhlangano ta matiko ya misava hinkwayo ku ololoxa mikanetano ya swa mabindzu ya vona.4. Xiyimo xa Khabinete eka timhakankulu4.1. Khabinete yi hlangana na Phuresidente Jacob Zuma eku aleleni mikwetlembetano exikarhi ka MaAfrika-Dzonga yan'wana na vahlampfa. Madzolonga lama fambisaneke na ku kombisa ku vilela ka sweswi ka muganga wa Tshwane a ya amukeleki naswona ya hava ndhawu eka xidemokirasi xa hina. Vukorhokeri bya Maphorisa ya Afrika-Dzonga (SAPS) byi tiyimiserile ku nyika nhlamulo yo hatlisa eka swihumelelo swa madzolonga na ku phanga.  Vugevenga i nala wa hinkwerhu naswona hi ku tirhisana hi nga lulamisa timhaka leti khumbhaka miganga ya hina. Hambiswiritano ku hava ndhawu ya migingiriko ya madzolonga kumbe ku chavisana. Ku hava swirilo leswi nga tshukaka swi seketela swirho swa muganga ku va swi veka nawu emavokweni ya swona.Hi ku tirha ehansi ka nawu hi nga endla miganga ya hina yi hlayiseka na ku sirheleka swinene. Vaakatiko va fanele ku tirhisana na SAPS na vuyimeri byin'wana bya ku sindzisa nawu.4.2. Mfumo wu xiyaxiya swivilelo swa vatleketli va malahla va kontraka hi mayelana na khumbho lowu tiphurojeke ta eneji leyi pfuxetiwaka ti nga va ka na wona eka mphakelo wa malahla eka Eskom, leswi nga ha khumbhaka mitirho eka vumaki bya vona. Mfumo wu pfule minyangwa eka mikanerisano yo pfuna na varhangeri va xiviri va bindzu ra titiraka ya malahla ku lulamisa timhaka.Mfumo wu fanele ku tirha hi vutihlamuleri eka makunguhatelo ya eneji ya wona ku tiyisisa ku yisa emahlweni na mphakelo wa eneji yo xaveka. Sisiteme yi tshembhela eka nkatsano wa lodi ya mpimohasi leyi faneleke ku phakeriwa (malahla na nyutliya) ku cincana ka mphakelo wa gezi (leswi pfuxetekaka na gasi). Swi le rivaleni ku suka eka mpfapfarhuto wa 2016 wa Kungu ra Xitirhisiwa lexi Hlanganisiweke leswaku Afrika-Dzonga ri ta ya emahlweni ku rhumela gezi eka swihlovo swa eneji ya masungulo.4.3. Khabinete yi tekela enhlokweni xiboho xa Khoto ya le Henhla ya N’walungu wa Gauteng eka xiboho xa Afrika-Dzonga xo tihumesa eka Khoto ya Vugevenga bya Matiko ya Misava (ICC). Khabinete ya swi tiva leswaku Palamende yi le ku langutiseni ka nghingiriko lowu faneleke.Khabinete yi yima hi xiboho naswona yi tumbuluxile xipanu xa ntirho wa xithekiniki ku hluvukisa kungu ro landzelela.4.4. Murhangeri wa Mavuthu ya Rixaka ya Afrika-Dzonga Phuresidente Jacob Zuma u fambisile mitlangelo ya Siku ra Mavuthu yo Hloma ra vu 5 leyi a yi khomeriwile eDurban hi ku katsana na ku tsundzuka malembe ya 100 ya ku mbombomela ka SS Mendi leswi a swi khomeriwile eUnited Kingdom hi ku landzelana. Khabinete yi xixima na ku tsundzuka swirho swa Mavuthu ya Vatirhi va laha Kaya va Afrika-Dzonga lava lahlekeriweke hi vutomi bya vona hi nkarhi wa nghozi ya le lwandle yo chavisa swinene eka matimu ya masocha ya Afrika-Dzonga. Lava a ku ri vavanuna va vurhena lava hlamuleke eka xirhambo xa matimba ya Vafumi hi nkarhi lowuya ku ya korhoka.4.5. Ku landzelerisa ku tiviwa ka ntungu wa xivungu xa Fall Army, mfumo wu rhangeriwile hi Ndzawulo ya Vurimi, Swihlahla na swa Tinhlapfi wu le ku yeni emahlweni na vuhleri bya ku hangalaka na ku onhaka, xikan'we na migingiriko yo lemukisa ku nyika varimi mahungu ya xithekiniki ya nkahoxeko na tindlela ta vulawuri xikan'we na ku tiyisisa ntsariso wa xilamulelamhangu wa vutihlamuleri wa tikhemikhali ta swa vurimi.Ndzawulo yi tlhele yi sungula ntlawa wa nghingiriko wa xihesi, lowu hlanganaka nkarhi na nkarhi ku kambela nhluvuko na mivuyelo na tindzawulo ta xifundzankulu hinkwato ta vurimi, swirho swa bindzu na mihlangano ya mbalango. Kungu ra Nhlamulo ra Xihatla ra xihesi xa Swimilana ra Afrika-Dzonga, leri tirhanaka na ku kumeka ka xihesi xintshwa, se ri le ku tirheni ku lwa na xivungu xa Fall Army. Mfumo wu ta emahlweni na ku tihlanganisa ka wona na Muganga wa Nhluvukiso wa le Dzongeni wa Afrika ku tiyisisa leswaku milemikiso ya masungulo ya michaviso leyi ya swa ntivo-vutomi yi kona.4.6. Khabinete yi navelela vakhandziyi lava vavisekeke loko switimela swimbirhi leswi nga chayisana exitichini xa switimela eRosslyn eN'walungu wa Pitori ku va va hatla va hola na ku hundzisela ku khensa ka yona eka vukorhokeri bya xilamulelamhangu eka ku hatlisa ka vona ku ya pfuna lava vavisekeke.  Ntirho hi bodo ya ndzavisiso eku endleni vulavisisisi lebyi heleleke eka xivangelo xa nghozi na swiyimo swa yona swi fanele ku va swa xirhangana leswaku ku ta siveriwa ku humelela nakambe nkarhi lowu taka.5. Mahungu yo chavelela na ntwelavusiwana  5.1. Khabinete yi hlangana na Phuresidente Jacob Zuma eku hundziseleni ka ku chavelela eka ndyangu wa Muavanyisi Essa Moosa, loyi a ri rivoningo ra swa vuavanyisi loyi a tirheleke Afrika-Dzonga hi ku hambana loko a nga si ya ephenxenini tanihi muavanyisi wa le Khoto ya le Henhla ya le Kapa-Vupeladyambu hi 2011. U ta tsundzukiwa hi ku tinyiketela ka yena eku tlakuseni na le ku sirheleleni timfanelo ta ximunhu, xikan'we na hi ku tinyeketela ka yena eka nawu. Loko a nga si suka eka vuavanyisi u tirhile tanihi qgwetha ra timfanelo ta ximunhu naswona a rhanga eku tlhontlheni ku tlula nawu ka xihlawuhlawu ko fana na ku khomiwa handle ko tengisiwa. U tlhele a va xirho xa lava sunguleke Nhlangano wa Maqgwetha ya Xidemokirasi ya Rixaka.5.2. Phuresidente Jacob Zuma u hlambanya Nkosi wo Hlawuleka wa Xifundzankulu wa Ximfumo wa mufi wa vutivi bya ku lwela ntshuxeko na khale ka mubohiwa wa le Robben Island, Tat. Collen Monde Mkunqwana loyi a loveke vhiki leri hundzeke hi ti 21 Nyenyenyana 2017. Tat. Mkunqwana u huma eka rixaka ra Tat. Makhanda Nxele, nhenha leyi rhangeleke ku hlasela MaBrithixi eGrahamstown, masipala wa kona sweswi wu thyiwile vito ra Makana.Vuxokoxoko bya nkosi byi ta tivisiwa hi Mfumo wa Xifundzhankulu xa Kapa-Vuxa.5.3. Khabinete yi tlhela yi hundzisela marito yo chavelela eka ndyangu wa Mirriam Tladi, mhani wa Afrika-Dzonga wa matsalwa na wansati wo sungula ku tsala novhele. Man. Tladi loyi a nyikiweke xidlodlo xa Order of Ikhamanga u humelerile eka vuhlonga bya vutsari hambi leswi a yirisiwile ku suka Yunivhesiti ya Witwatersrand hi swihehlo swa xihlawuhlawu.5.4. Khabinete yi hlangana na Phuresidente Jacob Zuma eku hundziseleni ku chavelela eka mindyangu ya swirho swinharhu swa Mavuthu ya le Lwandle swa Afrika-Dzonga na vatirhi va vuako vanharhu ku suka eka Ndzawulo ya Mitirho lava loveke loko va karhi va tirha eka goji ra phayiphi ya nkululo eNaval Base eDurban. Masocha yanharhu a ya ringeta ku pfuna vatirhi va Ndzawulo ya Mitirho lava a va ri ku tikeriweni hi ku hefemula ehansi ka misava.5.5. Khabinete yi hundzisela marito yo chavelela ya yona eka mindyangu ya vanhu va nkombo lava loveke eka nghozi ya mimovha yo tala eR34 exikarhi ka Vryheid na Dundee loko tilori na mimovha yimbirhi swi chayisanile.5.6. Miehleketo ya tiko na swikhongelo swi na ndyangu wa n'wana lotsongo Richard Thole loyi a weleke emugodini lowu nga ha tirhiki eBoksburg, hi Muqgivela. Khabinete yi khensa xipanu xa vaponisi lava nga ku endleni ka matshalatshala hinkwawo ku tiyisisa leswaku Richard u vuyiseriwa eka mana wa yena.5.7. Khabinete yi rhumela ku chavelela ka yona eka ndyangu na vanghana lava lahlekeriweke hi varhandziwa va vona hi nkarhi wa ndhambi eN’walungu-Vupeladyambu, ndhawu ya Rustenburg.  6. Ku hoyozele6.1. Khabinete yi hoyozela Murhumiwa Xawier Carrim eka ku sungula ka yena ntirho tanihi Mutshamaxitulu wa Huvo yo Angarhela ya Nhlangano wa Bindzu wa Misava hinkwayo hi 28 Nyenyenyana 2017. Leri i ro sungula ku va Afrika-Dzonga ri hlawuriwa eka xivandla lexi naswona i ravumune ntsena ku va hofisi leyi yi khomiwile hi MaAfrika.6.2. Khabinete yi hoyozela Khamphani ya Switichi swa swihahampfhuka ya Afrika-Dzonga ku va yi pimanisiwa na tikhamphani ta khume ta le henhla leti fambisaka switichi swa swihahampfhuka swo va enkarhini emisaveni, hi ku ya hi OAG vuhahi bya Misava hinkwayo. Xitichi xa swihahampfhuka xa Matiko hinkwawo xa OR Tambo xifikelerile xiyimo xa vu 8 eka ntlawa wukulu wa switichi swa swihahampfhuka, Xitichi xa swihahampfhuka xa Matiko hinkwawo xa le Kapa xi le ka xiyimo xa vu 6 eka ntlawa wa switichi swa swihahampfhuka swa le xikarhi loko Xitichi xa swihahampfhuka xa Matiko hinkwawo xa  King Shaka xi kumile xiyimo xa vu 10 eka ntlawa wa switichi swa swihahampfhuka leswitsongo.6.3. Khabinete yi hoyozela Mamelodi Sundowns ku va yi hlurile eka Nhlangano wa Bolo ya milenge ya Khapunkulu ya Afrika (CAF). Mamelodi Sundowns yi tiyisisile leswaku i xipano xo antswa eka Tikonkulu endzhaku ko hlula TP Mazembe 1-0. Ha tshembha leswaku ku hlula loku ku ta famba ku ya ekule eku hlohloteleni swipanu swin'wana ku landzela magoza ya Mamelodi Sundowns.7. Ku thoriwaKu thoriwa hinkwako ku va kona endzhaku ka ku kambela ntiyiso wa tidyondzo na mbhasiso lowu faneleke.7.1. Man. Zanele Monnakgotla tanihi Xirho xo ka xi nga ri xa Vurhangeri eka Bodo ya Huvo ya Swipimelo ya Afrika-Dzonga.7.2. Vafambisi vo ka va nga ri va Vurhangeri eka Khamphani ya Mfumo ya Nhlangano wa Ndzindzakhombo wa Nxungeto wo Hlawuleka (SOC):a) Man. Tando Mbatsha (ku thoriwa nakambe); nab) Man. Tshwarelo Moutlane (ku thoriwa nakambe).7.3. Vafambisi vo ka va nga ri va Vurhangeri eka Bodo ya Bangi ya Nhluvukiso wa swa Vurimi na Misavaa) Man. Dumo Motau (ku thoriwa nakambe);b) Man. Thembekile Thelma Ngcobo (ku thoriwa nakambe); nac) Man. Gugu Mtetwa.7.4. Tat. TS Mokoena tanihi Mufambisi-Jenerali wa Ndzawulo ya Switirhisiwa swa Swicelwa.Swivutiso:Donald LiphokoRiqingho: 082 901 0766 "
Xitatimende xa Nhlengeletano ya Khabinete xa ti 15 Nyenyankulu 2017,16 Mar 2017,https://www.gov.za/speeches/statement-cabinet-meeting-15-march-2017-16-mar-2017-0000,https://www.gov.za/ts/speeches/statement-cabinet-meeting-15-march-2017-16-mar-2017-0000,"1. Swibohonkulu Swa Khabinete1.1. Khabinete yi hlamuserile hi Swiviko swa Mivuyelo ya Matirhelo yo Antswisa ya Kotara ya Vunharhu eka nkarhi wa ku suka eka n’hweti ya Nhlangula ku ya eka N'wendzamhala 2016, leswi landzelerisaka nsimeko wa Nghingiriko wa Nongonoko wa Mfumo hi ku fambisana na swihlawulekiso swa Rimba ra swa Maqhinga ra Nkarhi wa le Xikarhi na Kungu ra Nhluvukiso wa Rixaka.Vaholobye va Mitlawa leyi Faneleke, hi ku tirhisa GCIS, va ta fambisa tinhlengeletano ta ntlawa wa vuhangalasi bya mahungu ku nyika magoza lawa tindzawulo ti ya fikeleleke eka nkarhi.Timhaka ta nkoka leti landzelaka ti ta hlamuseriwa hi nkarhi wa tinhlengeletano ta ntlawa wa vaholobye.a. Cinco wa ikhonomi1.2. Cinco wa Ikhonomi wu lava ku cinca ko hetiseka emasungulweni ya mbuyelo wa masungulo wa ikhonomi ya Afrika-Dzonga; wu tlhela wu lava ku cinciwa ka tiphetheni ta ku nghenelela hi vanhu lava khale a va nghenesiwi eka ikhonomi.1.3. Endzhaku ka xitiviso xa Mfumo xa leswaku wu ta tumbuluxa vamaki va vantima va 100 eka nkarhi wa le xikarhi ku fikelerisa cinco wa ikhonomi, Vamaki va Vantima va 27 va seketeriwile ku sukela loko ku sunguriwile phurogireme, 9 wa vona va seketeriwile eka kotara leyi.1.4. Nseketelo wa mfumo wu endlile ntsengo lowu kumbeteriweke wa vuvekisi bya sekithara yo ka yi nga ri ya mfumo wa R956 wa timiliyoni loko mitirho ya 1 053 yi kumbeteriwa ku tumbuluxiwa. Ku engetela, nkwama lowukulu wa Mabindzu ya Nhluvukiso wa Vumakelo (IDC) wa vamaki va vantima wu fikile eka R4, 575 wa tibiliyoni, ku suka eka kotara yo sungula ya 2015/16 ku ya eka kotara ya vunharhu ya 2016/17.b. Vuvekisi   1.5. Eka matshalatshala yo tlakusa tilevhele ta ntshembho, Mfumo hi ku tirhisa Invest SA wu kumile tiphurojeke ta nkhumbho wa le henhla ta 40 leti nga lulamela ku simekiwa eka malembe mambirhi lawa ya landzelaka. Nseketelo ku suka eka Ndzawulo ya Mabindzu na Vumaki wu kokile rinoko ra vuvekisi bya sekithara yo ka yi nga ri ya mfumo bya R4 wa tibiloyoni, ku ri na vuswikoti bya ku hlayisa na ku tumbuluxa kwalomu ka mitirho ya 3 614 hi kotara ya Ndzati-N'wendzamhala 2017.Dube TradePort yi kokile rinoko ra R1.3 wa tibiliyoni ta vuvekisi bya sekithara yo ka yi nga ri ya mfumo loko SEZ ya Xitichi xa swihahampfhuka xa Matiko hinkwawo xa OR Tambo yi kokile rinoko ra vuvekisi bya sekithara yo ka yi nga ri ya mfumo bya R260 wa timiliyoni.1.6. Matshalatshala ya vuntsumi bya ikhonomi lawa ya sunguriweke ya tswarile ku kula ka mixaviso ya swimakiwa swa nkoka lowu engeteleriweke wa swirhumeriwa ematikweni mambe hi R247 wa timiliyoni leswi tisaka ntsengo lowu hlengeletiweke wa lembe ku ya eka R4. 105 wa tibiliyoni.1.7. Vuvekisi byo Kongoma bya Matikomambe (FDI) byi tiyisisa leswaku Afrika-Dzonga ri tshama ri ri mahetelelo ya vuvekisi lebyi tsakeriwaka. Swiengetelo swa kotara ya vu3 leswi nga ku endliweni swi yimela vuswikoti bya (FDI) bya R4.55 wa tibiliyoni ngopfungopfu eka sekithara ya eneji na tikhemikhali. Leswi swi tisa ntsengo wa vuswikoti bya FDI eka R34.892 wa tibiliyoni. Vatirhi va le ku tirheni swinene ku fambisa vuvekisi bya vuswikoti lebyi ku suka emasungulweni ku ya eka xiviri1.8. Phuresidente Jacob Zuma u ta simeka Invest SA National One Stop Shop ekhamphasini ya le Pitori, eSunnyside.c. Nhluvukiso wa mabindzu lamatsongo1.9. Tanihi xiphemu xa ku simekiwa ka 30% ‘leyi vekiweke etlhelo’ ya ntsengo wa ntirhiso wa nkumo eka tiSMME, Vutameri bya Mali ya Tiko byi xopaxopile Swinawana swa Rimba ra Pholisi ya Nkumo lowu Tsakeriwaka na ku kandziyisa miantswiso hi Sunguti 2017.1.10. Eka kotara yo vika – Ndzawulo ya Nhluvukiso wa Mabindzu Lamatsongo yi seketerile mabindzunyingi ya le malokixini ya 1,388 na mabindzu ya 48, hi ku tirhisa swinavetisi.1.11. Mfumo wa le xikarhi na wa xifundzankulu wu tirhisana ku pfuxeta tindhawu ta nhluvukiso wa swa vumaki ta laha kaya, leswaku ku ta seketeriwa mabindzu lama nga kona na ku koka rinoko ra mabindzu yantshwa. Ku fikela sweswi, Tindhawu ta nhluvukiso wa swa Vumaki ta Komani (Kapa-Vuxa) ti amukela tikhamphani ta 30 na ku thola vanhu va 555, loko ndhawu ya Botshabelo (Free State) yi seketela miholo ya vanhu va kwalomu ka 10 000.d. Vurimi na nhluvukiso wa makaya1.12  Loko se swiyimo swa dyandza leswi yeke emahlweni nkarhi wo leha, ku sukela hi 2014, swi sungurile ku hunguteka eka kotara ya vumune ya 2016 loko ku na mpfula ku tisile ku tshemba kuntshwa eka ikhonomi ya hina, khumbho wu ta teka tin'hweti ti nga ri tingani. Ntungu lowa ha ku va ka kona wa Fall Armyworm eLimpopo wu tisa nxungeto wuntshwa eka swirin'wa.1.13  Hi nkarhi wa kotara, 374 299 wa tihekitara ta misava leyi nga tirhisiwiki hi ku hetiseka yi rimiwile emapurasini ehansi ka Phurogireme ya Nhluvukiso na ku Kuma mali nakambe. Handle ka dyandza ku vile na ku humelela ka 50% ka xikongomiso xa andziso wa swakudya loko ku pimanisiwa na tikotara tinharhu leti hundzeke.1.14  Vanhu va 244 073 va vuyeriwile ku suka eka matshalatshala ya vusirhelelo bya swakudya ku katsa na volavo a va phameriwa eka Tisenthara ta Nhluvukiso wa Mphamelo wa Muganga. Ndzawulo ya Nhluvukiso wa Vanhu yi kumile swirimiwa ku suka eka mabindzu ya laha kaya ya 43 hi R1 684 238.21 hi ku fambisana na 75% wa swiringanyeto swa nkumo wa laha kaya.1.15  Vadyondzi va 6 784 179 ku suka eka swikolo swa le hansi na swa le henhla swa 10 300 (ndzingano eka matlhelo hinkwawo ya 1-3) va vuyeriwile ku suka eka Phurogireme ya Mphamelo wa Swikolo wa Rixaka.Vaphameri va vukorhokeri va 5 408 (Mabindzu lawa ya Kumekaka eMigangeni ya 1 142, tiSMME ta 3 112 na nxavisoswitsongo/ vaxavisaswotala va 1 154) va nyikiwile tikontraka to phakela swikumiwa swa swakudya eswikolweni. Vantshwa va 541 121 na vavasati va 291 304 va vuyeriwile ku suka eka ku nghenelela loku simekiweke eka tindhawu ta le makaya eka kotara leyi.e. SwitirhisiwaEneji1.16 Mindyangu ya 46 382 yi ngheniseriwile eka nhlangano wa gezi kumbe gezi ra xikimi lexitsongo naswona mindyangu ya 2116 yi ngheniseriwile handle ko tirhisa swihlovo swa eneji. Ku yisa emahlweni midyangu leyi sweleke ya le makaya ya 141 191 yi kumile mfikelelo eka gezi ra nkoka ra mahala. Ku akiwa ka Senthara ya Eneji leyi Hlanganisiweke ya Nwaabe se ku hetisisiwile.1.17 Ndzawulo ya Eneji yi hetisisile nkumo wa ku nghenisiwa ka tisisiteme ta sola ya le makaya ta 31 100 (xikongomiso xa lembe na lembe lexi kunguhatiweke xa 20 000). Ku nghenisa ku ta sungula eka kotara ya vumune.1.18 Mfumo wu yisile emahlweni ku sunguriwa ka Phurogireme ya Muhumelerisi wa Gezi ro Tiyimela (IPP) ku ri na ku humelela loku landzelaka: (i) ku kumeka ka R201 wa tibiliyoni ku suka eka Ku pfuxetiwa ka Phurogireme IPP; (ii) leswi pfuxetiweke sweswi swi phakela 3 175MW eka Netiweke; (iii) memorandamu ya mahungu ya phurojeke ya gese ya IPP se yi hetisisiwile ku ri na Xikombelo Xa Ndzinganyeto lexi faneleke ku humesiwa loko ku nga si hela lembeximali rintshwa; naswona (iv) 900MW yi kumiwile ku suka eka malahla ya IPP.Mphakelo wa Switirhisiwa swa Swikolo lowu Hatlisisiweke1.19 Eku heriseni ka ku salela endzhaku ka switirhisiwa eswikolweni swa le makaya: malimpfuneto yin'we ya swikolo yi hetisisiwile, leyi kumeke nkwama hi ku tirhisa Matshalatshala ya Mphakelo wa Switirhisiwa swa Swikolo lowu Hatlisisweke, swikolo swa 389 swi kumile mfikelelo eka mati, swikolo swa 57 swi kumile mfikelelo eka gezi naswona swikolo swa 157 swi nyikiwile mbhasiso lowu faneleke.Hi ku engetela, leswi landzelaka swi averiwile eka tiejensi leti simekeke: tiphurojeke to aka swikolo ta 293; tiphurojeke ta mati ta 959; tiphurojeke ta gezi ta 535 na tiphurojeke ta mbhasiso ta 585.Switirhisiwa wa Rihanyo1.20 Nhluvuko eku heriseni ka ku salela endzhaku ka switirhisiwa eka switirhisiwa swa rihanyo wu katsa: nhluvuko eka mahlayiselo ya titliliniki na tisenthara ta rihanyo ta miganga ta 70, swibedlhele swa 18 na switirhisiwa swa rihanyo swa 67 eka swifundza leswi ku nga ku ringetiweni ka Ndzindzakhombo wa Rihanyo wa Rixaka.Ku akiwa ka Tisenthara ta Nhlayiso wa Rihanyo wa Masungulo ta3 na Tisenthara ta Nhlayiso wa Miganga ta3 ku hetisisiwile; naswona ku akiwa ka Tisenthara ta Nhlayiso wa Rihanyo ta Miganga ta 4 ku le ku yeni emahlweni.Mati na Mbhasiso1.21 Mindyangu ya 29 626 yi kumile mfikelelo wa mati ya phayiphi hi nkarhi wa kotara leyi xopaxopiwaka. Ku akiwa ka mitirho yo basisa mati ya Ncora na le Vuxeni bya Kalahari ku ya eka ndlela ya phayiphi ya Mier se ku hetisisiwile; Jozini Pongolapoort na damu ra Gariep se ya le kusuhi na ku hela ku akiwa. Hi ku engetela nhluvukiso wa mati wa 98 na tiphurojeke ta mbhasiso ta 51 se ti hetisisiwile.1.22 Mindyangu ya 611 360 yi kumile mfikelelo eka vukorhokeri bya mbhasiso naswona mindyangu ya 20 599 yi tirheriwile hi ku tirhisa Malimpfuneto ya Switirhisiwa swa Mindyangu ya le Makaya ku herisa ku salela endzhaku ka mbhasiso: swihambukelo swa mabakiti swi siviwile hi vukorhokeri bya mbhasiso lebyi ringaneleke eka vutshamiso lebyi tumbuluxiweke ximfumo.f. Dyondzo1.23 Hi ku hela ka Hukuri 2016 – 89% (4 107 eka 4 612) vathwasi va Funza Lushaka lava lulameleke ku nghenisiwa hi 2016 va nghenisiwile eswikolweni, leswi ku nga ku antswisa ka 2% ku suka eka kotara leyi hundzeke na 4% ehenhla ka xikongomiso xa lembe na lembe.1.24 Huvo ya Vadyondzisi va Afrika-Dzonga yi tumbuluxiwile ku tlakusa nhlayo ya vadyondzisi lava sayineke ku nghenelela eka Sisiteme ya Mafambiselo ya Nhluvukiso wa ku ya Emahlweni na Phurofexini ya Vadyondzisi ku ya eka ntsengo wa vadyondzisi va 6 572.1.25 Ku sukela loko ku simekiwile qhinga ro vuyisela mali ya Xikimi xa Mpfuno wa swa Timali xa Swichudeni xa Rixaka, mihlengeleto ya n'hweti yi tlakukile hikokwalaho ka matshalatshala yo hambana naswona ku fikela sweswi R268.4 wa timiliyoni se yi hlengeletiwile loko yi pimanisiwa na xikongomiso xa lembe na lembe xa R285 wa timiliyoni.1.26 Rimba ra Nkwama leri pfuxetiweke ra Tiyunivhesiti se ri hetisisiwile naswona ku ta tihlanganisiwa na sekithara ya yunivhesiti loko ri nga si kandziyisiwa.1.27    Vatirhi hi mavoko va 14 077 ti tiyisisiwile hi Nhlangano wa Nxopelo wa Vatirhi hi mavoko wa Rixaka. g. Rihanyo1.28 Nsivelo i masungulo ya matshalatshala ya sekithara ya mani na mani ku herisa HIV na AIDS. Tanihi xiphemu xa Ntsundzuxo na vukorhokeri byo Kambela HIV, vatirhisi va ntsengo wo ringana 3 022 988 va kamberiwile HIV, eka kotara ya xikongomiso xa 2 500 000.1.29 Tikhondomu ta vavanuna ta 221 201 467 na tikhondomu ta vavasati ta 6 403 730 ti hangalasiwile eka kotara ya xikongomiso ya vunharhu xa 150 000 000 na 4 500 000 hi ku landzelana. Ku yimbisiwa ka vavanuna va 155 188 ku endliwile eka kotara ya xikongomiso xa 250 000.1.30 Mpimo wa ku humelela ka vutshunguri bya vatirhisi vantshwa va vuvabyi bya rifuva (TB) a ku ri 84.2% ku hundza xikongomiso xa kotara ya vunharhu xa 84%.1.31 Eka kotara ya vunharhu vavasati lava tikeke va 66.3% va endzerile tindlu ta vukorhokeri ta swa rihanyo loko ku nga si fika mavhiki ya 20, ku hundza xikongomiso xa kotara xa 63%.1.32 Khabinete yi pasisile ku tumbuluxiwa ka Komiti ya Vaholobye, ku va yi rhangeriwa hi Holobye wa Vutirhelamfumo na Vulawuri, ku tekela enhlokweni swikongomelo eka swipimelo swa vukorhokeri leswi lerisiweke swo fana na: macincelo ya muholo wa lembe na lembe, mipimo kumbe tilevhele ta miholo, tibonasi ta matirhelo, ku hakela swinavetisi na mivuyelo ya phenxeni.Khabinete yi tlhele yi pfumelela leswaku Milawu ya maendlelo ya ku Simekiwa ka Mikanerisano ya Mfumo yi hluvukisiwa ku tiyisisa phurosese ya le xikarhi ka mifumo ya le rivaleni na ku nghenelela loku faneleke.Leswi swi tumbuluxaka xivumbeko xo pfuna ku yelanisa swipimelo swa vukorhokeri bya vatirhi eka tisekithara to hambana ta vutirhelamfumo na ku tiyisisa leswaku mpimanyeto na switandzhaku swa ikhonomi swo angarhela swi tekeriwa enhlokweni loko macincelo ya endliwa.1.33 Nghingiriko wa Nongonoko wa Mfumo wu nghenise xandla swinene eka ku kula ka GDP hilaha swi kombisiweke hakona eka tinhlayo ta GDP leti humesiweke hi Tinhlayohlayo ta Afrika-Dzonga. Hi ku seketela Kungu ra Nhluvukiso wa Rixaka, Kungu ra Timhaka ta Kaye ta tiko ti hlamusela ku nghenelela ko karhi ka ku kurisa na ku cinca ikhonomi, ku tumbuluxa mitirho na ku koka rinoko ra vuvekisi.Vanyikeri lavakulu vo tshembheka a ku ri va nxaviselano, vo sweka na ndhawu ya vutshamo xikan'we na timali, ndzhaka na vukorhokeri bya bindzu, leswi tlakukeke hi 2,1% na 1,6% hi ku landzelelana. Un'wana na un'wana u nyikerile 0, 3 ya poyinti ya phesente eka ku kula ka DGP.2. Ku tirhisiwa ka tiphurogiremenkulu ta mfumo2.1 Khabinete yi hlangana na Xandla xa Phuresidente Cyril Ramaphosa eku amukeleni ka ku tiyisisa loku heleleke ka ntwanano wa miholo ya mpimohansi leyi ku pfumelelaniweke eka yona hi vatirhi, mfumo na bindzu ehansi ka nseketelo wa Komiti ya Varhangeri va NEDLAC.Ku tiyisisa loku i goza ra nkoka eka phurosese yo endla Miholo ya Mpimohansi ya Rixaka ntiyiso lowu nga ta tlherisela endzhaku xivono xa “vatirhi lava holaka ehansi ka mpimo wa vusweti” na ku pfumelela vatirhi ku fikelela swilaveko swa mindyangu ya vona swa siku na siku.Swi tlhela swi ndlandlamuxa ku hlayiseka ka vanhu va hina ku ya eka lava nga sirhelelekangiki swinene emigangeni ya hina na ku hi pfuna ku aka miganga leyi katsaka hinkwavo.2.2 Mfumo wu le ku hlayiseni ka ku tshembheka ka mithwaso na sisiteme ya dyondzo ya le henhla. Xitiviso hi Holobye wa Dyondzo ya le Henhla na Vuleteri hi nghingiriko lowu nga ta tekiwa eka vakhomi va mithwaso ya vuxisi, ku katsa na ku tengisiwa na ku tivisiwa eka mani na mani na ku va nyumisa swi ta ya emahlweni swi hoxa xandla eku heriseni ku kula ka ku humelela ka vuxisi bya mithwaso.Emahelweni ya Sunguti 2017, ntsengo wa 1 276 wa mithwaso (mithwaso ya 444 ya rixaka na 832 ya matikomambe) yi tsarisiwile eka nxaxamelo wa SAQA wa mithwaso leyi cinciweke - ku ri na swihlambanyo swa vumbhoni swa 78 leswi tatisiweke ku va swi ta yisiwa eka Hawks ku va va ta tengisiwa.Tanihi xiphemu xa mpfhumba ra malawulelo SAQA yi ta tsarisa mavito ya vakhomi va switifikheti swa vuxisi eka webusayiti ya yona.2.3 Khabinete yi tsakile leswaku nomboro ya mahala yo lwa na manyala eka mfumo wa rixaka yi le ku pfuneni ka ku kuma milandzu ya vukungundzwana. Ku sukela hi ti 31 Sunguti lembe leri, milandzu ya 18 778 yi hundziseriwile eka tindzawulo ta mfumo naswona nhlamulo yi kumekile eka milandzu ya 17 249.Milandzu ya 90% se yi pfariwile naswona vatirhi va 3 600 va kumiwile va ri na milandzu ya ku nga ti khomi kahle exikarhi ka 2004 na Sunguti 2017.Vatirhelamfumo vanyingi va tshembhekile na ku ya emahlweni va phakela vukorhokeri na ku endla mitirho ya vona.2.4 Eka pfhumba lerkulu ro lwa na manyala, mfumo wu khutaziwile ku tiyisisa leswaku vatirhi va vutirhelamfumo va yirisiwile ku endla bindzu na tindzawulo ta mfumo na swiyenge swa mfumo swin'wana. Nkarhi wa cinco wa vatirhelamfumo ku hlambanya migingiriko ya vona ehansi swinawana swa vutirhelamfumo swa 2016 swi herile hi ti 31 Sunguti 2017.Hi ti1 Nyenyenyani 2017, vatirhelamfumo volava a va endla bindzu na swiyenge swa mfumo va fanele ku va va tshike mabindzu ya vona, kumbe ku tshika ntirho ku suka eka vutirhelamfumo.Ndzawulo ya Vutirhelamfumo na Vulawuri sweswi yi le ku tirheni ku hlengeleta mahungu ya vatirhi va vutirhelamfumo lava tsandzekeke ku landzelela swinawana swintshwa. Loko phurosese yi hetisisiwile tiphurosese to tshinya ti ta sunguriwa eka hinkwavo lava tsandzekeke ku landzelela.3. Xiyimo xa khabinete eka timhakankulu3.1 Khabinete yi sola swinene nchavo lowu vangiweke hi ku kanakana eka ku hakeriwa ka mudende wa vanhu lava vavuyeriwaka. Hi mfumo wo hlayisa naswona swilaveko swa vanhu va hina i xirhangana xa hina. Hi le ku tirheni swin'we ku yisa eka ku tiyisisa leswaku vavuyeriwa va mudende a va tsandzisiwi hi mitirho leyi ya mpfumalankateko.3.2 Khabinete yi tshembhisa MaAfrika-Dzonga leswaku yi le ku tirhaneni na mhaka leyi eka tilevhele ta le henhla. Hi pasisile ku tumbuluxiwa ka Xipano xa Vaholobye lexi nga na Vaholobye lava landzelaka: Holobye eka Hofisi ya Phuresidente wa vutihlamuleri bya Makunguhatelo, Vuangameri na Vuhleri (muhlanganisi), Nhluvukiso wa Vanhu, Timali, Sayense na Thekinoloji, Timhaka ta Xikaya, Vuhlanganisi bya swa Tiqingho na Vukorhokeri bya Poso na Vuhlayiseki bya Tiko.Ntlawa wa Vatirhi wu rhumiwile ku lulamisa leswi landzelaka:Endzhaku ka ku avanyisa hi Khoto ya Vumbiwa – ku tekela enhlokweni swiringanyeto hi xikongomelo xo tiyisisa swipimelo xikan'we na mafambiselo ya switandzhaku (xikan'wekan'we) na ku kuma nkarhi wa cinco lowu faneleke;Ku tiyisisa ku hakeriwa ka mudende ku sukela hi ti1 Dzivamisoko 2017;Ku kuma xitsundzuxo xa nawu eka ku koteka ka nghingiriko wa nawu wo yisa emahlweni hi Mfumo, ngopfungopfu eku lulamiseni ka matikhomelo yo ka ya nga ri enawini na yo homboloka;Ku xopaxopiwa ka matikhomelo ya Ejensi ya Vusirheleri bya Vanhu ya Afrika-Dzonga ngopfungopfu hi mayelana na vuswikoti bya vulawuri bya yona na mafambiselo na ku endla swibumabumelo;Ku hluvukisa kungu ro tshembheka; naKu hluvukisa sisiteme ya mahakelelo lawa ya toloveriweke yo helela ya mudende.3.3 Khabinete yi amukela hi mandla mambirhi ku tinyiketela na vukorhokeri bya xiphurofexini bya Vukorhokeri bya Maphorisa ya Afrika-Dzonga xikan'we na mahungu ya nseketelo yo tala na vaakatiko lava tilulamiseke ku kuma N'wana Siwaphiwe Mbambo. Leswi swi kombisa leswaku loko MaAfrika-Dzonga ya tirha swin'we hi nga endla ku hambana eka vutomi bya lava nga sirhelelekangiki vo tala.Phuresidente Jacob Zuma u amukerile leswaku Mfumo wu ta teka nghingiriko wo vonaka ku lwa na vugevenga eka Masipalaxikaya wa Mhlabuyalingana en'walungwini wa KwaZulu-Natal lebyi nga ku vangeni ka ntshikelelo exikarhi ka MaAfrika-Dzonga na vanhu vo huma eMozambiki.Khabinete yi hlangana na Phuresidente eku khutazeni miganga ya le Mhlabuyalingana na timasipala leti nga kusuhi ta Mkhanyakude, Hlabisa na Jozini ku pfuxeta ku tshembha ka vona eka maphorisa na ku tirhisana na vona ku lwa na vugevenga bya le xikarhi ka matiko ngopfungopfu mitlhakiso ya mimovha eka ndhawu.Tindzawulo ta Rixaka ngopfungopfu ta Maphorisa, Vusirheleri, Vuhlayiseki bya Tiko, Timhaka ta Xikaya Nhluvukiso wa Vanhu na tin'wana ti ta endla ku nghenelela ka matimba endzhaku ka riendzo ra Phuresidente, hi ku tirhisana na mfumo wa Xifundzankulu na timasipala.3.4 Loko swiphemu swa tiko swi kumile timpfula leti a ti laveka ngopfu na tilevhele ta madamu ti kombisa ku antswa swinene ku ri na yan'wana se ya tele, dyandza leri ra ha yaka emahlweni eKapa-Vupeladyambu ra chavisa hambi leswi maqhinga yo hlayisa mati ya nga le ku tirhisiweni.Ku tihlanganisa exikarhi ka tindzawulo ta tisekithara ta rixaka na xifundzankulu xikan'we na timasipala ku le ku yeni emahlweni hi xikongomelo xo hunguta khumbho. Mati ya tshama ku ri xitirhisiwa xo kala eAfrika-Dzonga naswona vatirhisi va mati hinkwavo – mindyangu na mabindzu va khutaziwa ku ya emahlweni va tirhisa mati kahle.3.5 Khabinete yi yima swin’we na Phuresidente Jacob Zuma eku hoyozeleni Phuresidente Nana Addo Akufo-Addo wa Riphabuliki ra Ghana eka goza ra nkarhi wa malembexidzana ya vu 60 ya vuntshuxeko wa Ghana hi ti 6 Nyenyankulu 2017.3.6 Khabinete yi hlangana na Holobye wa Vuhlanganisi eku tlangeleni ka vahluri va rixaka va Afrika-Dzonga va Masagwadi ya Vuhangalasi bya mahungu ya SADC. Masagwadi ya tekela enhlokweni vuswikoti eka vutekamahungu na ku khutaza vativi va vuhangalasi bya mahungu eka matiko lawa ya nga swirho swa Nhlangano wa Yuropo ku teka timhaka ta mayelana na rhijini hi swikongomelo swo tlakusa ku hlanganisiwa ka rhijini na ntirhisano.Vuhangalasi bya mahungu bya Afrika-Dzonga byi rhambiwile ku rhumela vangheneleri va byona eka Mphikizano wa Masagwadi ya Vuhangalasi bya mahungu wa 2017 SADC, ku nga si fika siku ro pfala ra ti 20 Nyenyankulu 2017.3.7 Khabinete yi hlamuseriwile hi nhluvuko na malunghiselelo ya Mitlangelo ya Lembe-xidzana ya O.R Tambo ya 2017 ehansi ka nkongomelo: “Vutomi na Ndzhaka ya O.R Tambo”. Phurogireme ya lembe hinkwaro na tiko hinkwaro ya lemukiso wa vutumbuluxi, swa dyondzo, ku tlangela na migingiriko yo xixima yi famba ku ya eka mitlangelo ya lembe-xidzana leyi heleleke hi ti 27 Nhlangula 2017, na ku hela emasungulweni ya N'wendzamhala 2017 ku ri na vuyimbeleri byo xixima eMbizana, Wild Coast Casino.Tindlela ta vuhlanganisi ta lembe hinkwaro ti tiyisisa ntirho wa nkoka lowu tirhiweke hi O.R Tambo eka ku lwela ntshuxeko na ku kumeka ka Ntshuxeko na Xidemokirasi.Rixaka hinkwaro na masiku yo Tlangela ya 2017 ya ta tirhisiwa tanihi tindlela ta Mitlangelo ya Lembexidzana ya O.R Tambo. Khabinete yi rhamba tisekithara hinkwato ku yelanisa tiphurogireme na vundzeni bya tona eka nkongomelo na swikongomelo swa Mitlangelo ya Lembexidzana ya O.R Tambo.4. Ku hoyozele4.1. Khabinete yi hoyozela Holobye wa Timhaka ta swa Mbango, Edna Molewa‚ loyi a nga ta thoriwa tanihi Khanselara wo sungula wa Yunivhesiti ya Sefako Makgatho Health Sciences.4.2. Khabinete yi ndhundhuzela vativi va sayense va Afrika-Dzonga lavatsongo va ntlhanu lava langhiweke hi Ndhawu yo dyondzela ya Sayense ya Afrika-Dzonga, lava hlanganaka na vativi va sayense lavatsongo van'wana va 400 ku suka eka matiko ya 76 lawa ya hlawuriweke ku nghenela Nhlengeletano ya Lindau Nobel Laureate ya vu 67 ya lembe leri eLindau, eGermany.I va Dok. Hlamulo Makelane, Yunivhesiti ya Kapa-Vupeladyambu; Frederick Malan, Yunivhesiti ya Pitori; Funeka Nkosi, Yunivhesiti ya Witwatersrand; Retha Peach, Yunivhesiti ya le N'walungu-Vupeladyambu, na Dok. Mark Williams-Wynn, Yunivhesiti ya KwaZulu-Natal. Nhlengeletano yi ta va kona ku sukela hi ti 25 ku fika ti 30 Khotavuxika 2017 ku na vanhu va 31 lava xiximiweke eka tidyondzo ta vona va languteriwa ku nghenela.4.3. Khabinete yi hoyozela xipano xa vavalangi va vavasati hinkwavo ku suka eYunivhesiti ya Kapa, swin'we na Gasnat Shaboodien na Sarah Krause, na vavalangi ku suka eItaly lava kumeke jini ya ntlhaveko wa mbilu. Mfungho lowu wa swa vutshunguri lowu kumekeke wu na vuswikoti byo sivela madzanadzana ya mafu ya mayelana na ku tsandzeka ka mbilu ka lembe na lembe.4.4. Ndzawulo ya Mitlangu na Vuhungasi ya Afrika-Dzonga na Vukorhokeri bya Malinghena ya Afrika-Dzonga havumbirhi va kumile Sagwadi ra Huvo yo Angarhela ya Tindzimi ta Afrika-Dzonga eka ntlawa wa Sekithara ya Mfumo/Mani na mani. Va kumile ku xiximiwa loku hi ku tekela enhlokweni mapfhumba ya vona yo tlakusa tindziminyingi eAfrika-Dzonga.4.5. Ku hundzisela loku humeleleke ka khomixini ya vutshamaxitulu ya Nhlangano wa Matiko ya Afrika ku suka eka Dok. Nkosazana Dlamini-Zuma ku ya eka Moussa Faki Mahamat wa Chad. Khabinete yi n'wi navelela ku humelela hinkwako.4.6. Khabinete yi hoyozela Amajita eka ku nghenelela ka vona eka Khapu ya Matiko ya Afrika eka va malembe ya le hansi ka 20, eZambia. Va fikile eka tisemi-fayinali naswona eku endleni tano va tiyisisile xivandla xa Afrika-Dzonga eka Khapu ya Misava ya FIFA 2017 eka Vamalembe ya le hansi ka 20 leyi nga ta va eSouth Korea.5. Mahungu yo chavelela na ku navelela ku hola5.1. Khabinete yi rhumela ku chavelela eka ndyangu na vanghana va lava lahlekeriweke hi varhandziwa va vona eka mindzilo leyi onheke tindhawu ta mikhukhu ta le Kapa yi siya magidigidi ya vanhu va nga ri na makaya. Mfumo wu vekerile matende lamakulu mambirhi ku fambisa ntsariso wa lava va lahlekeriweke hi matsalwa ya vusirheleri naswona tiholo ta mune ti amukerile lava siyiweke va nga ha ri na makaya, laha switirhisiwa swa nkoka swo fana na mati na maphayisele ya swakudya swi nga ku nyikiweni.Tindzawulo ta mfumo to hambanahambana ti nghenelerile ku nyika nseketelo na vukorhokeri ku hunguta khumbho eka miganga.Khabinete yi khensa mihlangano yo Pfuna na vatinyiketeri lava nga ku pfuneni hi matirhelo yo hunguta ntshikelelo eka ndhawu.5.2. Khabinete yi tlhela yi navelela mulwelantshuxeko Winnie Madikizela-Mandela ku hola hi nkarhi lowu a nga exibedlhele, na ku khutaza rixaka ku n'wi anakanya na ku n'wi khongelela na ndyangu wa yena eka nkarhi lowu.5.3. Khabinete yi hlangana na Phuresidente Jacob Zuma eku naveleleni mulwelantshuxeko wo tiyimisela Ahmed Kathrada ku hatla a hola eka mavabyi ya yena. Hi un'wana wa lava nharhu va hina lava ha hanyaka va Rivonia Trialists naswona hi khutaza rixaka ku n'wi anakanya na ku n'wi khongelela na ndyangu wa yena eka nkarhi lowu.Swivutiso:Donald LiphokoNomboro yo tihlanganisa: 082 901 0766"
 Xitatimende xa Nhlengeletano ya Khabinete xa ti 29 Nyenyankulu 2017,30 Mar 2017,https://www.gov.za/speeches/statement-cabinet-meeting-29-march-2017-30-mar-2017-0000,https://www.gov.za/ts/speeches/xitatimende-xa-nhlengeletano-ya-khabinete-xa-ti-29-nyenyankulu-2017-30-mar-2017-0000,"1. Ku tirhisiwa ka Tiphurogiremenkulu ta Mfumo1.1. Phuresidente Jacob Zuma u ta lulamisa Samiti ya Mfumo wa Muganga ya Phuresedente ya vunharhu ku suka hi ti 6 ku fika ti 7 Dzivamisoko 2017 ehansi ka nkongomelo wa ”Ku cinca Tindhawu ta Masipala ku va ta Nhluvukiso wa Ikhonomi na Vanhu hi ku Hetiseka”.Samiti yi ta kongomisa eku tiyiseni ka sisiteme ya mfumo wa muganga tanihi xiphemu xa vumbirhi xa phurogireme ya ku Tlhelela eka Masungulo. Hi ku engetela, yi ta lulamisa tindhawu leti nga riki kahle na tindhawu leti lahlekeke leti ya ka emahlweni ti khumbha vutomi bya vanhu va hina.Eka tindhawu tin'wana ti katsa: ku aka miganga leyi tiyiselaka ku papalata na ku hunguta nkhumbho wa timhangu; na le ku tumbuluxeni ka mitwanano ya mfumo hinkwayo ku tlakusa cinco wa ikhonomi na wa vanhu hi ku hetiseka eka levhele ya ndhawu.Mfumo wa muganga i mhaka ya un'wana na un'wana – Khabinete yi rhamba vaaki na lava khumbhekaka vo ka va nga ri mfumo, vanhu va tiko na muganga wa bindzu hi ku angarhela ku seketela tiphurogireme leti kongomisiweke eka ku seketela timasipala.1.2. Khonifrense ya Vupfhumba ya Mfumo wa Muganga ya vu3 yi ta va kona ku suka hi ti3 ku fika ti 4 Dzivamisoko 2017 eEmperors Palace, Gauteng ehansi ka nkongomelo: '""Vupulani bya vupfhumba i mhaka ya un'wana na un'wana.” Nhlengeletano yi ta kongomisa eku kuriseni vupfhumba etikweni hi ku byi hlanganisa na ku kula ka ikhonomi na maqhinga ya nhluvukiso.1.3. Tiphaka ta Rixaka ta Afrika-Dzonga (SANParks) ti ta rhurhela Samiti ya Vuvekisi bya Vupfhumba hi ti 4 Dzivamisoko 2017, leyi kongomisiweke eka 55 wa mikateko ya vuvekisi byintshwa.Eka malembe ya 15 lawa ya hundzeke, SANParks yi tlakusile hi switsongotsongo nhlayo ya mixavelano ya Vutirhisano byo ka byi nga bya mfumo na bya mani na mani, yi angarhela tiphurojeke to tala swinene, ku katsa na vutshamo, tindhawu to dyela, nxaviso xin'wexin'we, migingiriko, xitichi xa swihahampfhuka xa Skukuza na Ndlela ya Khebulu ya le Table Mountain.1.4. Phuresidente Jacob Zuma, tanihi Mutshamaxitulu wa Komiti ya Tiphuresidente eka Nhlangano wa Matiko (UN) wa Phanele ya Levhele ya le Henhla eka Mati, u pfurile ximfumo Samiti na Nkombisonkulu wa Siku ra Mati ra Misava na ku tlhela a simeka nkandziyiso wa vu 17 wa Xiviko xa Nhluvukiso wa Mati wa Misava hinkwayo wa UN, lowu kongomisaka eka ntirho wa nkoka wa mafambiselo ya mati ya thyaka eka tiikhonomi leti hanyeke kahle, miganga leyi tiyiselaka na ku hlayisiwa ka mbango lowu hanyekeke kahle emisaveni hinkwayo.Khabinete yi amukela xihlambanyo hi Phanele ya Levhele ya le Henhla eka Mati ku tirhisana swin'we na vakhumbheki va mati hinkwavo ku tiyisisa leswaku swikongomiso leswi yelanaka na mati swa Ajenda ya 2030 na ku ya emahlweni swa fikeleriwa.Swikongomelo swa Nhluvukiso wa Nkarhi wo leha leswi katsaka xikongomiso ku tiyisisa leswaku un'wana na un'wana u na mfikelelo eka mati yo hlayiseka hi 2030, swi endla mati mhaka ya nkoka eka ku lwa na ku hunguta vusweti lebyi nyanyeke. Mati na nkululo i swa nkoka eka nhluvukiso wa nkarhi wo leha, swa nkoka eka ku hanya ka munhu na mbango.1.5. One Stop ya Mfumo wa Rixaka leyi simekiweke hi Phuresidente Zuma hi ti 17 Nyenyankulu 2017, se yi le ku tirheni na ku pfuleka ku tirhisiwa hi vavekisi hinkwavo.Yi tirha tanihi nhlangano wo hlengeleta na ku hangalasa mahungu exikarhi ka tindzawulo eku nyikeni vukorhokeri bya vuswikoti na bya xiphurofexini eka lava va lavaka ku sungula mabindzu kumbe ku vekisa eAfrika-Dzonga. Vukorhokeri lebyi hinkwabyo sweswi byi kona endhawu yin'we.1.6. Phuresidente Jacob Zuma u ndlandlamuxile ku fikelela Komiti ya Vaholobye (IMC) eka Ndzhurho hi ku katsa Vaholobyenkulu va Swifundzankulu hinkwavo na Nhlangano wa Mifumo ya Miganga wa Afrika-Dzonga (SALGA) tanihi swirho.Leswi swi ta tiyisisa xikongomiso lexi hlanganisiweke eka swiphemu hinkwaswo swa ndzhurho ku katsa na pholisi ya ndzhurho ya Afrika-Dzonga, tindlela leti tisekithara to hambana ti nga ha tirhaka hatona na mfumo ku tlakusa ndzhurho wa nawu na ku khutaza vuxaka bya kahle exikarhi ka vaakatiko na vahlampfa.1.7. Loko hi karhi hi hetisela N'hweti ya Timfanelo ta Ximunhu Khabinete yi khensa MaAfrika-Dzonga lava ngheneleke ntlangelo wa rixaka hi Siku ra Timfanelo ta Ximunhu, lowu xiximeke tinghwazi ta hina ta xihlawuhlawu leti lweleke timfanelo to tala leti hi tiphinaka hatona namuntlha. Leswi swi katsile ku tsundzuka ka lembe ra vu 40 ra ku lova ka Bantu Steve Biko.Ku tlangela ka tinghwazi ta hina ta rixaka ku tiyisisa leswaku vantshwa va hina na tinxaka ta nkarhi lowu taka va tiva na ku twisisa ku hoxa xandla ka vona na leswi va swi yimeleke.1.8. Hi vile timbhoni ta ku tlakuka ko vilerisa eka swihumelelo swo hlaya swa vanhu va xihlawuhlawu, leswi langutelaka ehansi ku suka eka mikumo leyi hi nga yi endla tanihi xidemokirasi.Hi fanele ku tsakela leswaku hi hanya etikweni leri sirhelelaka timfanelo ta ximunhu na xindzhuti.Mikumo leyi yi tile hi ndlela yo vava swinene. Vanhu va lahlekeriwile hi vutomi bya vona. A hi fanelangi hi rivala ku lahlekeriwa loku endleriweke ntshuxeko na xidemokirasi xa hina. Hi fanele ku ya emahlweni hi aka Afrika-Dzonga leri nga ta hlayisa timfanelo ta ximunhu ta hinkwavo, handle ko languta swiyimo swa vona, rimbewu kumbe ndhawu laha va tshamaka kona.1.9. Khabinete yi rhamba MaAfrika-Dzonga hinkwawo ku nghenela mitlangelo ya Siku ra Ntshuxeko ra Rixaka na N'hweti ya Ntshuxeko. N'hweti ya Ntshuxeko na Siku ra Ntshuxeko ra Rixaka swi fungha ku sungula ka ntshuxeko na xidemokirasi etikweni ra hina, na riendzo ra hina ku suka etikweni leri a ri thyakisiwile hi rivengo na ku avana ka muganga laha hi akaka vumundzuku byo fana.Mitlangelo ya N'hweti ya Ntshuxeko yi tlakusa Kungu ra Nhluvukiso ra Rixaka tanihi xivono xa nkarhi wo leha xa hina xa vutirhisano ku fikelela Afrika-Dzonga hilaha swi vuriweke hakona eka Vumbiwa, Nxaxamelo wa Timfanelo ta hina na matimu ya Tsalwa ra Ntwanano wa Ntshuxeko ra 1955.1.10. Khabinete yi rhamba vadyondzi va le Xikolweni xa le henhla hinkwavo ku nghenelela eka mphikizano wa xitsalwana xa swikolo swa le henhla swa SADC 2017, lowu pfulekeke eka swichudeni swa swikolo swa le henhla hinkwaswo.Nhlokomhaka ya Mphikizano wa Xitsalwana xa Swikolo swa le Henhla wa 2017 i ""Ku twananisa Eneji Nkarhi wo leha ya Nhluvukiso wa Ikhonomi ya Rhijini"".Ndzawulo ya Dyondzo ya Masungulo yi ta pfuna vadyondzi lava navelaka ku nghenela mphikizano wa xitsalwana. Switsalwana swinharhu leswi hlawuriweke ku suka eka Xifundzankulu xin'wana na xin'wana swi ta yisiwa eka Ndzawulo ya Dyondzo ya Masungulo hi ti 5 Mudyaxihi 2017.Switsalwana swinharhu swa rixaka leswi hluleke swi ta rhumeriwa eka Hofisi ya vamatsalana ya SADC hi ti 31 Mudyaxihi 2017.2. Swibohonkulu swa Khabinete2.1. Swirhonkulu eka swiyenge swinharhu swa mfumo swi ta tirha na MaAfrika-Dzonga tiko hinkwaro hi nkarhi wa Vhiki ro Kongomisa eka Imbizo ya Rixaka ku suka hi ti 17 ku fikela ti 23 Dzivamisoko 2017 ehansi ka nkongomelo wa “Swin'we hi yisa Afrika-Dzonga emahlweni”.Khabinete yi khutaza MaAfrika-Dzonga hinkwawo ku va na nkhinkhi na ku va vaakatiko lava nga na vutihlamuleri, va tihlanganisa na varhangeri va mfumo eka tiphurogireme leti nga ku simekiweni ku antswisa vutomi bya vanhu na ku endla leswaku va hlamusela. GCIS yi ta fambisa phurogireme, vuxokoxoko bya kona byi ta va kona eka www.gov.za.2.2. Khabinete yi pasisile kungu ra vuyelelo wa lembe na lembe wa vukaye wa Nghingiriko wa Pholisi ya swa Vumaki (IPAP) 2017/18 ku fikela 2019/20 loku lulamisaka mitlhontlho ya nkoka ya ikhonomi na ku kula ka vumaki na vusweti byo ya hi rixaka, nkandzingano na vupfumalantirho.Lexi i xiphemu xa nkoka xa Kungu ra Timhaka ta Kaye ra Phuresidente Jacob Zuma naswona xi fambisana na vonelo ra pholisi ra Cinco wa Ikhonomi wo Hetiseka.IPAP yi kumile ku humelela ka nkoka eka tindhawu to hlaya ta nkoka: yi sirhelela tifeme to tala na mitirho, yi seketela tisekithara leti nga ta nkoka eka swivono swa Afrika-Dzonga eka nkarhi wo leha wa vutumbuluxivumaki na ku pfula tindhawu tintshwa ta ku kula ka ikhonomi ku aka xipfuni xo twisiseka xa hina na ku tumbuluxa vuswikoti bya vumaki byo kota ku phikizana misava hinkwayo.Vafambisi va IPAP 2017-2020 va katsa: ku tiboha loku tlakusiweke eka Cinco wa Ikhonomi wo Hetiseka; matshalatshala lawa ya yaka emahlweni ku hlayisa ku kula loku avelaniweke na ku katsa hinkwavo; ku tlakusa hi ku hatlisa Phurogireme ya Mumaki wa Mutima, na ku tiya swinene na xikongomiso lexi yisaka emahlweni eka ku tiyisisa vatirhi eka mafambiselo ya swikumiwa ku suka eka varimi ku ya eka vatirhisi hinkwavo lawa ya hlanganisaka tisekithara ta masungulo ta ikhonomi na tisekithara ta vumaki na vukorhokeri leswi fambisanaka na matshalatshala ya ku rhumela ematikweni mambe lawa ya tlakusiweke.2.3. Khabinete yi hlamuseriwile hi mikumo ya 2014/15 ya Mbalango wa Ndzavisiso wa Rixaka na Nhluvukiso wa swa Xiringeto (Ndzavisiso wa R&D).Ntirhiso Hinkwawo wa R&D wa Afrika-Dzonga (GERD) a ku ri R29, 345 wa tibiliyoni eka 2014/15. Leswi i ku tlakuka ka kutsongo ka 14.4% ku suka eka R25, 661 wa tibiliyoni eka 2013/14. Leri i lembe ra vumune hi ku landzelelana ra leswaku GERD yi tlakukile endzhaku ka hunguto hi 2009/10 na 2010/11. GERD tanihi phesente ya GDP, xikombo xa nkoka xa ku tiya ka ikhonomi, yi tlakukile ku ya eka  0, 77% hi 2014/15.Vuvekisi byo ringana na byo fanela eka R&D bya laveka ku fikelela swikongomelo swa Kungu ra Nhluvukiso ra Rixaka.2.4. Khabinete yi seketela xiviko xo sungula xa tinguva timbirhi eka xiyimo xa ku Cinca ka Maxelo Sayense na Thekinoloji eAfrika-Dzonga.Xiviko, lexi nga ta endliwa xi kumeka hi ku angarhela, xi nyika mahlelelo ya nkoka na nkatsakanyo wo twisiseka wa mbalango wa sayense ya ku cinca ka maxelo sayense na ku sungula swilo swintshwa swa thekinoloji leswi yelanaka.Xi endla swibumabumelo swa nhungu ku tlakusa xiyimo xa ku cinca ka maxelo ka sayense na thekinoloji eAfrika-Dzonga na xiyimo xa tiko tanihi ntsindza na xirho xa misava hinkwayo eka ku cinca ka maxelo sayense na thekinoloji. Leswi swi ta tirhisiwa ku tiyisisa, ku hunguta na ku amukela maqhinga yo lwa na ku cinca ka maxelo.2.5. Khabinete yi pasisile nkandziyiso wa Mahungu ya Vuhlanganisi bya Thekinoloji (ICT) Mabindzunyingi Lamatsongo, ya le Xikarhi na ya sayizi Leyitsongo swinene (SMME) Qhinga ro Seketela ku kuma miehleketo ya vaaki.Qhinga ri kongomisa ku hluvukisa ku nghenelela ka swa maqhinga ku hatlisisa nhluvukiso na ku kula ka mabindzunyingi lamatsongo eka sekithara ya ICT, na ku fambisa ku tlakuka eka tilevhele ta ntsakelo na matirhiselo ya tiICT hi sekithara ya mabindzu lamatsongo yo angarhela.2.6. Khabinete yi pasisile nkandziyiso wa Qhinga ra xielekitironiki ra Rixaka ku kuma miehleketo ya vaaki.Qhinga ra xielekitironiki ri hlamusela xivono xa nhluvukiso wa mahungu yo katsa vaaki hinkwavo na vutivi bya ikhonomi ya tiko leyi ya ka hi swilaveko swa vaakatiko, bindzu na sekithara ya mfumo. Leswi swi nyika ndlela eka MaAfrika-Dzonga ku hlanganisa thekinoloji evuton'wini bya vona hi ndlela leyi vuyerisaka eka muganga hinkwawo.Xikongomelo i ku hluvukisa vutivi byo hlayisa vanhu hi ku ya hi eka muganga, ku cinciwa ka miganga ya Afrika-Dzonga na ikhonomi hi ku ya hi mfikelelo na ku tirhisiwa ka mahungu ya vuhlanganisi bya tithekinoloji ta masiku lawa.2.7. Khabinete yi pasisile nkandziyiso wa Qhinga na Kungu ra maendlelo ra Mfumo wa xielekitironiki ra Rixaka ku twa miehleketo ya vaaki.Qhinga leri ri letela cinco wa xidijiti wa vutirhelamfumo ku ya eka muganga wa xidijiti xo katsa hinkwavo, leswaku ku ku ta antswisiwa ku vuyeriwa ka vaakatiko ku suka eka mikateko leyi nyikiweke hi tithekinoloji ta xidijiti ku antswisa nkoka wa vutomi bya vona.Leswi swi ta hoxa xandla eka ku lemukisa swikongomelo swa Kungu ra Nhluvukiso ra Rixaka xikan'we na matimba yo kucetela makungu na tiphurogireme ta Mfumo ku nyika vukorhokeri bya Mfumo hi ndlela yo pfuna.2.8. Khabinete yi pasisile Qhinga ra Vuhlayiseki bya Gondzo ra Rixaka 2016-2030. Leswi swi lulamisa mitlhontlho na mavangwa lawa ya kumiweke hi Ndzawulo ya Vutleketli eka ku simekiwa ka maqhinga lawa ya hundzeke, ku katsa na Qhinga ra Vuhlayiseki bya Gondzo ra Rixaka.Leswi swi hoxa xandla eka ku kumiwa ka xikongomelo xa Kungu ra Nhluvukiso ra Rixaka ku “hunguta ku vaviseka, tinghozi na madzolonga hi 50% ku suka eka tilevhele ta 2010 ”. Swi tlhela swi hlamula eka xilaveko xo tumbuluxa netiweke ya switirhisiwa swa ikhonomi ya vuswikoti, yo phikizana na tin'wana na yo hlamula hi ku hatlisa ku tiyisisa ku hlayiseka na ku sirheleleka ka switirhisiwa swa magondzo.Tinghozi ta le magondzweni ti na switandzhaku swo chavisa eka mindyangu na miganga tanihi leswi ti vangaka ku lahleka ka vutomi na ku veka ndzhwalo wo tlakuka eka sisiteme ya vusirheleri bya vanhu na nhlayiso.2.9. Khabinete yi pasisile nkandziyiso wa Mpfapfarhuto wa Qhinga ra Sekithara ya Vupfhumba ra Rixaka. Leswi i ku kula ka vupfhumba na rimba ra nhluvukiso ra Afrika-Dzonga.Qhinga ri kongomisa ku tlakusa hoxa xandla ko kongoma ka vupfhumba eka ikhonomi ku suka eka R118 wa tibiliyoni ku ya eka R302 wa tibiliyoni hi 2026 hi ku tirhisa makunguhatelo ya hlanganela, na nsimeko wa migingiriko ya xirhangana leyi ku pfumelelaniweke hayona.Nsimeko wa Qhinga ra Sekithara ra Vupfhumba ra Rixaka wu nghenisile xandla eka ku kula ka nkoka hi ku ya hi tivholomu ta vapfhumba, ku hoxa xandla eka Swimakiwa Hinkwaswo swa Tiko, na nsalo wa nxaviselano wa kahle na ku tumbuluxa mitirho. Xiphemu xa ku kula loku taka xi kongomisa eka ku kula na cinco wo katsa hinkwaswo eka sekithara.2.10. Khabinete yi pasisile Kungu ra swa Maqhingha ra Rixaka (NSP) ra Xitsongwatsongwanankasawuto (HIV), Vuvabyi bya Rifuva (TB) na Mitlulelo ya Vuvabyi bya swa Masangu (tiSTI) 2017-2022.Ku hlamula ka Afrika-Dzonga eka mitungu ya HIV na TB swi vula leswaku MaAfrika-Dzonga ya avhareji sweswi ya hanya ku lava ku fika eka malembe-khume yo tala ku tlula leswi a swi ri xiswona hi 2004. Mpimo wa mitluleto ya HIV wu yile ehansi tanihileswi hi nga na mafu yo suka eka TB.NSP leyi ya vumune yi lava ku pima ku humelela loko yi karhi yi tivisa maqhinga mantshwa ku sivela mitlulelo yintshwa, ku kuma vanhu lava tluleriweke hi xihatla na ku va tshungula hi ku humelela na ku va hlayisa. Yi hlamusela rimba ra swa maqhinga ya vutirhisano bya swiyengenyingi ku hatlisisa nhluvuko eku hunguteni vuvabyi na mafu lawa ya fambelanaka na HIV, TB na tiSTI.Leswi swi fambisana na Kungu ra Nhluvukiso ra Rixaka leri amukelaka mbuyelo wo enta lowu HIV na TB swi nga na wona eku nonokiseni nhluvukiso wa rixaka.2.11. Khabinete yi hlamuseriwile hi Xiviko xa Komiti ya Vaholobye eka mpfapfarhuto wa Rimba ra Pholisi ya Vutsoniwa eNdzhaku ka Dyondzo na Vuleteri bya Xikolo, leyi endleke swibumabumelo ku ya eka nhluvukiso wa Rimba ra Pholisi ya Vutsoniwa ra swa Maqhinga.Leswi swi nyika nhlamuselo eka Vumbiwa eka ku susiwa ka swirhalanganyi eku hlanganiseni ka mitlawa leyi nga sirhelelekangiki eka miganga ya ntolovelo tanihi swirho swa miganga leswi nghenelelaka.2.12. Khabinete yi pasisile ku rhumeriwa ka Ntwanano lowu Pfuxetiweke eku Amukeleni ka Tidyondzo, Switifikheti, Tidipiloma, Tidigiri na Mithwaso ya swa Dyondzo eka Dyondzo ya le Henhla eMatikweni ya Afrika ePalamende ku va yi lulamisiwa. Holobye wa Dyondzo ya le Henhla na Vuleteri u ta hakelela xitirho lexi lulamisiweke na Nhlangano wa Matiko wa swa Dyondzo ya Sayense na Nhlangano wa Mfuwo (UNESCO).Ntwanano lowu Pfuxetiweke wu kongomisa ku nyika mbango lowu kotisaka eMatikweni ya Afrika hinkwawo ku amukela mithwaso ya dyondzo ya le henhla yo fana na switifikheti, tidipiloma, tidigiri na mithwaso ya swa dyondzo yin'wana hikokwalaho wu pfumelela ku fambafamba ka vadyondzi, swidyondzeki na vatirhi eka tikonkulu hinkwaro.2.13. Khabinete yi pasisile nkandziyiso wa Pholisi ya Rixaka ya Sisiteme ya Nhluvukiso wa Ntirhovutomi lowu Hlanganisiweke ya Afrika-Dzonga ku twa miehleketo ya vaaki.Pholisi yi nyika mbango lowu kotisaka ku nyika Vukorhokeri bya Nhluvukiso wa Ntirhovutomi hi ku tirhisa tipholisi, swiletelo, ti phurothokholo, tindlela, swivumbeko, vutihlamuleri byo avelana na ntirhisano.Leswi swi ta ya emahlweni eku tiyisiseni leswaku vaakatiko hinkwavo va vukhale hinkwabyo, va va na mfikelelo eka mahungu ya ntirhovutomi ya nkoka na vukorhokeri bya nhluvukiso wa ntirhovutomi evuton'wini bya vona hinkwabyo, leswaku va kota ku endla swiboho swo antswa na swa leswi va swi tivaka swa vutomi na swa ntirhovutomi leswi nyikaka tilevhele ta le henhla ta ntirho na ku pfuna ku tlakusa ku kula ka ikhonomi ka nkarhi wo leha etikweni na ku tlakusa ku nghenelela ka vona loku heleleke eka nhluvukiso wo angarhela wa Afrika-Dzonga.Leswi swi fambisana na Kungu ra Nhluvukiso ra Rixaka leri bumabumelaka ntlakuso wa ku kula ka ikhonomi na ntirho, ku yelanisa vanhu lava nga tirhiki eka mitirho, ku tlakusiwa ka nhluvukiso wa vutshila na tinhlayo ta vathwasi va le tiyunivhesiti.2.14. Khabinete yi hlamuseriwile hi nhluvuko lowu endliweke eka Nxopaxopo wa Sisiteme ya Vululami bya Vugevenga eku endleni Sisiteme ya Vululami bya Vugevenga yi va ya ximanguvalawa hi ku tirhisa Phurogireme ya Sisiteme ya Vululami leyi Hlanganisiweke.Khabinete yi pasisile rimba ro angarhela ra ku hluvukisiwa ka Sisiteme ya Vululami bya Vugevenga leyi Hlanganisiweke leri nga ta lulamisa mitlhontlho na ku kayivela eka mafambiselo ya swikumiwa ku ya eka vatirhisi va vululami bya vugevenga hinkwabyo.Sisiteme ya Vululami bya Vugevenga leyi Hlanganisiweke yi kongomisiwile eku tiyisiseni ka ntirhisano na ku hlanganisiwa ka vuyimeri byo sindzisa nawu eku kumeni xikongomelo xa swa maqhinga xa Kungu ra Nhluvukiso ra Rixaka – xa ku aka miganga leyi hlayisekeke na ku tumbuluxa Sisiteme ya Vululami bya Vugevenga yo tiyisela nkamanyala.Leswi swi hoxa xandla eka Mbuyelo wa leswaku Vanhu Hinkwavo eAfrika-Dzonga va Hlayisekile na ku Titwa va hlayisekile.2.15. Khabinete yi pasisile ku humesiwa ka Tsalwa ra Nkanerisano hi swikongomelo swa ku nghenelela ka vaaki leswi nga ta vuyerisa eka nhluvukiso wa “endlelo ra mfumo hinkwawo na miganga” Qhinga ra Nkamanyala ra Rixaka.Qhinga ri lava ku lulamisa manyala, haswimbirhi eka swiyenge swa mfumo na swo ka swi nga swa mfumo hilaha swi kombisiweke hakona eka Kungu ra Nhluvukiso ra Rixaka. Tindlela leti tivisiweke ti kongoma ku tumbuluxa sisiteme yo tiyisela kamanyala leyi tlakusaka ntirhisano wa swiyengenyingi eka swiyenge hinkwaswo.2.16. Khabinete yi pasisile Mpfapfarhuto wa Tirhele rintshwa eka Ndzhurho wa Matiko hinkwawo. Leri i rimba ra pholisi leri nga ta letela nxopaxopo lowu heleleke wa vuhlampfa na milawu yin'wana leyi yelanaka.Mpfapfarhuto wa tirhele wu tiyisisa mfanelo wa xiyimo xa vutifumi xa Afrika-Dzonga ku langa swipimelo swa ku amukela na vutshamo bya vahlampfa hi ku fambisana na ntsakelo wa rona wa rixaka.Wu nyika xivono xo anama xa Afrika-Dzonga ku tlakusa mivuyelo ya mafambiselo ya kahle ya ndzhurho wa matiko hinkwawo loko ri karhi ri hunguta mixungeto leyi fambelanaka na wona. Ndzhurho wa matiko hinkwawo wu fanele ku amukeriwa loko hi karhi hi sirhelela vutifumi, ku rhula na vusirheleri.2.17. Khabinete yi seketela Ntirho wa ku Nyika vuakatiko lowu nga ta fambisiwa hi Ndzawulo ya Timhaka ta Xikaya na ku pasisa leswaku wu boha eka vanhu lava nyikiweke vuakatiko ku nghenela ntirho wo tlangela. Khabinete yi tlhele yi pfumelela leswaku tikhoto ta majisitarata, eka tin'wana ta tona, ti tirhisiwa ku fambisa mitirho ya ku nyikiwa ka vuakatiko.Ntirho wu nyika nkateko wo amukela vaakatiko vantshwa eka timfanelo na vutihlamuleri bya vona na ku hlambanya ku tshembheka emahlweni ka Holobye. Leswi swi ta hoxa xandla eka ntwanano wa miganga hi ku kombisa xilaveko xo va MaAfrika-Dzonga ya amukela vahlampfa lava va kumeke vuakatiko bya Afrika-Dzonga.2.18. Khabinete yi hlamuseriwile hi ntirho lowu endliweke hi Xipanu xa Swandla swa Vaholobye va Vumaki bya Vutumbuluxi bya Hofisi ya Phuresidente.Xipanu xi rhangeriwile hi Xandla xa Holobye eka Hofisi ya phuresidente xi nyika ndlela ya swa maqhinga eka vateki va swiboho eka mfumo, vaakatiko na xiyenge xo ka xi nga ri xa mfumo ku kanela nghingiriko wo hlanganela lowu nga ta hatlisisa cinco eka vumaki bya vutumbuluxi.Timhaka leti ku tirhaniwaka na tona ti katsa: vukhamba, nsirhelelo wa vun'winyi bya tsalwa na ku tlula nawu, vundzeni bya laha kaya na ku tlanga emoyeni, vusirheleri bya vanhu ku katsa na ku ringananisa miholo, ku lulamisa vumaki hi matirhelo yo karhi, cinco wa sekithara na nhluvukiso wa vutshila.Ntirho wa xipanu wu seketela Ikhonomi ya Mfumo ya Mzansi Golden, leyi fambisaka ku tumbuluxiwa ka mitirho, yi tlakusa haswimbirhi ndzingano wa vanhu na vuswikoti na ku fambisa vuvekisi bya le tikweni eka migingiriko leyi nga tshukaka yi tumbuluxa mitirho yo yisa emahlweni.Ku tirha na tikhamphani to tala ta vumaki na tindzawulo ta mfumo hinkwato, Xipanu xi sungurile ku nghenelela ko talanyana ku lulamisa na ku antswisa matirhelo ya vumaki eka mafambiselo ya swikumiwa ku suka eka varimi ku ya eka vatirhisi hinkwavo van'wana va vona va katsa ku tivisiwa ka Nawumbisi wa Antswiso wa Vun'winyi bya tsalwa na Nawumbisi wa Nsirhelelo wa Vatlangi ePalamende; ku antswisiwa hi xitalo ka misecho yo lwa na vukhamba sw.sw. 2.19. Khabinete yi pasisile xitshembhiso lexi pfuxetiweke xa Afrika-Dzonga eka Nxaviselano wa Muganga wa Nhluvukiso wa le Dzongeni wa Afrika (SADC) eka nkanerisano wa Vukorhokeri lebyi yelanaka na tisekithara ta vuako na vutleketli.Leswi swi tlakusa ku kula ka le tikweni ka tisekithara ta swirhangana ku katsa na ku ndlandlamuxa mikateko ya mfikelelo wa makete eka vukorhokeri bya swirhumeriwa ematikweni mambe swa Afrika-Dzonga.Ntshuxeko wa vukorhokeri wu yimela goza ra nkoka eka vuenti bya ku hlanganisiwa ka SADC na ku hoxa xandla eka ku tumbuluxiwa ka makete wa rhijini lowu nga ta seketela ku sunguriwa na ku nhluvukisiwa ka tifeme ta rhijini ku nyika vukorhokeri eka makete wukulu wa rhijini.Leswi swi hoxa xandla eka swikongomelo swa Kungu ra Nhluvukiso ra Rixaka swa ku tlakusiwa ka ku hlanganisiwa ka ikhonomi ya rhijini na ku hluvukisiwa ka tikonkulu ra Afrika.2.20. Khabinete yi pasisile ku andlariwa ku engeteriwa eka ku hundzuluxiwa ka Ntwanano wa Nairobi wa Nsirhelelo, Mafambiselo na Nhluvukiso wa Lwandle na Mbango wa le Ribuweni ra le Vupeladyambu bya Lwandle ra Indian, ePalamende.Leswi swi nyika tindlela eka migingiriko ya ntirhisano, ku hlanganisa rhijini eka rhijini ya le Vuxeni na le Dzongeni wa Afrika. Leswi swi ta kotisa Mavandla ya Tikontraka ku hlanganisa switirhisiwa na vutivi ku suka eka vakhumbheki vo hambanahambana na mitlawa ya ntsakelo ku yisa eku ololoxeni swiphiqo leswi phasaphasaneke swa mbango wa le ribuweni na le lwandle ku katsa na timhaka ta rixaka ta nkoka na leti nghenaka eka ndzilekana wun'wana.Ku engeteriwa ku ta lwa na nthyakiso na ku tiyisisa mafambiselo ya kahle ya mbango wa switirhisiwa swa le ribuweni na lwandle lawa ya khumbhaka vusirhelelo bya swakudya, rihanyo na ku tshuka swi kurisile ikhonomi.2.21. Khabinete yi hlamuseriwile hi mivuyelo ya Ntshamo wa Khoniferense ya Mavandla wa vu 22 (COP22) eka Ntwanano wa Nhlangano wa Matiko eka ku Cinca ka Maxelo (UNFCCC), na Ntshamo wa vu 12 wa Khoniferense ya Mavandla lawa ya tirhaka tanihi Nhlengeletano ya Mavandla eka Milawu ya maendlelo ya Kyoto (CMP12), leyi a yi ri kona ku sukela hi ti 7 ku fikela hi ti 18 Hukuri 2016, Marrakech, eMorocco.Marrakesh COP 22 a ku ri nkarhinyana wa nkoka ku suka malembendzhaku ya mikanerisano leyi humeseke Ntwanano wa Paris ku ya eka nsimeko wa ku amukeriwa na ku hungutiwa ka migingiriko. Swikongomelo swa COP 22 swi fikeleriwile swinene hi ku fambisana na vurhumiwa bya MaAfrika-Dzonga.2.22. Khabinete yi pasisile vurhumiwa byo kanerisana bya MaAfrika-Dzonga ku tirha tanihi masungulo ya ku tihlanganisa eBasel, Rotterdam na Ntwanano wa Stockholm (tiCOP), lebyi nga ta va kona ku suka hi ti 24 Dzivamisoko ku fika hi ti 5 Mudyaxihi 2017 eGeneva.Xikongomelo i ku tirha ku yisa eka mbango wa kahle wa mafambiselo ya tikhemikhali na thyaka leswaku ku ta amukeriwa ka nkarhi wo leha ka rihanyo ra vanhu na mbango.2.23. Khabinete yi pasisile ku rhumeriwa ka Xiviko xa Tiko xo Sungula xa Ntwanano wa Matiko hinkwawo eka Timfanelo ta Ikhonomi, ta Vanhu na ta Mfuwo ku ya eka Komiti ya Nhlangano wa Matiko eka Timfanelo ta Ikhonomi, ta Vanhu na ta Mfuwo.Ku kumeka ka tifomo ta timfanelo ta ikhonomi ya vanhu i xiphemu xa nkoka xa Vumbiwa na Kungu ra Nhluvukiso ra Rixaka. Ku sukela loko ku sungurile xidemokirasi Afrika-Dzonga ri endlile magoza ya nkoka eku fikeleleni hi switsongotsongo timfanelo ta ikhonomi ya vanhu va rona.Eka malembe ya 18 lawa ya hundzeke hi akile mavandla ya xidemokirasi, hi cincile vutirhelamfumo, hi kurisile vukorhokeri bya masungulo, hi tshamisekisile ikhonomi na ku teka swivandla swa hina swo fanela eka ndyangu wa tinxaka. Handle ka ku humelela loku vusweti, nkandzingano na vupfumalantirho swi tshama swa ha ri mitlhontlho ya nkoka ya hina.3. Milawumbisi3.1. Khabinete yi pasisile ku rhumeriwa ka Nawumbisi wa Mbuyelo wa Nghozi ya le Magondzweni, 2017 ePalamende.Nawumbisi wu tekela enhlokweni xikimi xa vusirheleri bya vanhu eka vaxanisiwa va tinghozi ta le magondzweni hi ku nyika xikimi xa mbuyelo wa nghozi ya movha xintshwa lexi vuriwaka Xikimi xa Mbuyelo wa Nghozi ya le Magondzweni, xi siva Nkwama wa Nghozi ya le Magondzweni wa sweswi.3.2. Khabinete yi pasisile nkandziyiso wa Nawumbisi wa ku Herisiwa ka Overvaal Resorts Limited, 2017 ku twa miehleketo ya vaaki. Ku herisa loku ka Nawu wa Overvaal Resorts Limited 123 wa 1997, lowu ku nga masungulo ya nawu wa Aventura. Leswi swi hetisisa ku lulamisiwa/ ku hela ka Aventura.Khabinete yi tekile xiboho hi ti 22 Mhawuri 2001 ku lulamisa vuwiselo bya Aventura lebyi a byi tekiwa byi nga ri bya tinhundzu ta nkoka ta Mfumo.3.3. Khabinete yi pasisile ku tivisiwa ka Nawumbisi wa Antswiso wa Vusirheleri, 2017 ePalamente. Nawumbisi wu fambisana na Nawu wa Vusirheleri, 2002 (Nawu wa Nomboro 42 wa 2002) na swilaveko swa malunghiselelo ya Tindzawulo leswi nga ta tlakusa vuswikoti bya Ndzawulo ya Vusirheleri.Antswiso i wa maendlelo ya nhlangano naswona wu tirha endzeni ka Ndzawulo ya Vusirheleri.3.4. Khabinete yi pasisile ku tivisiwa ka Nawumbisi wa Antswiso wa Matirhelo ya Nawu, 2017 ePalamente.Nawumbisi wu antswisa Nawu wa Matirhelo ya Nawu, 2014 (Nawu wa 28 wa 2014) leswaku ku ta lulamisiwa timhaka to koteka na ta xithekiniki ta mhaka ya nkadzolonga.Nawumbisi wu lava ku lawula swibumabumelo swa tindhawu ta vulawuri bya Tihuvo ta Xifundzankulu, ku nyika leswaku ntsena vativi va nawu lava nga le ku tirheni va nga ha tirhaka migingiriko yin'wana kumbe ku nyika vukorhokeri, ku yisa emahlweni ku lawula mitirho ya tibangi hi mayelana na tiakhawunti ta thirasiti, ku lawula nkarhi wa Foramu ya Rixaka eka Phurofexini ya Nawu na ku nyika siku ro herisiwa ka mihlangano yo yimela maqgwetha.4. Xiyimo xa Khabinete eka timhakankulu4.1. Khabinete yi amukerile vuahluri bya Huvo ya Vumbiwa eka ku hakeriwa ka mudende. Komiti ya Vaholobye (IMC) eka Vusirheleri bya Vanhu lebyi Heleleke, yi rhangeriwile hi Phuresidente Jacob Zuma a yi ri eku tirheni hi matimba ku tiyisisa leswaku Mfumo wu ya emahlweni wu hakela ku tlula 17 wa timiliyoni ya midende ya vanhu eka vavuyeriwa lava ringaneleke ku suka hi ti1 Dzivamisoko 2017.Vavuyeriwa lava kumaka midende ya vanhu ku suka eka vaxavisi na tibangi va ta hakeriwa hi ti1 Dzivamisoko 2017 loko volavo va tirhisaka tindhawu to hakela ta SASSA va ta hakeriwa hi ti3 Dzivamisoko 2017.Vavuyeriwa va mudende wa vanhu va fanele ku xiyaxiya masiku ya vona yo hambana ya ku hakeriwa, lawa ya vonakaka eka swilipi leswi va swi kumeke hi siku ro hakeriwa leri hundzeke, hi Nyenyankulu 2017. Senthara ya tinqingho ya Sassa, nomboro ya mahala: 0800 60 10 11 yi ta pfuriwa ku pfuna vavuyeriwa hi swivutiso swa vona hinkwaswo.Malunghiselelo ya endliwile ku tiyisisa leswaku sisiteme ya SOCPEN yi va kona ku lavisisiwa na ku tiyisisa xiyimo xa swikombelo swa malimpfuneto.Phurogireme yo pfuna vanhu ya Mfumo yi tshama yi ri ya nkoka eka vusirheleri bya ku tikeriwa ka timiliyoni ta MaAfrika-Dzonga. Yi le exivindzini xa phurogireme ya Mfumo yo hunguta vusweti, naswona yi pfunile ku vuyisela xindzhuti xa vanhu va hina.Hi Mfumo wo hlayisa lowu yaka emahlweni wu ringeta ku antswisa swiyimo swa ku hanya ka MaAfrika-Dzonga lama sweleke, ma nga sirhelelekangiki na lama nga katekangiki.4.2. Khabinete yi tiyisisa timfanelo na vuhlayiseki bya vamanana  hinkwavo eka miganga ya hina ti fanele ku sirheleriwa. Swihumelelo swa sweswi swa nxaniso hi swa le masangwini eka vamanana, ngopfungopfu hi vachayeri va mathekisi i xivangelo xa ku vilela.Khabinete yi ndhundhuzela vamanana va swivindzi lava humeleke ehandle ku vika swihumelelo leswi naswona yi kombela miganga ku pfuna ku kuma vaendlaswivi va madzolonga eka vamanana na vana.4.3. Khabinete yi vula nakambe swiboho leswi endliweke hi Phuresidente Jacob Zuma hi nkarhi wa mbulavulo wa yena eka Masagwadi ya Vadyondzisi ya Rixaka ya vu 17: leswaku Vukarhi byi ta tekiwa ehenhla ka vadyondzisi lava yaka emahlweni va tirhisa voko ra nsimbhi ku tshinya vana eswikolweni, leswi a swi le nawini naswona vukarhi byi ta tekiwa ehenhla ka vadyondzisi lava tlulaka nawu na ku onha xindzhuti na vuhlayiseki bya vana hi voxe. Xiphiqo xa ku biha emirini ka tithugamama na vugevenga eswikolweni swinwana, byo fana na madzolonga ya ntlawa, swidzidziharisi, xihoko na ku chavisa naswona swi le ku rhangisiweni emahlweni.4.4. Khabinete yi xiyaxiyile hi ku vilela ku tlakuka ka swihumelelo swa madzolonga ya mathekisi eka swiphemu swin'wana swa tiko.Vangheneleri hinkwavo eka bindzu ra mathekisi va khutaziwa ku tihlanganisa eka n'wangulano na ku lava switshuxo eka timhaka ta swivangelonkulu leswaku swi nga khumbhi vakhandziyi hi ndlela yo ka yi nga ri kahle lava va tshembheleke eka vukorhokeri bya vona.Khabinete yi rhamba sekithara ya vutleketli na vuyimeri bya ku sindzisa nawu ku tirhisana ku tirhana na ku humelela nakambe ka madzolonga ya mathekisi.4.5. Khabinete yi vilerisiwa swinene hi ku tshoviwa etihofisini ta Muavanyisinkulu laha tikhomphyutara ti nga ri tingani ti yiviweke. Migingiriko yoleyo ya vugevenga yi hlasela exivindzini xa xidemokirasi xa vumbiwa naswona byi hava ndhawu eka miganga ya hina.Xipanu xa Nsivelo wa Vugevenga bya Vululami na Vusirheleri, lexi a xi rhangeriwile hi Phuresidente Jacob Zuma xi vula nakambe ku tiboha ka xona eku lweni na vugevenga naswona xi rhamba miganga ku vika migingiriko yo ehleketelerisa eka vulawuri lebyi faneleke.4.6. Khabinete yi amukela vulavisisi bya Khomixini ya Mphikizano eka ku kumbetela matikhomelo ya tikhamphani leti tirhisanaka ku yisa mixavo ehenhla eka sekithara ya swirimiwa swa kahle na ku yimela ku tsemiwa ka mhaka hi ku hatlisa.Mahanyelo yo ka ya nga lavi ku phikizana ya khumbha mindyangu yo tala leyi nga sirhelelekangiki na ku tekela ehansi matshalatshala ya rixaka ra hina ku tlakusa ku nghenelela ka varimi va vantima lava ha sungulaka eka makete.Hi hoyozela ntirho wa Khomixini eku sirheleleni na le ku seketeleni timfanelo ta vatirhisi, na miganga ya hina. 4.7. Ndzawulo ya Vurimi, Swihlahla na swa Tinhlapfi yi komberile vulawuri bya Brazil ku nyika mahungu ya ximfumo na nxaxamelo wa tikhamphani leti kumiweke eka mhaka ya mayelana na nyama yo ka yi nga hlayisekangi leyi nga le ku rhumeriweni eka matiko yo hambana, lawa ya nga ha katsaka na Afrika-Dzonga.Vulawuri bya Brazil byi tsundzuxiwile ku yirisa ku rhumela ematikweni mambe ka nyama ku suka eka tikhamphani toleto ku fikela loko mhaka yi ololoxiwile hi nkorwiso wa Vulawuri bya Dokodela wa swifuwo wa Afrika-Dzonga.4.8. Phuresidente Jacob Zuma u hlambanya Nkosi wo Hlawuleka wa Ximfumo wa mufi Mutengisiwa wa Vuxengatiko wa Rivonia na khehla ra mulwela ntshuxeko wa xidemokirasi xa Afrika-Dzonga, Tatana Ahmed “Kathy” Kathrada.Khabinete yi yima swin’we na Phuresidente Zuma eku rhumeleni ku chavelela eka muringani wa yena, khale ka Holobye wa Mabindzu ya Mfumo Man. Barbara Hogan, ndyangu wa ka Kathrada na kaya ra yena ra tipolotiki, African National Congress, leri Malume Kathy a ri tirheleke hi tintswalo eka vutomi bya vuntswatsi bya yena hinkwabyo.Ntirho wo n'wi tsundzuka wa ximfumo wu ta lulamisiwa naswona vuxokoxoko byi ta tivisiwa hi ku famba ka nkarhi.4.9. Khabinete yi rhumerile ku chavelela eka ndyangu na vanghana va musunguri wa Bloemfontein Celtic Dok. Petrus Rantlai Molemela. Ndzhaka ya yena ya ntirhovutomi wo hlawuleka na ku xiximeka swinene eka vulawuri bya bolo ya milenge ya Afrika-Dzonga yi hoxile xandla eka mitlangu na nhluvukiso wa muganga.4.10. Khabinete yi hundziserile ku chavelela ka yona ko suka embilwini eka ndyangu na maxaka ya mutlangi wa mutsheketo na muendli wa tifilimi Tat. Joe “Sdumo” Mafela loyi a tiveka swinene tanihi ‘Sdumo’. U ta tsundzukiwa eka ku hoxa xandla swinene ka yena eka nkanghala ya mfuwo wa hina.5. Ku thoriwaKu thoriwa hinkwako ku va kona endzhaku ka ku kambela ntiyiso wa tidyondzo na mbhasiso lowu faneleke.5.1. Bodo ya Ejensi ya Thekinoloji yo Sungula swilo swintshwa:a) Tat. Edward Christian Kieswetter (Mutshamaxitulu);b) Dok. Steven Lennon;c) Man. Joy Sebenzile Matsebula;d) Tat. Thabiso Skosana;e) Man. Fuzlin Levy-Hassen;f) Man. Patience Lethabo Mlengana;g) Tat. Mzwandile Madikizela;h) Dok. Jan van de Loosdrecht;i) Dok. Judy Coates; naj) Phurof. Roy Marcus.5.2. Vafambisi va Bodo ya Postbank:a) Man. Boitumelo Mothelesi;b) Tat. Edward Netshivhulana;c) Man. Leonora Noluphumzo Noxaka;d) Tat. Ashley Cavel Seymour; nae) Tat. Mark  Barnes.5.3. Ku thoriwa nakambe ka Man. Nomsa Motshegare tanihi Mulawurinkulu (CEO) wa Vulawuri bya Swikweleti swa Rixaka.5.4. Man. Zodwa Ntuli tanihi Khomixinara wa Khomixini ya ku Nyika matimba eka ikhonomi ya Vantima hi ku Angarhela.5.5. Komiti Tikhamphani:a) Qgwethankul. Mohammed Alli Chicktay (Mutshamaxitulu);b) Man. Bongekile Zulu;c) Man. Ishara Kamini Bodasing;d) Tat. Lindelani Daniel Sikhitha;e) Phurof. Petrus Albertus Delport (ku thoriwa nakambe);f) Tat. Maake Francis Kganyago (ku thoriwa nakambe);g) Tat. Khashane Manamela (ku thoriwa nakambe);h) Man. Lucia Glass (ku thoriwa nakambe);i) Man. Khatija Tootla (ku thoriwa nakambe); naj) Man. Matshego Jacqueline Ramagaga.5.6. Bodo ya Khomixini ya Lotto ya Rixaka:a) Phurof. Ntshengedzeni Alfred Nevhutanda;b) Qgwethankulu William Elias Huma;c) Man. Doris Dondur;d) Tat. Muthuhadini Alfred Madzivhandila;e) Tat. Yaswant Narotham Gordhan; naf) Man. Zandile Nkonyane (muyimeri wa dti)5.7. Ejensi ya Vuhangalasi bya Minyikelo ya Khomixini ya Lotto ya Rixaka:a) Man. Ndileka Eumera Portia Loyilane;b) Man. Iveda V Kayser Smith;c) Man. Chickey Silvy Mofet-Mubu; nad) Tat. Jeffrey Du Preez.5.8. Tat. Jeremiah Lengoasa tanihi Mulawurinkulu wa Vukorhokeri bya ta Maxelo bya Afrika-Dzonga.Swivutiso:Donald LiphokoNomboro yo tihlanganisa: 082 901 0766 "
Xitatimende xa Nhlengeletano ya Khabinete xa ti 26 Dzivamisoko 2017,28 Apr 2017,https://www.gov.za/speeches/statement-cabinet-meeting-26-april-2017-28-apr-2017-0000,https://www.gov.za/ts/speeches/statement-cabinet-meeting-26-april-2017-28-apr-2017-0000,"Khabinete yi hlanganile hi Ravunharhu, 26 Dzivamisoko 2017, eUnion Buildings, siku ku nga si va Siku ra ku tlangela Ntshuxeko ra rixaka ra vu 23. Phuresidente Jacob Zuma u vile mutshamaxitulu eka nhlengeletano ya Khabinete, laha ku nga amukeriwa Swirho swa Vurhangeri leswintshwa leswi engetelaka vurhangeri bya mfumu eka ku rhangela ku simekiweni ka Phurogireme ya Migingiriko ya ku cinco wa ikhonomi wo hetiseka na ku kula ka ikhonomi ya vaaki leyi nghenelerisaka mani na mani.Swibohonkulu Swa Khabinete1.1. Khabinete yi pasisile ku rhurheriwa ka Nhlengeletano ya Matiko ya Misava ya leswi hanyaka endzeni ka Mati hi Ndzawulo ya Vurimi, Swihlahla na swa Tinhlampfi eKapa ku sukela hi ti 26 ku fika ti 30 Khotavuxika 2017Leswi swi ta hoxa xandla eka Opertion Phakisa ya Laboratori ya leswi hanyaka eMatini leyi yi lavaka ku engetela ku kula hi ka ntlhanu eka leswi hanyaka endzeni ka mati eka malembe ya ntlhanu lawa ya landzelaka ku suka eka 4 000 wa tithani ku fika eka 20 000 wa tithani, ku tumbuluxa mitirho ya 15 000 na ku engetela ku hoxa xandla eka leswi hanyaka endzeni ka mati ku ya eka Swimakiwa Hinkwaswo swa Tiko (GDP).Leswi hanyaka endzeni ka mati swi hi nyika xivandlanene xa kahle ku hambanyisa andziso wa tinhlampfi ku eneta ku laveka ka tona laha kaya, vusirheleri bya swakudya, ku rhumela ematikwenimambe na ku tumbuluxa mitirho. Ku rhurheriwa ka nhlengeletano leyi swi ta tlakusa sekithara,antswisa vuvekisi hi sekithara na vanyikeri vo ka va nga ri ya mfumo, na ku hatlisisa ku yisa emahlweni nhluvukiso wa leswi hanyaka endzeni ka mati laha kaya hi vutivi ku suka eka maqhinga ya matiko ya n’wana. 2. Khabinete yi pasisile ku tumbuluxiwa ka Komiti ya Vaholobye ya ku vona na ku fikelerisa maqhinga ya vurhangeri eka ku lulamisela ku rhurhela Samiti ya Ntolovelo ya Tinhloko ta Matiko na Mfumo eka Muganga wa Nhluvukiso wa Matiko ya Dzonga wa Afrika (SADC) leyi nga ta khomiwa hi Mhawuri 2017.Samiti ya SADC yi ta khomeriwa ehansi ka nhlokomhaka leyi nge “Ku tirhisana na Xiyenge xo ka xi nga ri xa Mfumo eku Hluvukisiweni ka Tifeme na Mafambiselo ya Tinhundzu eka Rhijini”, ku ri karhi ku tshikeleriwa xilaveko xa ku ololoxa swilo swo nkoka ku simeka na ku fikelela Qhinga ra Tifeme ta SADC na Kungu ra Nghingiriko.Afrika-Dzonga ri ta tirhisa xivandla xa rona tanihi Mutshamaxitulu wa SADC ku tirhisa maqhinga ku yisa emahlweni ku tsakela ka rixaka tanihilaha swi kombisiweke eka Kungu ra Nhluvukiso ra Rixaka eka ku tiyisiwa swivandlanene swa ikhonomi ya rhijini na timhaka ta leti fambelenaka na vusirheleri.3. Ndzawulo ya Vutshila na Mfuwo yi ta rhurhela ra vunharhu N’hweti ya Afrika hi Mudyaxihi 2017. Leswi swi vumba xiphemu xa ku hoxa xandla ka Afrika-Dzonga eka ku tlangela ka tikonkulu eka ku cinca ku suka eka Nhlangano wa Vun’we bya MaAfrika, lowu tumbuluxiweke hi ti 25 Mudyaxihi 1963, ku ya eka Nhlangano wa Matiko ya Afrika, na mavandla na tiphurogireme leti yelanaka.Ku tlangela loku ka N’hweti ya Afrika ku hoxa xandla eku suseni ka xikoloni eka tikonkulu ra Afrika hi ku hambanahambana ka mfumo na tiphurojeke ta mihlangano ya vaaki ehansi ka nhlokomhaka leyi nge: “Lembe ra OR Tambo: Ku Aka Afrika ro Antswa na Misava yo Antswa”.N’hweti ya Afrika yi hoxa xandla eka xikombelo xa Pan Afrika xa vun’we eka MaAfrika na ntirhisano, na ku tirhisiwa tanihi xivandla hi Swirho swa Matiko ya Vun’we bya Afrika ku hlaya ku humelela loku endliweke eku fikeleleni ka Ajenda ya 2063.Phurogireme ya mfumo yo angarhela ya n’hweti hinkwayo, leyi nga ta va kona eka www.gov.za, yi tlula sekithara ya vutshila na mfuwo ku angarhela ku hoxa xandla ka Mfumo wa Afrika-Dzonga eka ikhonomi, tipolitiki na timhaka leti khumbhaka vaaki eka nhluvukiso wa tikonkulu. Migingiriko na mimbhurisano i yo tlangela na ku dyondzisa, hinkwayo i ya xipolitiki na ikhonomi ya vaaki leyi vuyerisaka vanhu va Afrika-Dzonga na tikonkulu hinkwaro ku tlangela ku VuAfrika bya vona na ku tlhela va tiboha nakambeku aka miganga leyi nga ni timitsu ta kahle matikhomelo na milawu ya VuAfrika.4. Khabinete yi lemukisiwile hi ku rhurheriwa loku humeleleke ka Federexini ya Matiko ya Misava ya Mihlangano ya Tilayiburari (IFLA) na Nhlangano wa Mavandla wa Lembe na lembe wa Misava wa Layiburari na Mahungu lowu a wu khomeriwe eAfrika-Dzonga, eKapa ku suka hi ti 15 ku fikela 21 Mhawuri 2015.Ntwanano wa IFLA eKapa wu ta rhumeriwa eka Vaholobye va Mfuwo va Matiko ya Afrika leswaku  va twanana, va seketela na ku simeka. Ndzawulo ya Vutshila na Mfuwo yi ta tiyisisa matshalatshala ku seketela mukhuva wo hlaya eAfrika-Dzonga.Ku tirhisiwa ka tiphurogiremenkulu ta mfumo1. Ku tnyikela ka mfumo ku kurisa ikhonomi ku tiyisisiwile hi mimbhurisano exikarhi ka Holobye wa Timali, Malusi Gigaba na vavekisi na muganga wa timali wa matiko hinkwayo eka riendzo ra yena eAmerika eka Nkwama wa ku Lombisa wa Matiko hinkwawo na Tihlengeletano ta Ximun’wana ta Bangi ya Misava. Holobye Gigaba u tlhele a burisana na vavekisi va laha tikweni na Komiti ya Vurhangeri byo Hlawuleka bya Nedlac laha mutshamaxitulu a ku ri Xandla xa Phuresidente Cyril Ramaphosa.Mimburisano yi tshikelerile leswaku laha pholisi ya mfumo yi nga kongoma kona eka matirhiselo ya mali ya rixaka hi vukheta na ku tiyisisa tindlela to tiya ta ku tirhisa mali ya mfumo leti kombisiwa eka Mpimanyeto wa Rixaka wa 2017 a wu cincanga.Khabinete yi rhamba tisekithara hinkwato ku tirhisana na mfumo ku kurisa ku tshemba na ku kurisa ikhonomi ku ya eka kula ko katsa hinkwavo ka nkarhi wo leha.2. Ku simekiwa ka  Zoni ya Ikhonomi yo Hlawuleka ya Maluti-A-Phofung (MAP-SEZ) hi Phuresidente Jacob Zuma eTshiame, eHarrismith, eVuhumadyambu bya Free State, hi ti 25 ta Dzivamisoko 2017 swi kombisa leswaku mfumo wu seketela hluvukiso wa tifeme leswi nga swa nkoka eka ku humelela na ku hlula ka nkarhi wo leha ka ikhonomi. Tisekithara ta xirhangana eka Map-SEZ i ta ku endla mimovha, ku phurosesiwa ka swirimiwa, vutleketli, ICT, ku endliwa ka mirhi na ku phurosesiwa hi ku angarhela. Leswi swi tumbuluxa swivandlanene eka vatumbuluxi xikan’we na miganga na mbango wa mabindzu ya misava na ku hangalasiwa ka swikumiwa loku engeteriweke eka Masipala wa Maluti-A-Phofung.Ku simekiwa ka SEZ ku fikisela ehenhla nhlayo ya Tizoni to Hlawuleka ta Ikhonomi etikweni ku ya eka nhungu. Ku fika sweswi Phurogireme ya SEZ hi ku angarhela yi kokile mahlo ya ku tlula R9.5 wa tibiliyoni ta vuvekisi. Va tlhele va tumbuluxa mitirho ya 10 000 yo kongoma na 65 000 wa mitirho leyi nga ri ki yo kongoma. Tizoni to Hlawuleka ta Ikhonomi ti tlhela ti ya emahlweni ku tirha ntirho wa ku koka mahlo ya Vuvekisi byo Kongoma eka Matikomambe (FDI).Hekitara leyi ya 1038 ya MAP-SEZ leyi simekiweke yi vumba xiphemu xa nkoka eku simekiweni ka Kungu ra Nghingiriko ra Pholisi ya Tifeme leyi hlawulaka Tizoni to Hlawuleka ta Ikhonomi ku hatlisisa ku kula ka ikhonomi ya laha kaya na nhluvukiso eka tirhijini to hlawuleka ta tiko.3. Khabinete yi amukela xiviko xa ku Ntshembho wa Vuvekisi byo Kongoma xa Matikomambe lexi endliweke hi A.T. Kearney 2017, lexi kombaka leswaku Afrika-Dzonga i tiko ra vu 25 leri kokaka rinoko eka vuvekisi byo kongoma bya matikomambe eka misava hinkwayo, ro sungula ku suka eka Tikonkulu ra Afrika. Afrika-Dzonga ri kotile ku vuya eka xikombo, lexi kandziyisaka tindhawu leti kokaka mahlo ya vavekiso vo tala, ro sungula ku sukela hi 2014. Ri le ka xiyimo xa matiko lawa ya ha hluvukaka yo fana na Chayina (3), Indiya (8), Brazil (16) na Mexico (17).Xiyimo lexi xi kombisa leswaku makungu ya xinakulobye ya Afrika-Dzonga na vavekisi va matikomambe xi le ku kuleni hi matimba na ku tlhela swi kombisa leswaku kungu ra tiko ra nhluvukiso ri le ku tswaleni ka mihandzu. Ku antswa eka makungu ya ku humelela ya nkarhinyana na vuvekisi bya nkarhi wo leha bya tiko eka sekithara ya vuvekisi ku tshahiwile tanihi swihumelerisi swa nkoka swa ku pimiwa ko antswa ka Afrika-Dzonga eka Xikombo.4. Eka xiviko xo hambana, Xikombo xa Vuvekisi xa Afrika 2016 lexi humesiweke hi Quantum Global lava endlaka vulavisisi va tiyimele hi voxe va veka Afrika-Dzonga eka xiyimo xa vu mune xa vuvekisi byo koka mahlo swinene eAfrika endzhaku ka Botswana, Morokho na Egipita. Afrika-Dzonga ri tirhile kahle eka ku kurisa GDP, ku olova ka ku endla bindzu na tiko na nhlayo ya vanhu ya nkoka.Ku koka mahlo ka tiko ra hina tanihi ndhawu ya vuvekisi yo tihlawulela swikombisiwile nakambe hi xiviko xa African Economic Outlook 2016, lexi vekaka Afrika-Dzonga eka xiyimo xa vumune eka tindhawu ta vuvekisi ta Afrika leti rhangelaka hi 2015 endzhaku ka Egipita ($10.2 wa tibiliyoni), Mozambiki ($4.7 wa tibiliyoni) na Morokho ($4.2 wa tibiliyoni) hi $3.6 wa tibiliyoni eka vuvekisi bya matikomambe. Afrika-Dzonga ri ya emahlweni ri aka hi matimba tshaku ra timali na mabindzu, leri nga ka xiyimo xa vu 47 eka matiko ya 138 wa matiko ya Xikombo xa Mphikizano wa Misava eka Foramu ya Ikhonomi ya Misava hi 2016/17.5. Foramu ya Ikhonomi ya Matiko ya Misava eAfrika ya vu 27 yi ya khomeriwa eAlbert Luthuli International Convention Centre eDurban ku sukela hi ti3 ku fika hi ti 5 Mudyaxihi ehansi ka nhlokomhaka leyi nge: “Ku fikelela ku kula ko Angarhela: Vurhangeri byo Angula na bya Vutihlamuleri.”Khabinete yi amukela xivandlanene lexi xa MaAfrika-Dzonga ku nghenelela eka mimbhurisano eka swivandlanene leswi nga va ka kona swa vuvekisi, nhlanganelo wo enta wa rhijini na ku tinyikela hi vuntshwa eka ku kula na nhluvukiso lowu ya ka emahlweni eeAfrika.Afrika i kaya ra tiikhonomi leti nga le kuleni hi ku hatlisa leti kokeke mahlo ya nhlayo leyi kulaka ya ku tsakela ku suka eka vavekisi va matiko hinkwawo. Afrika-Dzonga ri na ikhonomi leyi hambaneke swinene eka tikonkulu na ku tirha ntirho wa nkoka wa ku yisa Afrika emahlweni.6. Ku tinyikela ka Afrika-Dzonga na Oman eka ku yisa emahlweni vuxaka bya ku xaviselana, eka foramu ya mabindzu hi ti 27 Nyenyankulu 2017 exikarhi ka Holobye wa Mabindzu na Vumaki Rob Davies na ntangha yakwe hi ntirho ya le Oman, Dok. Ali Bin Masoud Al-Sunaidy, swi kotisa van’wamabindzu va le Afrika-Dzongaku teka nkateko lowu wa xivandlanene lexi Oman ri xi nyikaka, ngopfungopfu eka vurimi na tifeme ta ku phurosesa swikumiwa swa vurimi.Hi ku engeta, Ndzawulo ya Mabindzu na Vumaki eka riendzo ra vona eGhana na le Nigeria exikarhi ka ti 20 na ti 25 Nyenyankulu 2017 swi endlile leswaku ku kumiwa na ku endliwa ka timakete to rhumela ematikwenimambe ka  swikumiwa leswi tisaka ku cinca na vukorhokeri swa le Afrika-Dzonga. Swi tlhela swi seketela swikumiwa swa le Afrika-Dzonga, ku nyikela vukorhokeri na ku endla xinakulobye xa mabindzu exikarhi ka van’wamabindzu va matiko hi ku hambana ka wona.Ku engetela mabindzu eka tikonkulu na ku hlohlotela xinakulobye na varingani va Afrika swi nga fikisa eka ku herisiwa ka vusweti, ku engeteleka ka nkhuluko wa mabindzu, nhluvukiso wa tifeme na ku ya emahlweni na ku tumbuluxa mitirho yo tala, leswi nga swa nkoka eka nhluvukiso wa ikhonomi ya Afrika.7. Holobye wa Nhluvukiso wa Mabindzu Lamantsongo, Lindiwe Zulu u rhangerile vurhumiwa bya Afrika-Dzonga eka foramu ya mabindzu ya le Estonia leyi a yi rhurheriwile hi Huvo ya Nxaviselano na Vumaki ya Afrika-Dzonga. Ku ri na ikhonomi ya le Estonia leyi nga na 90% wa tiSMME, xinakulobye na Afrika-Dzonga xi tiyisisa ku tinyiketa ka mfumo ku tumbuluxa mitirho na ku tlakusiwa ka mabindzu lamatsongo, ya le xikarhi na lawa ya ha kulaka (tiSMME).8. Ku tiyisela ka sekithara ya vurimi loku seketeriwaka hi tisisiteme ta lemukiso wo rhanga na vulavisisi, hi nga si yi ehandle ntungu wa xivungu xa Fall Army na dyandza, ku kombisiwile hi sayizi ya ntshovelo wa mavele ya ku xavisiwa loku languteriweke ka 2017, loku nga ku kulu hi 84% ku tlula ntshovelo wa 2016, loku a ku ri ntshovelo lowu tsongo swinene hi mpfhuka ka 2007. Tindhawu tinharhu letikulu to humelerisa mavele, leti ku nga swifundzankulu swa Free State, Mpumalanga na N’walungu-Vupeladyambu swi languteriwile ku humesa 82% wa mavele hi 2017.Sayizi ya ntshovelo wa mavele ya mabindzu yi vekiwile eka 14,324. wa tithani ta xigayo, leswi ku nga 2,91% (405 050 wa tithani) ku tlula leswi a swi languteriwile hakona eka 13,918. wa tithani ta xigayo. Ndhawu leyi nga languteriwa ya mavele yi tshama yi ri eka 2,629 hekitara ya xigayo, loko ntshovelo lowu languteriweke wu ri eka 5,45 t/ha.9. Ku tinyiketa ka mfumo eka ku tiyisisa, ku hluvukisa, na ku anamisa mfikelelo eka tiyunivhesiti, swi tikomba hi ku engeteleriwa hi kambirhi ka nhlayo ya swichudeni eka malembe ya 20 lawa ya nga hundza. Leswi swi tiyisisiwile hi Holobye wa Dyondzo ya le Henhla na Vuleteri, Dok. Blade Nzimande loko a tivisile leswaku mfumo wu ta tirhisa R7 wa tibiliyoni eka malembe mambirhi lawa ya landzelaka eka vutshamiso bya swichudeni, tilaborotari, vuhlanganisi bya thekinoloji, na switirhisiwa swin’wana swa nkoka, xikan’we na nhlayiso wa nkoka na ku kurisa tiyunivhesiti letintshwa. Engetelo wa R2.5 wa tibiliyoni eka malembe ya ntlhanu lawa ya taka leyi nga ta tirhisiwa hi tiyunivhesiti leti khale a nga ri na switirhisiwa ku va kotisa ku fikelela vuswikoti lebyi heleleke bya dyondzo.Vuvekisi eka switirhisiwa, ku katsa ku dyondzisa na tindhawu ta vulavisisi, xitirho, na tindhawu leti tshamekaka ta swichudeni i swa nkoka eku tiyisiseni leswaku tiyunivhesiti ta fikelela eka ntirho wa vona wa ku nyika matimba.10. Holobye wa Mitirho, Mildred Oliphant, u ta rhangela N’hweti ya Vatirhi ya 2017 ya tiko eka pfhumba ro lemukisa ehansi ka nhlokomhaka leyi nge: “Tiva timfanelo ta wena na vutihlamuleri tanihi ndlela yo tlakusa ku landzelela ka le henhla”.Pfhumba ri ta tisa ku lemukisa eka swiyenge swo hambanahambana swa vatirhi eAfrika-Dzonga hi mayelana na timfanelo na vutihlamuleri bya vona. Ri ta tlhela ri kombisa leswi nga fikeleriwa hi vatirhi eAfrika-Dzonga na ku kambela ku landzeleriwa ka milawu ya vatirhi. N’hweti leyi yi ta tlhela yi katsa ku kambela loku nga languteriwangiki eka tisekithara leti tshamelaka ku va ti honisa.Mfumo wu pasisile nawu wa ku tirhana na ku pfumaleka ka ku ringana na xihlawuhlawu lexi voyameleke tlhelo rin’we. Xa nkoka eka milawu ya vatirhi i xilaveko xa ku yisa emahlweni nhluvukiso wa ikhonomi, vululami eka vaaki, ku rhula ka vatirhi na ku yisa xidemokirasi emitirhweni. Khabinete yi kombela tisekithara hinkwato ku hoxa xandla eku lulamiseni ka nkandzingano ka nkarhi lowu hundzeke hi ku lulamisa ku nonoka Cinco emitirhweni.11. Khabinete yi yile emahlweni na Vhiki ro Kongomisiwa eka Imbizo ya Rixaka ya vu 6 eka vufambisi bya sweswi ku sukela hi ti 17 ku fika hi ti 23 Dzivamisoko 2017. Vhiki leri ri funghiwile hi mimbhurisano exikarhi ka swirho swa vurhangeri na vaakatiko na ku hoxa xandla eka kungu leri anameke ra tiko ra ku antswisa vutomi bya vaakatiko hinkwavo.Khabinete yi bela mandla vaaki lava nga nghenelela eka tiImbizo na vatirhelamfumo etikweni hinkwaro, xikongomelo ku ri ku lulamisa mitlhontlho ya vutirhelamfumo na ku fikelerisa vutomi byo antswa eka hinkwavo.TiImbizo tin’wana tikatsa: ku simekiwa ka Senthara ya Mabindzu lamatsongo eKholichi ya TVET ya le Goldfields eWelkom, Free State hi Holobye wa Nhluvukiso wa Mabindzu Lamantsongo, Man Lindiwe Zulu. Senthara yi hoxa xandla eku ololoxeni ka mitlhontlho ya ku pfumaleka ka mitirho eka vantshwa hi ku nyika nseketelo eka vantshwa eka xiyimo xa masungulo xa riendzo ra vona ra mabindzu. Ku vile na mimbhurisano yo ringana 34 etikweni hinkwaro.Xiyimo xa khabinete eka timhakankulu3.1. Phuresidente Jacob Zuma u rhangerile ku tlangela ka Siku ra Ntshuxeko ra vu 23 ra rixaka hi ti 27 Dzivamisoko 2017 ehansi ka nhlokomhaka leyi nge: “Lembe ra OR Tambo: Hinkwerhu hi ri karhi hi dzikisa xidemokirasi na ku aka miganga leyi hlayisekeke na ku pfumaleka ka vukhamba”.Ku burisana ka Phuresidente eManguzi, Umhlabuyalingana swi vumba xiphemu pfhumba ro lwisana na vukhamba, leswi ku tlhelaka ku va ku landzelerisa eka Presidential Siyahlola Monitoring Programme hi Nyenyankulu 2017. Yi kombisa ku laveka hi xihatla eka migingiriko ya ku ololoxa vukhamba bya le mindzilekanini ngopfungopfu ku tlhakisiwa ka swipandzamananga. Mfumo wu le ku tirheni swinene ku herisa vukhamba na ku ololoxa timhaka ta vaaki va Umhlabuyalingana, ku katsa mitlhontlho ya le kusuhi na Isimangaliso Wetland Park.Ku tlangela loku a ku langutisa leswi tiko ri swi fikeleleke ku sukela hi 1994 loko hi ri karhi hi tekela enhlokweni leswi swa ha lavaka ku fikeleriwa eku akeni ka vun’we bya ntiyiso, lebyi pfumalaka xihlawuhlawu hikuya hi muhlovo na rimbewu, xidemokiratiki na Afrika-Dzonga leri humelelaka. Hi n’hweti ya Ntshuxeko hi tlangela ku hoxa xandla eka xidemokirasi xa hina na ntshuxeko, ka khale ka Phuresidente wa ANC na nhenha ya rixaka, Oliver Reginald Tambo, loyi a fanele a khoma 100 wa malembe loko ku ri a ha hanya.3.2. Tanihi xiphemu xa phurogireme ya N’hweti ya Ntshuxeko Holobye wa Vuhlanganisi, Ayanda Dlodlo u sungurile mbhurisano na lavantshwa tanihi xiphemu xa mikanerisano leyi ya ka emahlweni na lavantshwa eka leswi swi vulaka swona eka vona hi “LAWULA NTSHUXEKO WA WENA”, i thege leyi tirhisiwaka ku landzelerisa nkanerisano eka swiyenge swa mabulu.Khabinete yi kombela vantshwa ku tirhisa timfanelo na vutihlamuleri bya vona kahle na ku xixima lava va va lweleke ku kuma ntshuxeko wa hina, leswi un’wana na un’wana a tiphinaka hi wona eka tiko ra hina ra xidemokirasi.3.3. Khabinete yi amukela nhlengeletano yo sungula ya Afrika-Dzonga –Chayina ya xiyimo xa le henhla xa Kungu ra ku Cincana ka Vanhu hi Vanhu (PPEM) leyi veke kona ku sukela hi ti 24 ku fika ti 27 Dzivamisoko. Leswi a ku ri ku fikeleriwa ka ntwanano wa 2015 hi Riendzo ra Tiko ra Afrika-Dzonga exikarhi ka Phuresidente Jacob Zuma na Phuresidente Xi Jinping. IMC eka Kungu ra ku Cincana ka Vanhu hi Vanhu leri rhangeriwile hi Holobye Nathi Mthethwa leri rhurheriweke hi Xandla xa Holobyenkulu Yandong na varhumiwa va People’s Republic of China..Timhaka to hambana ta mitwanano ya ntirhisano ti sayiniwile leti welaka eka tinhlokomhaka timbirhi to angarhela – Nhluvukiso wa Vuswikoti bya Vanhu, Vulavisisi na Nhluvukiso. Ku kula ka ikhonomi leyi angarhelaka leyi nga na swihlawulekiso swa ku cinciwa ka ikhonomi ya vaaki hi ndlela leyi nga tolovelekangiki swa fambisana na ku antswisiwa ka vuswikoti bya vanhu, ngopfungopfu vantshwa va hina eka swiyenge swo hambanahambana.Khabinete yi amukela ku nyikeriwa ka switirho swa vutshunguri (leswi endliweke eSA) ku suka eka mfumo wa Chayina, tanihi xiphemu xa ntwanano wa ntirhisano eka rihanyo exikarhi ka Afrika na Chayina, leswi swi ta hoxa xandla eka ku antswisiwa ka nkoka wa vukorhokeri lebyi phakeriwa vaaki eswibedlhele swa mfumo.Hi ku ya hi mitwanano ya ntirhisano ya matiko ha vumbirhi ya tinyiketerile ku vumba vuxaka lebyi vuyerisaka bya xithekiniki, ku letela vadyondzisi na ku cincana hi vutivi eka xiyenge xa dyondzo, ngopfungopfu eka matematiki, Sayense na Thekinoloji tanihi swiphemu swa nkoka swa ku kula ka tiikhonomi ta vutivi. Swin’wana leswi nga ta yisiwa emahlweni eka ntirhisano i mfuwo, vuhlanganisi, rihanyo, sayense na thekinoloji, mitlangu, vupfhumba, timhaka ta vamanana na lavantshwa.3.4. Khabinete yi rhumela marito yo chavelela eka mindyangu na vanghana va vanhu va 235 lava lahlekeriweke hi vutomi hikwalaho ka tinghozi ta le magondzweni hi nkarhi wa ku wisa wa Paseka. Tinhlayohlayo tikombisa leswaku 50% ya vanhu lava loveke i vafambi hi milenge, va landzeriwa hi 24% ya vakhandziyi na 19% ya vachayeri.3.5. Khabinete yi tlhela yi yima na Phuresidente Jacob Zuma hi ku kombisa ku twa ku vava na ku hlamala eka ku hundza emisaveni ka vana va xikolo va 18, na vambirhi lavakulu eka nghozi leyo chavisa ya thekisi eBronkhorstspruit, ehandle ka Pitori. Hi hlohlotela xikombelo xa Phuresidente Zuma ku va tiejensi to sindzisa nawu ti lavisisa xivangelo xa nghozi.Khabinete yi khensa tindzawulo ta mfumo, tiNGO, na lava nga dyondzela swo karhi na mabindzu eku seketeleni ka mindyangu na vadyondzi na swirho swa vatirhi va le Xikolweni xa le Henhla xa Mahlenga na le Xikolweni xa le Hansi xa Refano hi nkarhi lowo tika.Mafu ya le magondzweni, ngopfungopfu hi nkarhi wa ku wisa eAfrika-Dzonga, ku tshama ku ri mhaka leyi tisaka ku vilela lokukulu etikweni. Eka tinghozi to tala mafu lawa a ta va ya sivelekile hi mahanyela ya vutihlamuleri na tirhisa magondzo ya tiko. Ku chayela hi vusopfa na ku nga ehleketeleli van’wana a swi amukeleki naswona MaAfrika-Dzonga hinkwawo va khutaziwa ku teka vutihlamuleri bya vona venyi eka vuhlayiseki bya vona emagondzweni.3.6. Khabinete yi bela mandla sekithara ya vutleketli ya mabazi ku va va vuyele entirhweni endzhaku ka xitereko lexi kalaka madzolonga, lexi nga xikombiso eka ku kombisa ku vilela ka vatirhi. Ntirho wa Holobye wa Vatirhi wa khensiwa eka ku fambisa  ku herisiwa ka xitereko eka sekithara leyi ya nkoka eka ikhonomi ya hina.3.7. Khabinete yi na ku vilerisiwa hi madzolonga lawa ya pfukeke eVuwani endzaku ka xiboho xa Bodo ya Mindzilekana ya Timasipala ku va yi va nghenisile eka masipala lowuntshwa. Khabinete yi sola ku tirhisiwa ka vana va hina tanihi xitirho xa mivulavurisano, mavhiki ya ku pfariwa ka swikolo ya onhela vana lava vumundzuku lava vekiwaka eka ntshikilelo wo engetela. Madzolonga, ku chavisela, ku onha tinhundzu kumbe swiendlo leswi hetelelaka swi onha swikolo a swi na ndhawu eka xidemokirasi xa hina.Khabinete yi tekela enhlokweni ntirho lowu endliweke hi Komiti ya Vaholobye ya Nhlanganelo, leyi rhangeriweke hi Holobye wa Mfumontirhisano na Timhaka ta Xintu Tat. Des Van Rooyen na riendzo hi Holobye wa Vuhlayiseki na Vusirheleri, Fikile Mbalula, naswona va pfumelelana na mavonelo ya leswaku migingiriko ya vugevenga leyi katsaka ku onhiwa na ku hlaseriwa ka tinhundzu a swi nga pfumeleriwi. Phuresidente Jacob Zuma u languteriwile ku hlangana na Hosi ya VaVenda Mphephu Ramabulana na varhangeri va xintu va xifundza xa Vhembe ku ri ndlela yo tisa tshamiseko. Khabinete yi tiyisisa leswaku mali na switirhisiwa leswi sivaka swikolo leswi nga onhiwa a yi vekeriwe tiphurogireme tin’wana.3.8. Khabinete yi tlhele yi kombela ku rhula na tshamiseko eka ku kombisa ku vilela edorobeni ra Lichtenburg na le Lokixi ra Blydeville, eka Masipalaxikaya wa Ditsobotla, eN’walungu-Vupeladyambu. Swikolo swi kavanyetiwile, mavhengele ya yiveriwile naswona mimovha na yona ku katsa na tindlu swi hisiwile. Holobyenkulu wa N’walungu-Vupeladyambu, Supra Mahumapelo, u thorile xipano lexi katsaka vaMEC va ntlhanu na vameyara vambirhi ku lavisisa na ku ololoxa mitlhontlho ya mphakelo wa vukorhokeri eka tindhawu leti.3.9. Khabinete yi endla xikombelo eka vaaki va le Coligny, eN’walungu-Vupeladyambu ku yimisa ku kombisa ku vilela loku nga ni madzolonga na ku pfumelela Vukorhokeri bya Maphorisa ya Afrika-Dzonga eColigny ku hetisisa vulavisisi bya rifu ra n’wana, ku tiyisisa leswaku vululami byi va kona.Vaakatiko va khutaziwa ku humesela ku vilela ka vona eka mihlangano leyi nga kona na ku landzelela nawu.3.10. Mfumo wu bela mandla eka tiejensi to sindzisa nawu eka ku angula ka vona ku khoma vanhu lava vangaka madzolonga ehenhla ka vamanana na vana.Eka mhaka leyi, Khabinete yi amukela majatu lawa endliweke hi Yuniti ya Ntlhakiso wa Vanhu ya Hawks na Xipano xo Angula xa Vutlhari xa Vukorhokeri bya Maphorisa ya Afrika-Dzonga lava khomeke Mufundhisi wa le Durban hi nandzu wa ku tlhakisa vanhu ePort Elizabeth.I ntirho na vutihlamuleri bya MaAfrika-Dzonga hinkwawo ku tirhisana na vulawuri bya nawu ku sirhelela vamanana na vana va hina eka vaxanisi na ku tiyisisa leswaku hi hoxa xandla eka ku endla leswaku miganga ya hina yi va leyi hlayisekeke.4. Mahungu4.1. Khabinete yi bela mandla Zolani Tete ku hlula ka yena eka Nhlangano wa Xibakele wa Matiko ya Misava (WBO) eka xidlodlo xa bantamweight. Leswi swi n’wi veka eka xidlodlo xa matiko ya misava xa vun’we – leswi vulaka leswaku sweswi u ringanerile ku tlhontlha swidlodlo swa misava eka mune wa mihlangano leyikulu ya xibakele: Huvo ya Xibakele ya Misava, Nhlangano wa Xibakele wa Misava, WBO  na Federexini ya Xibakele ya Matiko ya Misava.4.2. Khabinete yi yima swin’we na Phuresidente Jacob Zuma eku rhumeleni ka marito yo chavelela eka ndyangu na vanghana va mutsundzuxi tlhelo muleteri wa ntlangu wa xibakele wa ndhuma, Nick Durandt, loyi a tiveka hi ku humesa tinghwazi ta xibakele na ku teka vafana lavantsongo ku suka eswitarateni na ku humesa tinghwazi eka vona.5. Ku thoriwaKu thoriwa hinkwako ku ta endliwa endzhaku ka ku kamberiwa ka tidyondzo    na ku basisiwa loku faneleke.5.1. Ku thoriwa hi Hofisi ya Puresidente ku va swirho swa Huvo ya Vatirhisi ya Tiko, loku nga ta va kona hi siku leri faneleke ra ku humesiwa ka Timinete ta Hofisi ya Phuresidente: Phurof. Joseph Mandal Maseko (Mutshamaxitulu eka Vurhangeri);Man. Laura Best (Xandla xa Mutshamaxitulu);Tat. Lulama Andisa Potwana (xirho xa nkarhi hinkwawo);Man. Penelope Anne Beck (xirho xa nkarhinyana);Adv. Hope Fiona Neo Sephoti (xirho xa nkarhinyana);Man. Diane Reinette Terblanche (xirho xa nkarhinyana);Man. Nomfundo Maseti (xirho xa nkarhinyana);Man. Maleho Margaret Daisy Nkomo (xirho xa nkarhinyana);Phurof. Bonke Clayton Dumisa (xirho xa nkarhinyana);Phurof. Tanya Ann Woker (xirho xa nkarhinyana);Phurof. Kasturi Moodaliyar (xirho xa nkarhinyana);Dok. Maria Claudina du Toit (xirho xa nkarhinyana); naTat. Xolela Christopher May (xirho xa nkarhinyana);Tat. Fungai Khumbulani Sibanda (xirho xa nkarhinyana);Tat. Lehlohonolo Lucky Rabotapi (xirho xa nkarhinyana);Tat. Trevor Albert Bailey (xirho xa nkarhinyana); naAdv Frans Kgolela Manamela (xirho xa nkarhinyana).5.2     Ku thoriwa ka swirho leswi nga ri ki eka vurhangeri eka Bodo ya Nhlangano wa Matlharhi ya Afrika-Dzonga, (ARMSCOR):Xandla xa Adimayarali (loyi a yeke ephenxenini) RJ Mudimu (Mutshamaxitulu na ku thoriwa nakambe);Man. Thuthukile Skweyiya (Xandla xa Mutshamaxitulu na ku thoriwa nakambe);Dok. Moses Khanyile (ku thoriwa nakambe);Tat. Ndumiso M Tyibilika (ku thoriwa nakambe);Tat. Raymond Mlungwana Vokwana (ku thoriwa nakambe);Adv Virginia Lee Anne De La Hunt (ku thoriwa nakambe);Man. CE Simpson;Man T Mhlan; naMuyimeri TJ Ndhlovu.5.3. Tat. Kgabo Mahoai tanihi Mulawurikulu wa Ndzawulo ya Vuxaka bya Matiko na Ntirhisano.Vuxokoxoko: Willy Hlopheka BaloyiRiqingho: 083 3907 147"
 Xitatimende xa Nhlengeletano ya Khabinete xa ti 10 Mudyaxihi 2017,11 May 2017,https://www.gov.za/speeches/statement-cabinet-meeting-10-may-2017-11-may-2017-0000,https://www.gov.za/ts/speeches/statement-cabinet-meeting-10-may-2017-11-may-2017-0000,"Khabinete yi hlanganile hi Ravunharhu, 10 Mudyaxihi 2017, eTuynhuys, eKapa.1. Foramu ya Ikhonomi ya Misava eAfrika1.1. Khabinete yi amukela ku rhurheriwa loku humeleleke ka Foramu ya Ikhonomi ya Misava eAfrika ya vu 27 leyi voneke Phuresidente Jacob Zuma a Rhangela Xipanu xa Afrika-Dzonga, Vaphuresidente na Mifumo ku suka eka tikonkulu ra Afrika, vakaputeni va matiko hinkwawo va vumaki na vaxaviselano na vurhangeri bya vaakatiko.Khonferense a yi khomiwile ehansi ka nkongomelo wa: “Ku fikelela ku kula ko katsa hinkwavo: vurhangeri byo hlamula hi ku hatlisa na ku va bya vutihlamuleri”.1.2. Nhlengeletano leyi ya vu 27 ya Foramu ya Ikhonomi ya Misava eAfrika yi tiyisisile nakambe eka misava leswaku Afrika-Dzonga ri tshama ri ri xiphemu xa ku va ndhawu ya vuvekisi eka tikonkulu ra Afrika. Valulamisi va tiyisisile leswaku ku tlula 1000 wa varhumiwa va nghenerile ntirho, nhlayo leyi yo ka yi nga si voniwa loko yi pimanisiwa na WEFA leyi hundzeke.1.3. Moya wo tiya wa vutirhisani exikarhi ka mfumo na muganga wa bindzu hi nkarhi wa WEFA a wu ri wa kahle swinene. Nkanerisano wo fuwa wu nyikile Afrika-Dzonga nkateko wo kombisa nhluvuko lowu a ri ri ku wu endleni ku yisa eka ku kula ka ikhonomi yo katsa hinkwavo na ku kombisa leswaku Afrika-Dzonga ri pfurile swandla ku endla bindzu.Afrika-Dzonga ri tshama ri tibohile ku ya emahlweni hilaha swi languteriweke hakona eku simekiweni ka Kungu ra Nhluvukiso ra Rixaka ra rona ku hunguta mpimo wa vusweti, nkandzingano na vupfumalantirho.2. Vutleketli2.1 Ku simekiwa ka Ejensi ya Vakhandziyi va Switimela na vukorhokeri bya switimela, hi Phuresidente Jacob Zuma hi ti 9 Mudyaxihi 2017 eXitichini xa le Pitori i xiphemu xo ya emahlweni xa ku tiboha ka mfumo ku tiyisisa ku koteka na ku tshembheka ka vutleketli bya mani na mani, na ku antswisa switirhisiwa swa ikhonomi ya tiko.  2.2 Metrorail yintshwa ya switimela swa (Vanhu) i xiphemu vutleketli byintshwa lebyi nga ta sunguriwa hi mfumo eka malembe ya 10 ku fika 15 tanihi xiphemu xa Phurogireme ya Ximanguvalawa xa Ejensi ya Vakhandziyi va Switimela ya Afrika-Dzonga.Matshalatshala lawa ya ta tumbuluxa magidigidi ya mitirho ya nkarhi wo leha na swivandlanene swa mitirho, na feme ya vumaki byintshwa bya switimela leyi sunguriweke eNigel, Ekurhuleni. I masungulo ya ku tirha ka Ntwanano wa Furwa na Brazil lowu sayiniweke exikarhi ka Ejensi ya Vakhandziyi va Switimela ya Afrika-Dzonga na Alstom.2.3 Switimela swa (Vanhu) swa Metrorail swintshwa swa ximanguvalawa swi nyika xiyimo xo antswa swinene xa nhlayiseko na vukorhokeri, naswona swi ta cinca ntokoto wa ku endza ka vakhandziyi. I xiphemu xa nhluvukiso wa ikhonomi xa mfumo hi ku tirhisa nhluvukiso wa switirhisiwa leswikulu naswona swa tirhiseka eka vatsoniwa.2.4 Khabinete yi endlile xikombelo eka MaAfrika-Dzonga hinkwawo ku tinyungubyisa na ku sirhelela switimela leswintshwa eka migingiriko yo onha hi vomu3.Ku kombisa ku vilela ka le Vuwani3.1 Khabinete yi amukela ku nghenelela loku humeleleke hi Phuresidente Zuma eVuwani, Limpopo. Phuresidente u hlanganile na Muchaviseki Hosi Toni Mphephu Ramabulana wa va Vhenda, na vakhumbheki va muganga wun'wana ku kuma swintshuxo leswi twisisekaka eka timhaka leti vuriweke.3.2 Nhlengeletano yi amukerile ndzinganyeto wa Muchaviseki leswaku Masipala wa Xifundza xa Vhembe wu fanele wu nyika vukorhokeri eka vanhu va le Vuwani loko xintshuxo xa nkarhi wo leha eka mhaka ya ndzilekana xi karhi ku laviwa. Xintshuxo lexi ringanyetiweke xi fambisana na nawu lowu fambisaka timasipala.3.3 Ku tlhele ku bohiwa leswaku tindzawulo ta mfumo wa le xikarhi na wa xifundzankulu ti fanele ku nyika nseketelo eka masipala wa xifundza ku endla xileriso lexi xintshwa.Hambiswiritano, nhlengeletano yi tshikelerile leswaku xiboho a xi vuli leswaku masipala wuntshwa wa (Lim345) wa n'okisiwa. Xiboho lexi i xiphemu xa ku tiboha ka mfumo ku kuma xintshuxo xo katsa hinkwavo.3.4 Nhlengeletano ya Phuresidente na vakhumbheki hinkwavo yi endlile leswaku swikolo na mabindzu swi tlhelela eka ntolovelo. Khabinete yi ndhundhuzela vakhumbheki ku tiyisisa ku simekiwa ka mitwanano leyi lulamisiweke hi Hosi.Phuresidente u tibohile ku vuya eka muganga wa Vuwani ku vulavula na muganga eka siku leri ra ha ta lulamisiwaka na Muchaviseki Hosi Toni Mphephu Ramabulana na vakhumbheki hinkwavo lava faneleke.3.5 Khabinete yi kombela vatswari na muganga ku seketela ku nghenelela ka tindzawulo ku tiyisisa leswaku vadyondzi va tlhelela etitlilasini na ku kongomisa eku dyondzeni na ku pfala nkarhi lowu lahlekeke hi ku tirhisa ku nghenelela loku nga ta sunguriwa eswikolweni hinkwaswo.4. Ku kombisa ku vilela ka madzolonga4.1 Khabinete yi khutaza miganga ku tshika madzolonga, ku chavisa na ku phangha loko va kombisa ku vilela ka vona. Madzolonga na migingiriko yo phangha na ku onha tinhundzu ta bindzu loku veke kona sweswinyana eColigny, Eldorado Park, na le Ennerdale ku soriwa swinene hi Khabinete.4.2 Khabinete yi kombela miganga ku humesa swivilelo swa vona hi ndlela leyi lavaka swintshuxo handle ko onha nhundzu ya mani na mani kumbe ku tlula timfanelo ta swirho swin'wana swa muganga.4.3 Phuresidente u endlile xikombelo hi nkarhi wa Mbulavulo wa Rixaka wa 2015, a kombela Ntlawa wa Vululami, Nsivelo wa Vugevenga na Vusirheleri (JCPS) ku tirhana na swiboho swa xihatla swa ku kombisa ku vilela ka madzolonga na ko onha nhundzu.Khabinete yi vula nakambe xikombelo lexi leswaku volavo va tshovaka nawu va ta langutana na voko ra nawu.4.4 Khabinete yi khutaza vakhumbheki hinkwavo ku nghenelela hi xikongomelo xo hatlisisa ku ololoxiwa ka mikwetlembetano eEnnerdale, Eldorado Park na Coligny.5.Nawu wa antswiso wa senthara ya vunhlori bya swa timali5.1 Khabinete yi amukela ku sayiniwa ka Nawumbisi wa Antswiso wa Senthara ya Vunhlori bya swa Timali (FICA) ku va nawu hi Phuresidente Zuma. Afrika-Dzonga tanihi xiphemu xa muganga wa matiko hinkwawo lowu fambisanaka na ku lwa na migingiriko ya swa timali to ka ti nga ri enawini, ri ta fambisana na ku nghenelela ka matiko hinkwawo lawa ya lavaka ku lwa na ku seketela mikondzo ya mali ya manyala na vutherorisi bya swa timali.5.2 Nawumbisi lowu wu ta tlhela wu hoxa xandla eku tiyisiseni nkavuciva na vunene bya sisiteme ya swa timali ya Afrika-Dzonga na ku endla swi tika eka swigevenga leswi khumbhekaka eka mpapalatonkaxinawu wa xibalo, ku seketela mikondzo ya mali ya manyala na nkhuluko wa swa timali to ka ti nga ri enawini ku tumbeta ku tirhisiwa ka tisisiteme ta swa timali ta Afrika-Dzonga.Wu vumba yin'we ya switirho swo hlaya leswi hi nga na swona tanihi tiko ku lwa na vugevenga bya nkamadzolonga eka ha swimbirhi swiyenge swo ka swi nga ri swa mfumo na swa mfumo.5.3 Khabinete yi hlayeriwile hi Holobye wa Timali leswaku ku nghenelela ku le ku yeni emahlweni naswona ku ta hetisisiwa ku nga ri khale leswaku ku tiyisiwa phurosese ya ku tivisiwa ka swinawana leswi nga ta khumbha Nawu wa FICA.6. Swibohonkulu swa khabinete6.1 Holobye wa Timali u hlamuserile Khabinete hi tinhlengeletano leti ta ha ku va ka kona ta Nkwama wa Mali wa Matiko hinkwawo/Bangi ya Misava, Nkombiso wo fambafamba wa Muvekisi na Foramu ya Ikhonomi ya Misava eka tinhlengeletano ta Afrika.U tlhele a ya emahlweni a hlamusela Nkatsakatsano wa G20 na swiringanyeto swa Afrika na muvekisi na vuyimeri byo Pima lebyi khumbhekaka. Ku vile na nkanerisano wo angarhela eka leswi languteriweke eka ikhonomi ya rhijini na ya misava, na leswi hi faneleke ku swi endla ku tlherisela endzhaku ku pimeriwa ehansi.6.2 Khabinete yi vurile nakambe leswaku yi tshama yi tibohile eka ndlela ya pholisi ya swa xibalo leyi longoloxiweke eka Mbulavulo wa Mpimanyeto wa 2017, ku simekiwa ka ku lulamisa ku antswisiwa ka mfumo eka tikhamphani ta vun'winyi bya mfumo; ku hlayisa ntirhiso wa le henhla na ku tiyisisa ku tshamisekisa ka swikweleti swa mfumo.Phurogireme ya mfumo eku hatlisiseni ku simekiwa ka ku lulamisa ka swivumbeko leswi kongomisiweke eku antswiseni ku kula ka ikhonomi hilaha swi tsariweke hakona eka Kungu ra Timhaka ta Nkaye swi tshama swa ha fanerile ku lulamisa tin'wana ta timhaka leti vuriweke hi muvekisi.6.3 Khabinete yi amukela xiviko lexi xa ha ku humesiwaka hi feme ya EY Consultancy eka Vuvekisi byo Kongoma eAfrika. Xiviko xi boxa Afrika-Dzonga tanihi rin'we ra senthara ya swa ikhonomi leyikulu swinene na leswaku yi pimiwile ku va ya vumbirhi hi Xikombo xa ku Koka mahlo ka Afrika hi 2017.6.4 Khabinete na yona yi hoyozeriwile eka maendzo lama ha taka hi Tiejensi ta Mpimo ku tirhisana na mihlangano yo talanyana na varhangerikulu va mfumo.6.5 Khabinete yi pasisile Mpfapfarhuto wa Qhinga ra Vutleketli bya le Makaya leri Xopaxopiweke. Qhinga ri hlamula eka swirhangana swa timasipala ta swifundza ta le makaya na swifundzankulu, hi ku lulamisa ku nyikiwa ko ringanela ka Switirhisiwa swa Vutleketli bya le Makaya na vukorhokeri lebyi alelaka nhluvukiso wa ikhonomi ya vanhu.Ku simekiwa ka qhinga leri ku ta hoxaka xandla ku ya eka nhluvukiso wa ikhonomi ya laha kaya na ya xifundzankulu hi ku antswisa mfikelelo wa vutleketli bya mani na mani. Leswi swi ta tlakusa ku hlangana exikarhi ka tindhawu ta xidoroba na ta le makaya, hi xikongomelo xo hlanganisa mbangu wa le makaya eka ikhonomi leyikulu.6.6 Khabinete yi pasisile Pholisi ya Vutleketli bya swa Lwandle lebyi Heleleke. Leswi swi hlamusela ku tiboha ka Mfumo eka ku kula, nhluvukiso na cinco wa sekithara ya vutleketli bya swa lwandle ya Afrika-Dzonga, hi ku seketela nhluvukiso wa ikhonomi ya vanhu loko wu ri eku hoxeni xandla eka bindzu ra matiko hinkwawo.Leswi swi fambisana na swirhangana swa mfumo mayelana na Operation Phakisa eku kurisiweni ka Ikhonomi ya Malwandle. Swi tlhela swi fambisana na swikongomelo swo angarhela swa ku tlakusiwa ka ku kula ka ikhonomi na le ku antswiseni ka ku tumbuluxa mitirho, hilaha swi longoloxiweke hakona eka Kungu ra Nhluvukiso ra Rixaka (NDP) na Kungu ra Switirhisiwa swa Rixaka.6.7 Khabinete yi pasisile nkandziyiso wa Mpfapfarhuto wa Qhinga ra Vutleketli lebyi Koteka ku yisa emahlweni ku kuma miehleketo ya vaaki. Vutleketli byi tirha ntirho wa nkoka eku kotiseni bindzu ra matiko hinkwawo hi ndlela yo hlayisa, ya vanhu na mbango wo yisa emahlweni.Tisisiteme ta vutleketli ti vumba nseketelo wa migingiriko ya ikhonomi ya vanhu ya Afrika-Dzonga hi ku kotisa ku fambafamba ka vanhu na nhundzu. Hambiswiritano, ku humesiwa ka gasi ku suka eka sekithara ya vutleketli ku hoxaka xandla eka ku humesiwa ka gasi exibakabakeni (GHG), ku ri na vutleketli bya gondzo byi ri byona byi hoxaka xandla swinene.Qhinga ri lava ku ringanyeta ku nghenelela loku nga ta hunguta ku humesiwa ka gasi GHG eka misinya ya milawu ya nhluvukiso wa nkarhi wo leha.6.8 Khabinete yi pasisile leswaku Afrika-Dzonga ri joyina Smart Africa Alliance.Lowu i ntirhisano wa vurhangeri bya Afrika lowu kongomisiweke eka ku hluvukisiwa loku faneleke swintshuxo na ku averiwa ka switirhisiwa ku lulamisa mitlhontlho ya nhluvukiso lowu tikonkulu ri langutaneke na wona. Wu veka Tithekinoloji ta Mahungu na Vuhlanganisi exikarhi ka ajenda ya nhluvukiso ya 2063 ya matiko ya Afrika.Afrika-Dzonga ri ta vuyeriwa hakambirhi hi ikhonomi na hi tipolitiki hi ku tirhisa ku nghenelela ka rona eka Smart Africa.Hi ku veka vumaki bya Afrika-Dzonga na vutivi exivindzini xa nhluvukiso wa ajenda ya Smart Africa, Afrika-Dzonga ri ta hoxa xandla eka ku kula ka bindzu ra laha kaya eka rhijini.6.9 Khabinete yi pasisile ku tivisiwa ka Pholisi ya Rixaka ya Ndzawulo ya Dyondzo ya le Hansi eka Xitsongwatsongwanankasawuto (HIV), Mitluleto ya vuvabyi bya swa masangu (tiSTI) na Vuvabyi bya rifuva (TB).Pholisi ya 1999 yi kongomisiwile eka ku sivela na swiphemu swa vutomi na vutshunguri bya nsivelo, na ku va ehansi eka swivumbeko, mapfhumba ya vanhu na ya rihanyo ya HIV.Pholisi leyi yi ringanyeta xikombiso xa ku cinca ku ya eka HIV leya ha taka tanihi mhaka ya mafambiselo ya nkoka hi ku tirhisa endlelo ra rihanyo ra mani na mani, xikan'we na ku katsiwa ka vuvabyi bya rifuva tanihi xirhangana eswikolweni, eka tin'wana tindhawu.Mpimo wa matirhiselo wu ndlandlamuxeriwile vadyondzi, vadyondzisi na vatirhi, eka mani na mani xikan'we na swikolo swo tiyimela hi swoxe.7. Milawumbisi7.1 Khabinete yi pasisile ku tivisiwa ka Nawumbisi wa Antswiso wa Khamphani ya Switichi swa swihahampfhuka, 2017 na Nawumbisi wa Antswiso wa Vukorhokeri byo Tluta na Swifambo swa le Moyeni ePalamende.Ku antswisa eka milawumbisi leyi mbirhi ku nyika Xivumbeko xa Malawulelo ya nkarhi hinkwawo. Ku antswisiwa eka Milawumbisi leyi yimbirhi ku lava ku nyika xivumbeko xa vulawuri bya nkarhi hinkwawo.8. Mitlangu leyi ta ka8.1 Phuresidente Jacob Zuma u ta nyika mbulavulo wo pfula eka Tourism Indaba ya 2017 leyi nga ta rhurheriwa eAlbert Luthuli International Convention Centre eDurban exikarhi ka ti 16 na ti 18 Mudyaxihi 2017.Leyi i indaba ya matiko hinkwawo leyi nga ta tlhela yi kombisa swikumiwa na vukorhokeri bya Afrika-Dzonga eka sekithara ya vupfhumba na malwandla.Tourism Indaba ya 2017 yi ta tlhela yi tlakusa na ku seketela ku cinca na nhluvukiso lowu nga ku yeni mahlweni wa feme ya vupfhumba ya Afrika-Dzonga ngopfungopfu ntirho lowu van'wamabindzu na vinyi va mabindzu lamatsongo va wu endlaka.EAfrika-Dzonga ku tlula 10 wa timiliyoni ta vapfhumba va matiko hinkwawo va nghenile hi 2016, 13% ku tlula hi 2015. Leswi swi hundza nhlayoxikarhi ya mpimo wa ku kula wa matiko hinkwawo wa 3% eka nkarhi wolowo. Hi nkarhi lowu wa Tourism indaba, Afrika-Dzonga ri ta vuyeriwa ku suka eka varhumiwa vo tala lava nga ta ta etikweni ra hina.8.2 Eka n’hweti leyi Holobye wa Eneji Mmamoloko Kubayi u ta rhangela pfhumba ra N'hweti ya Eneji ehansi ka nkongomelo wa “Ku tlakusa swihlovo swa eneji ya masungulo yo koteka na ku yisa emahlweni hi ku seketela cinco wa ikhonomi ya vanhu wo hetiseka’, pfhumba ri ta dyondzisa, ri tumbuluxa lemukiso na ku tihlanganisa na vaaki eka vuswikoti bya eneji, vusirheleri bya eneji, timhaka ta eneji ya ndlela yin'wana na hilaha hinkwato ti nga exikarhi ka tirhisiwa hi ndyangu, nxaviselano na vumakelo.8.3 Tivhoti ta Mpimanyeto ta Tindzawulo ta 2017 hi Mudyaxihi 2017 ti nyika xivandlanene xo va tindzawulo ti nyika palamende na vaaki hi ku angarhela hi hilaha ti nga ta tirhisa hakona mipimanyeto ya 2017 leyi tiaveriweke yona.Ti tirhisa swiringanyeto leswi ku va ti tlhela ti avelana na vaaki leswi tiphurogireme ta tona ti nga ta va swona eka lembeximali leri. Khabinete yi rhamba vaaki ku hlaya matsalwa lama hilaha ma nyikiweke hakona hi ku tirhisa phurosese ya Palamende. 8.4 Ndzawulo ya Mati na Mbhasiso yi ta rhurhela Vhiki ra Mbhasiso exikarhi ka ti 16 na 22 Mudyaxihi 2017 ehansi ka nkongomelo wa: “Mbhasiso wa Rihanyo na Nhlonipho”. Mfumo wu tibohile ku tisa nhlonipho eka MaAfrika-Dzonga hi ku tirhisa ku nyikiwa ka vukorhokeri bya mbhasiso.Xikongomelonkulu hi nkarhi wa Vhiki ku ta va xirhangana xa Phurogireme ya ku Herisiwa ka swihambukelo swa Mabakiti.Leswi swi ta vona ku nyikiwa ka mbhasiso wa nsivelamavabyi eka miganga ya Masipalaxikaya wa le Nketoana, eFree State na le Masipalaxikaya wa le Dawid Kruiper, Kapa N'walungu tanihi xiphemu xa ku tlangela vukorhokeri byo siva swihambukelo swa mabakiti.8.5 Afrika-Dzonga ri tlangela N'hweti ya Afrika ehansi ka nkongomelo wa: Ku Aka Afrika ro Antswa na Misava yo Antswa. Migingiriko yo tala yi le ku humeleleni yi rhangeriwile hi Ndzawulo ya Vutshila na Mfuwo leyi kongomisiweke eka ku tlakusa vun'we bya MaAfrika.Migingiriko yi ta hela hi ti 25 Mudyaxihi 2017 laha Phuresidente Zuma a nga ta fambisa dina ya ximfumo eSefako Makgatho endlwini ya vaendzi va Phuresidente. Lava nga ta rhambiwa eka ku fihlula ka ximfumo ku ta va varhangeri va mihlangano ya vatshami va matikomambe eAfrika-Dzonga lava Phuresidente a hlanganeke na vona hi 2015.9. Ku rhumeriwa ka SANDF9.1 Khabinete yi amukela xiboho xa Phuresidente Jacob Zuma ku engetela ku rhumeriwa ka swirho swa Vuthu ra Vusirheleri ra Rixaka (SANDF) ra Afrika-Dzonga eDemocratic Republic of Congo (DRC).Lawa i matshalatshala ku hoxaka xandla eka ku rhula na ntshamiseko eka tikonkulu ra Afrika naswona ngopfungopfu rhijini hi ku fambisana na swiboho swa matiko hinkwawo na pholisi ya matiko mambe ya hina ya le ku hoxeni xandla eka Afrika ro antswa na misava.9.2 Ntsengo wa 1 371 wa swirho swa SANDF swi rhumeriwile eDRC hi ku seketela Xikongomelo xa Ntshamiseko wa Nhlangano wa Matiko. Ku rhumeriwa ka vona ku engeteleriwile ku suka hi ti1 Dzivamisoko ku fika hi ti 31 Nyenyankulu 2018.9.3 Ku rhumeriwa ka hina eka tikonkulu i ka nseketelo wo ya emahlweni wa tiphurosese ta rhijini na ta tikonkulu ku hlamula eka swirilo na ku swi ololoxa, ku tlakusa ku rhula na vusirheleri, ku tiyisa ku hlanganisiwa ka rhijini, ku tlakusa swinene nxaviselano exikarhi ka Afrika na ku rhangela nhluvukiso wa nkarhi wo leha eAfrika.10.Tiharhi ta rixaka10.1 Khabinete yi hoyozela hinkwavo lava kumeke Tiharhi ta Rixaka ta 2017. Eka lembe ra OR Tambo va hi kombile matimba ya ku tirha ku yisa eka Afrika-Dzonga ro antswa na rixaka ro antswa. Hi kuma nhlohlotelo ku suka eka ku humelela ka vona, ku tinyiketela ka vona, hiseko na ku navela ku yisa emahleni vumunhu.Harhi ya Ikhamanga ya Nsuku (1), Harhi ya Ikhamanga ya Silivhere (7), Harhi ya Ikhamanga ya Koporo (1), Harhi ya Baobab ya Nsuku(1), Harhi ya Baobab ya Silivhere (2), Harhi ya Baobab ya Koporo (2), Harhi ya Luthuli ya Silivhere (29), Harhi ya Luthuli ya Koporo (1), Harhi ya Mapungubwe ya Silivhere (2), Harhi ya Vuxaka ya OR Tambo ya Nsuku (1).10.2 Ku humesiwa ka Xiviko xa Khomixini ya Ndzingano wa Matholele xa vu 17 hi Holobye wa Vatirhi, Man. Mildred Oliphant xi kombisa goza ro nonoka ro nonohwa ra cinco eka tindhawu ta mitirho to hambanahambana emitirhweni eAfrika-Dzonga.Xiviko xi kombisa leswaku ha ha ri kule na ku fikelela vatirhi lava yimelaka rixaka ra hina hi ntiyiso. Vanhu va Afrika, Vamanana na Vanhu lava hanyaka na vutsoniwa va tshama va ri na vuyimeri bya le hansi swinene eka swiphemu hinkwaswo swa Ndzingano wa Matholele.10.3  Xiviko xi kombisile leswaku vanhu va nhlonge yo basa va khome 68% ya mitirho ya vurhangeri bya le henhla eka swiyenge swa mfumo na swo ka swi nga swa mfumo, ka tsevu eka ntlawa wa ikhonomi ya vanhu va tiko lava tirhaka. Vantima va endla ntsena 14.4% ya vurhangeri bya le henhla.10.4  Loko ku langutisiwa xilaveko xa xihatla xa ku cinca ikhonomi na ku tiyisisa ku kula ko katsa hinkwavo, leswi a swi kahle ku ringanela. Khabinete yi amukela xitiviso hi Holobye wa Vatirhi leswaku ndzawulo ya yena yi ehleketa ku teka magoza yo tika eka lava nga landzeleriki.11. Mahungu11.1 Khabinete yi hlangana na Phuresidente Jacob Zuma eku hoyozeleni Tat. Emmanuel Macron, Phuresidente loyi a hlawuriweke wa le Furwa, endzhaku ka ku hlula hi ti 7 Mudyaxihi 2017 eka mihlawulo ya phuresidente ya Furwa.Afrika-Dzonga yi langutela hi ntsako ku tirha na mfumo wa Furwa ehansi ka vurhangeri bya Tat. Macron ku hlanganisa tipolotiki, ikhonomi na nxaviselano leswi se swi tiyeke exikarhi ka Afrika-Dzonga na Furwa.11.2 Khabinete yi hoyozela khale ka meyara wa Joni, na mutshamaxitulu wa Nhlangano wa Mfumo wa Muganga wa Afrika-Dzonga, Parks Tau eka ku thoriwa ka yena tanihi mutshamaxitulu wa Nhlanganelo wa Phanele yo Tiyimela hi yoxe ya Xiyimo xa le Henhla ya Nhlangano wa Matiko ku langutela ku pfuna ka Habitat III.Phurogireme yi amukeriwile hi UN ku antswisa ku tiboha ka matiko hinkwawo eka nhluvukiso wa nkarhi wo leha.11.3 Ndzawulo ya Mabindzu na Vumaki (dti) yi vuyile na sagwadi ra mukombisi wa matikomambe wo antswa eka Nkombiso wa Bindzu wa matiko hinkwawo eZimbabwe wa vu 58.Leswi swi kombisa matshalatshala ya xiyimo xa le henhla hi Xipanu xa Afrika-Dzonga ku tiyisisa leswaku ku tiboha ka tiko eku akeni vutirhisano na Zimbabwe ku tswarile mihandzu eka ikhonomi loku a ku languteriwile.11.4 Khabinete yi hundzisele ku chavelela eka mfumo na vanhu va Riphabuliki ra Tanzania eka nghozi ya nhlomulo ya bazi leyi vangeke mafu ya 36 wa vanhu, 33 wa vona ku ri vana.12. Ku thoriwaKu thoriwa hinkwako ku ya hi ku tiyisisiwa ka mithwaso na ku basisiwa loku faneleke.12.1 Xirho xa Bodo eka Bodo ya malawulelo yi tiyimela hi woxe ya Vakambatinkota:a) Man. Amanda L Mazibuko (ku thoriwa nakambe)b) Tat. Abel Dlamini (ku thoriwa nakambe)c) Tat. Thiru Pillay (ku thoriwa nakambe)d) Man. Nkabaneng T Mashilee) Man Zuziwe Ntsalazef) Tat. Mohamad I Motalag) Tat. Madoda A Petros; nah) Man. Martie J Janse van Rensburg12.2 Ku thoriwa nakambe na Tat. Cedric Monwabisi Masondo tanihi Mulawurinkulu na Mufambisinkulu wa Nhlangano wa Ndzindzakhombo wa Nxungeto wo Hlawuleka (SASRIA) SOC LTD.Swivutiso:Phumla WilliamsNomboro yo tihlanganisaCell: 083 501 0139"
Xitatimende xa Nhlengeletano ya Khabinete ya ti 24 Mudyaxihi 2017,25 May 2017,https://www.gov.za/speeches/statement-cabinet-meeting-24-may-2017-25-may-2017-0000,https://www.gov.za/ts/speeches/statement-cabinet-meeting-24-may-2017-25-may-2017-0000,"Khabinete yi hlanganile hi Ravunharhu, 24 Mudyaxihi 2017, eTuynhuys, eKapa.1. Xiyimo xa khabinete eka timhakankulu1.1. Khabinete yi na ku vilela hi ku tlakuka ka makhombo ya ku xanisiwa na ya madzolonga eka vamanana laha tikweni. Khombo ra madzolonga leri nga ha ku humelelaka exikarhi ka varhandzani ri kombisile vamanana va xivindzi na vurhena ku va va vulavula ehenhla ka ku onhiwa ka timfanelo ta vona. 1.2. Khabinete yi amukela leswaku tanihi tiko hi ya emahlweni na ku va na rixaka lexi tshikilelaka vamanana naswona leswi swi lava hi lwa na ntungu wa ku hlaseriwa ka vamanana na ku ngungumerisiwa ka vanhu. 1.3. Khabinete yi rhamba swiyenge hinkwaswo swa tiko ku khomana hi swandla ku herisa ntungu lowu, ku alelana na tinxaka hinkwato ta madzolonga leti endliwaka ehenhla vamanana na vana, na ku tirhisana na maphorisa na sisiteme ya vululami ku kota ku tisa emahlweni ka huvo vaendli va milandzu leyi.1.4. Phuresidente Jacob Zuma u vurile leswaku a ku vi na ku herisiwa ka ku xanisiwa ka vamanana na vana. Khabinete yi lerisile Nhlangano wa Nsirhelelo wa Vanhu, Vaaki na Nhluvukiso wa Vanhu ku endla nongonoko wa migingiriko lowu nga ta fambisa tiko eku lweni na ku herisa ku xanisiwa ka vamanana na vana.1.5. Khabinete yi amukela mivuyelo ya Nkambisiso wa Rihanyo na Xiyimo xa Tinhlayohlayo ta MaAfrika-Dzonga wa 2016 hi Nhlangano wa Tinhlayohlayo wa Afrika-Dzonga, lowu pimaka xiyimo xa rihanyo ra MaAfrika-Dzonga, na mfikelelo na nkoka wa minongonoko ya rihanyo. Eka swin’wana leswi nkambisiso wu nga swi vika i ku ya ehansi hi 20% eka ku lova ka tincece na ku ya ehansi hi 11% ka vamanana na vatatana lava dzahaka fole.Mivuyelo yi kombisa leswaku ku nghenelela ka pholisi leyi vekiweke hi vufambisi bya Phuresidente Zuma ku le ku tswaleni ka mihandzu.Hambiswiritano, khabinete yi na ku vilela hi nhlayo ya MaAfrika-Dzonga lava ya ka emahlweni va ti nghenelerisa eka swa masangu va nga tisirhelelangi na varhandzani vo hlaya. Kwalomu ka 32% na 42% wa vamanana na vavanuna hi mukhuva walowo va kombise leswaku a va si tshama va kamberiwa HIV hambileswi mfumo wu nga le ku tirheni hi matimba ku tisa ndzemukiso wa ku kamberiwa ka HIV.Khabinete yi kombela MaAfrika-Dzonga hinkwawo ku teka vutihlamuleri bya vona n’winyi eka rihanyo na ku hlayiseka ka vona, va ti toloveta ku endla swa masangu va tisirhelerile na ku kambela HIV na vuvabyi lebyi tlulelaka na lebyi tluleriki hinkwabyo nkarhi na nkarhi.1.6. Khabinete yi kombela vatswari na vahlayisi ku tiyisisa leswaku vana va vona va tlhaveriwa eka mavabyi ya vana. Khabinete yi tshama yi tiyimiserile ku tiyisisa leswaku vana va sawutisiwa ku herisa mavabyi yo tlulela lawa ya xungetaka vutomi bya vona. Khabinete yi tiyisisa nakambe vatswari na vahlayisi leswaku mirhi leyi nyikiwaka hi Ndzawulo ya Rihanyo yi hlayisekile.1.7. Khabinete yi amukela xiyenge xo sungula xa ku pfuxetiwa ka Vulindlela Heights Industrial eMthatha eKapa-Vuxa. Lexi i xiphemu xa tiko xa Phurogireme ya Mpfuxeto wa Tindhawu ta Tifeme. I ya vumbirhi ya muxaka wa yona eKapa-Vuxa na yin’we eka ntsevu wa tindhawu leti pfuxetiweke laha tikweni.Mfumo wu le ku pfuxeteni ka tindhawu ta tifeme ku engetela ku tumbuluxiwa ka mitirho na ku tiyisisa ku kula loku angarhelaka. Ku susiwa ka migingiriko ya ikhonomi ku suka exikarhi ka madoroba na kona i xiphemu xa matshalatshala ya mfumo ya ku tisa ku cinca ka ikhonomi.Vuxokoxoko hilaha mi nga nghenelelaka hakona eka swivandlanene leswi nga kona eka tindhawu ta tifeme ta hina, ku fikelela nseketelo wa mfumo na tiphurogireme ta swinavetisi, na swivandlanene swa vuvekisi eka swiyenge swo hambanahambana byi kona eka www.thedti.gov.za kumbe hi ku tirhisa Senthara ya Tiqingho ta Vatirhisi eka 0861 843 984 ya Ndzawulo ya Mabindzu na Vumaki (dti).1.8. Khabinete yi lemuke hi ku nyama xiboho xa General Motors South Africa (GMSA) (Pty) Ltd xa ku herisa ku endliwa na ku xavisiwa ka mimovha ya Chevrolet laha tikweni.Leswi swi na switandzhaku swo vavisa ngopfu eka lava nga ta lahlekeriwa hi mitirho na le ka ikhonomi ya hina.Mfumo wa ha tinyiketerile ku seketela sekithara ya timovha ya tiko, leyi nga ya nkoka eka ikhonomi na ku tumbuluxa mitirho.Dti yi ya emahlweni yi tirha na lava khumbhekaka ku hunguta nkhumbho. Ku engetela ka vumaki, ku tumbuluxa mitirho na ku tiyisisa ku rhumela ematikwenimambe, ha ha ku simeka xiyenge xa vu kaye xa Kungu ra Migingiriko ya Pholisi ya Tifeme (IPAP) ku letela migingiriko ya hina. Khabinete yi lemuke leswaku Isuzu, leyi a yi tirhisana na GMSA eka malembe lawa ya nga hundza eAfrika-Dzonga, yi ta yisa emahlweni na ku fambisa GMSA.1.9. Khabinete yi lemuke ku nyanya ka xiyimo xa dyandza eKapa-Vupeladyambu na le Kapa-Vuxa. Khabinete yi kombela vaaki ku seketela swipimelo swa mati leswi tivisiweke hi swifundzankulu. Xipano lexi nga na vatirhi va Ndzawulo ya Mati na Mbhasiso, Komiti ya Vufambisi bya Mhangu ya Rixaka va tirhisana na swifundzankulu na mfumo wa muganga, va le ku tirheni hi matimba ku tiyisisa leswaku swintshuxo swa nkarhi wo lehanyana swa endliwa hi xihatla ku tiyisisa leswaku mati ya kona eka xifundzankulu eka nkarhi wo leha.Khabinete yi rhamba MaAfrika-Dzonga hinkwawo ku katsa vatirhisi va le makaya, mabindzu, sekithara ya migodi, eneji na vurimi ku va va tirhisana na ku tirhisa mati hi vukheta swinene.1.10. Khabinete yi amukele ku humesiwa ka tsalwa ra nkanelo ra Qhinga ra ku Lwisana na Manyala, leri nga letela Qhinga ra Tiko ro Lwisana na Manyala. Khabinete yi rhamba mani na mani ku endla swibumabumelo leswi tsariweke hi ku ya eka webusayiti ya Ndzawulo Nandzeleriso na Nhlahluvo wa Matirhelo eka: www.dpme.gov.za.Ku lwa na manyala ku tshama ku ri swirhanganankulu swa mfumo. Manyala na ku tsandzeka ka ku xiximeka eka sekithara ya mabindzu na le ka mfumo ya khumbha tiko hi ndlela yo ka yi nga ri kahle eka nhluvukiso wa tiko.1.11. Khabinete yi kombise ku vilela eka ku hlaseriwa ka swa inthanete emisaveni hinkwayo loku ka ha ku va kona, leswi nga vikiwa tanihi nhlaselo lowukulu wa inthanete ku fika sweswi. Khabinete yi khutaza MaAfrika-Dzonga hinkwawo ku va na vukheta swinene loko va tirhisa tindlela ta xitironiki ku tihlanganisa na ku fambisa bindzu.Ku tirhisiwa ka sofuwere ya antivhayirasi leyi pfuxetiweke leyi kambelaka xiyimo hi mikarhi hinkwayo na swona swa bumabumeriwa.1.12. Khabinete yi na ku vilela hi timhaka leti nga le ku humeleleni eka Eskom. Khabinete ya amukela mhaka ya leswaku ku thoriwa nakambe ka Tat. Brian Molefe tanihi Mufambisinkulu wa Eskom swi le khoto na le Palamende, naswona yi ta xixima tiphurosese leti.Hambiswiritano, hi hala tlhelo Phuresidente u simekile Komiti ya Vaholobye (IMC) leyi nga na Vaholobye va Mabindzu ya Mfumo, Eneji, Timali na Vululami na swa Makhotso. IMC yi komberiwe ku hlengeleta timhaka ku kota ku letela Khabinete ku tirhana na timhaka leti eka nkarhi lowu taka. Muhlanganisi i Holobye wa Vululami na swa Makhotso, Tat. Michael Masutha.2. Swibohonkulu swa khabinete2.1. Khabinete yi pasisile ku hangalasiwa ka Ntwanano wa ku Kambisisa ku Nyika Matimba eka Vantima hi ku Angarhela eka tifeme ta Migodi na Swicelwa ta Afrika_Dzonga hi 2017.Holobye wa Swicelwa Mosebenzi Zwane u ta nyika mbulavulo loko ntwanano wu gazetiwile.2.2. Rixaka xa 2017 hi Holobye wa Vuhlanganisi bya swa Tiqingho na Vukorhokeri bya Poso. Ku nyikiwa ka ndhawu hi Khonferense ya Matiko ya Misava ya Vuhlanganisi bya Xiyanimoya swi ta khumba swinene ku kula ka ikhonomi eAfrika-Dzonga.Kungu ra Xihondzo ra Xiyanimoya ra Rixaka ra 2017 i xitirhisiwa xo angarhela xa xiyanimoya eka ku nyikiwa xihondzo hikuya hi vukorhokeri bya vuhlanganisi bya xiyanimoya byo hambana.Kungu ra Xihondzo ra Xiyanimoya ra 2017 leri pfuxetiweke ri tiyisisa leswaku Afrika-Dzonga ra ti xaxameta na Swipimelo swa Xiyanimoya swa Matiko ya misava leswi amukeriweke hi Khonferense ya Nhlangano wa Vuhlanganisi bya swa Tiqingho bya Matiko ya Misava hi 2015.2.3. Khabinete yi pasisile Qhinga ra Vuhlayiseki bya Tindlela ta mati ta Matikweni ya le Ndzeni ka tiko. Qhinga leri, hi ku landzelela Vulawuri bya Vuhlayiseki bya le Lwandle eAfrika-Dzonga leri vekaku swipimelo na ku hluvukisa maendlelo eka ku pfumelela na ku lulamisa ku nyika mpfumelo eka swikwekwetsu leswi fambaka etindleleni ta mati ya le ndzeni ka tiko.Leswi swi ta tiyisisa vuhlayiseki bya swikwekwetsu leswitsongo eAfrika-Dzonga etindleleni ta mati ya le ndzeni ka tiko.2.4. Khabinete yi pasisile Qhinga ra ku Rhwala Tinhundzu ra Magondzo. Xikongomelo xa qhinga leri i ku hlanganisa vulawuri na rimba ra matirhelo, leswi nga ta pfuna Afrika-Dzonga ku fikelela swipimelo swa misava hinkwayo swa matirhelo ya ku rhwala tinhundzu hi magondzo.Swibumabumelo swa qhinga leri swi ta yisa emahlweni vuswikoti bya ku landzelela nawu, ku tlakusa ku seketela vuhlayiseki emagondzweni, ku tlakusa ku sirheleriwa ka switirhisiwa, ku hunguta ku khumbheka ka mbango, na ku ku endla rimba leri hlanganisiweke ra mphikizano wa nkoka lowu lawuriwaka laha sekithara ya ku rhwala tinhundzu ta le magondzweni wu nga ha ya ka emahlweni ku tirhela swilaveko swa ikhonomi ya Afrika-Dzonga.2.5. Khabinete yi pasisile Khamphani yo Endla Mali ya Nsimbhi ya Afrika-Dzonga ya 2017 na 2018 eka ntirho wo tsundzuka nhlengeleto wa mali ya nsimbhi na ku yi hangalasa.Hi ku tirhisana na Khabinete, nongonoko lowuntshwa wu endliwile lowu kombisaka mfuwo, ntshuxeko na xidemokirasi ehansi ka nhlokomhaka leyi nge: “Ku Tlangela Afrika-Dzonga”. Ku tlangela malembe xidzana ya ku tswariwa ka Mulwela Ntshuxeko Oliver Reginald Tambo ku hlawuriwile ku va nhlokomhaka yo sungula ku va yi kombiwa.Ku tivisiwa ka R50 leyintshwa (1oz, sterling-silivhere) mali ya nsimbhi, R500 (1oz, 24-wa kharente wa nsuku) mali ya nsimbhi na R50 (base metal alloy) mali ya nsimbhi ya ku tlangeriwa ka dzana ra malembe ya siku ra ku tswariwa ka OR Tambo.2.5.1. Swivumbeko swa mali ya nsimbhi swa 2017 na 2018 swa nongonoko wa timali ta nsimbhi swi endliwile:a. 2017 mali ya nsimbhi: ku tlangela Malembe xidzana ya Oliver Reginald Tambo;b. 2017 ku hangalasiwa ka mali ya nsimbhi: R5 leyi kombaka Order of the Companions of OR Tambo;c. 2017 mali ya nsimbhi ya Phurothiya: Vutomi bya Nhenha – Nelson Mandela;d. 2017 R1 mali ya nsimbhi: Swikokovi swa Afrika-Dzonga – Mhiri;e. 2018 Nhlangano wa UN waswa Dyondzo, Sayense na swa Mfuwo (UNESCO) Mali ya nsimbhi ya Munhu na xibakabaka: The Waterberg Biosphere Reserve;f. 2018 mali ya nsimbhi: Tiko ra Mbango ra Rixaka ra ‘Qhinga ra Swimanga Leswikulu’ – Nghala.g. 2018 mali ya nsimbhi: Khapu ya Matiko ya Misava ya FIFA eRhaxiya™ 20183. Mitlangu leyi taka3.1. Khabinete yi rhamba MaAfrika-Dzonga hinkwawo ku seketela Vhiki ra Nsirhelelo wa Vana ku sukela hi ti 28 Mudyaxihi ku fika hi ti 4 Khotavuxika ehansi ka nhlokomhaka leyi nge: “Hinkwerhu a hi sirheleleni vana ku yisa Afrika-Dzonga Emahlweni”. Ku sirheleriwa ka vana va hina i ntirho na vutihlamuleri bya MaAfrika-Dzonga hinkwavo; vatswari, vahlayisi, munhu un’wana na un’wana na vaaki.Tanihi vaaki hi na ntirho wa ku endla swo tala ku tiyisiwa leswaku lava nga le khombyeni eka rixaka a va xanisiwi. Swi le mavokweni ya hina ku herisa ku honisa, nxaniso, madzolonga na ku tirhisiwa  ka vana hi ndlela yo ka yi nga ri kahle.Khabinete yi khutaza tisekithara hinkwato ta vaaki ku tirhisana ku tumbuluxa miganga leyi hlayisekeke na ku va na rihanyo lerinene leswaku vana va hina va kota ku humelela.3.2. Eka ku tlangela malembe xidzana ya OR Tambo, Afrika-Dzonga ri ta tsundzuka N’hweti ya Vantshwa hi Khotavuxika ehansi ka nhlokomhaka leyi nge: “Lembe ra OR Tambo: Ku Yisa Emahlweni ka ku Nghenelela ka Vantshwa eka Ikhonomi.”Eka n’hweti leyi mfumo wu ta rhurhela mimbhurisano leyi katsaka mikombiso ya vantshwa, min’wangulano na tisenthara ta mabindzu ya vantshwa ku kombisa swivandlanene leswi nga kona eka vantshwa, na ku va hlohlotela ku tiyisisa nkoka wa swa dyondzo na vurhangeri bya OR Tambo.Khabinete yi khutaza lavantshwa ku fikelela nseketelo wo hambanahambana na tiphurogireme ta dyondzo leti mfumo wu nga endla ku ri ti va kona ku antswisa vumundzuku bya vona na ku ya emahlweni ka vona va nghenelela eka ikhonomi.3.3. Khabinete yi kombela vathori ku hoxa xandla eka pfhumba ra Teka N’wana wa Nhwana u ya na yena entirhweni hi ti 25 Mudyaxihi na ti 26 Mudyaxihi. Xikongomelo i ku endla leswaku vanhwana va ka Giredi 10 ku fika ka 12 va vona tikhariya to hambana leti va nga ti hlawulaka.3.4. Phuresidente Zuma hi Ravumune, 25 Mudyaxihi 2017, u ta rhurhela ku tlangela Siku ra Afrika ra rixaka ra 2017 eNdlwini ya Phuresidente ya Vaendzi ya Sefako Makgatho ePitori. Leswi i makumu ya migingiriko na tiphurogireme leti funghaka N’hweti ya Afrika ehansi ka nhlokomhaka leyi nge: “Lembe ra OR Tammbo: Ku Aka Afrika ro Antswa na Misava yo Antswa”.Ku tsundzuka ka lembe na lembe ka Siku ra Afrika ku fungha ku sunguriwa ka Nhlangano wa Vun’we bya Afrika hi 1963.Loko ha ha gimeta N’hweti ya Afrika, Khabinete yi rhamba MaAfrika-Dzonga hinkwawo ku endla xinakulobye na MaAfrika van’wana lava tshamaka laha Afrika-Dzonga na ku n’wana laha tikweninkulu ku tiyisisa leswaku ku humelela eka muganga wa hina na Afrika hinkwaro.Swi le ka hinkwavo lava tshamaka endzeni ka mindzilekana, MaAfrika-Dzonga na vaaki va matikomambe ku landzelela milawu ya laha tikweni. Hinkwerhu hi fanele hi lwisana na ntungu wa ku ngungumerisiwa ka vanhu, ku tlhakisiwa, na ku xanisiwa ka vamanana na vana. 4. Mahungu yo hoyozela4.1. Khabinete yi bela mandla eka Yunivhesiti ya Stellenbosch na Xibedlhele xa Dyondzo xa Tygerberg xa xipano xa swa vutshunguri lexi katsaka Phurof. Andre van der Merwe, Dok. Alexander Zuhlke, Phurof. Rafique Moosa, Dok. Amir Zarrabi na Dok. Zamira Keyser.Lava va ha ku endlaka vuhandzuri bya vumbirhi ku susa vununa byi vekeriwa eka wanuna un’wana, leswi endlaka leswaku ku va senthara ya vutshunguri yo sungula emisaveni hinkwayo ku endla vuhandzuri lebyi kambirhi byi va kahle.Ku humelela ka vuhandzuri lebyi emavokweni ya xipano xa hina xa ku susa xirho i vumbhoni bya vutshila na vutivi bya xiyimo xa le henhla lebyi  nga eka kona eka sekithara ya rihanyo ra vaaki eAfrika-Dzonga. 4.2. Khabinete yi bela mandla eka iSimangaliso Wetland Park ku va yi nyikiwile Sagwati ra Vuswikoti bya Vukambatinkota eka Nhlangano wa Vativinkulu va Tinkota wa Afrika-Dzonga (SAICA) wa Masagwati ya Vuswikoti ya Sekithara ya Mfumo emasungulweni ya n’hweti leyi. Sagwati ri tekela enhlokweni ku va Phaka yi kumile vukambatinkota lebyi baseke eka malembe ya ntlhanu lawa ya hundzeke hi ku landzelelana. iSimangaliso yi vuriwile ku va Ndhawu ya Ndzhaka eka Matiko ya misava yo sungula eAfrika-Dzonga hi N’wendzamhala 1999.4.3. Khabinete yi bela mandla eka phurogireme ya ku Tirha hi Ndzilo ku va yi kumile xitsundzuxo ku suka eka Mfumo wa Alberta eCanada loko ku tsundzukiwa ku pfuna loku va ku fikelerisiweke hi phurogireme eka ku lawula mindzilo eka Xifundzankulu xa vona hi 2016.Tirha hi Ndzilo i Phurogireme ya Mitirho ya Vaaki leyi Ndlandlamuxiweke (EPWP) leyi lavaka ku nyika swivandlanene swa mitirho eka lavantshwa.5. Marito yo chavelela5.1. Khabinete yi yima na Phuresidente Zuma na vaaki va matiko ya misava eka ku sola mihlaselo ya vutherorisi eManchester Arena eManchester eGhilandi, leswi khombo ra kona swi nga va nga mafu na ku vaviseka ka vana na lavantshwa vo tala.Khabinete yi rhumela marito yo chavelela eka Mfumo ni vanhu va le United Kingdom, ngopfungopfu mindyangu na varhandziwa va lava va loveriweke, na ku navelela lava vavisekeke ku ri va hatla va hola. Swiendlo swa madzolonga na ku nga amukelani a swi na ndhawu eka vaaki naswona swi vanga nxungeto eka ku rhula, vusirheleri na nhluvukiso.Swivutiso:Man. Phumla Williams (Mulawurinkulu wo Khomela (GCIS)Riqingho: 083 501 0139 "
Xitatimende xa Nhlengeletano ya Khabinete xa ti 7 Khotavuxika 2017,8 Jun 2017,https://www.gov.za/speeches/statement-cabinet-meeting-7-june-2017-8-jun-2017-0000,https://www.gov.za/ts/speeches/statement-cabinet-meeting-7-june-2017-8-jun-2017-0000,"Khabinete yi hlanganile hi Ravunharhu, 7 Khotavuxika 2017, eTuynhuys, eKapa.1. Xiyimo xa khabinete eka timhakankulu1.1. Khabinete yi vula nakambe xikombelo xa Phuresidente Jacob Zuma xo va MaAfrika-Dzonga ya va nyandza yin'we ku lwa na madzolonga na ku xanisiwa ka vamanana na vana, na ku kombela MaAfrika-Dzonga hinkwawo ku teka magoza ya xihatla ku herisa ntungu lowu emigangeni ya hina.Leswi swi landzela riendzo ra Phuresidente Jacob Zuma ro ya Elsie’s River eKapa hi ku seketela Imbizo yo Lwa na Vugevenga. Nakambe riendzo ri kombisile ku nga sirhelelekangi ka vamanana na vana emigangeni ya hina.Phuresidente u tshembhisile ku vuya eka ndhawu ku ta langutisa eka mitlhontlho yo tala ya vugevenga na ku dlaya, ngopfungopfu ka vana na hilaha vulawuri bya vulandzelerisi bya nawu byi nga ta antswisa hakona vukorhokeri bya vona emugangeni.1.2. Khabinete yi amukela ku humesiwa ka Mbalango wo Angarhela wa Mindyangu wa 2016, lowu yaka emahlweni wu komba nhluvuko eka ku simekiwa ka tiphurogireme ta mfumo ku antswisa vutomi bya MaAfrika-Dzonga, ngopfungopfu miganga leyi khale a yi pfumatiwa.Tinhlayohlayo ti kombisa leswaku mfumo wu le ku pfuneni eku nyikeni ka tindlu, ku ri na mindyangu ya MaAfrika-Dzonga lawa ya tshamaka eka vutshamo bya ‘RDP’ kumbe bya xipfuno xa mfumo leyi nga le ku tlakukeni ku suka eka 5% hi 2002 ku fika eka 13,5% hi 2016. Mbalango wu tlhela wu komba leswaku tiphurogireme ta mpfuno wa vanhu ta mfumo ti komba ku tlakuka ku suka eka 12,7% hi 2003 ku fika eka 29,7% hi 2016.Ku tlhela ku va na ku tlakuka loku vonakaka eka mfikelelo wa mati, gezi na nkululo, leswi ku nga xikombo xa nkoka xa ku navela ka Mfumo wa Afrika-Dzonga ku lulamisa swihoxo swa xihlawuhlawu na ku nyika vukorhokeri bya masungulo eka vanhu hinkwavo.Hambiswiritano, Khabinete yi lemukile leswaku loko ku titsarisa eka dyondzo ya le henhla ku ri eku tlakukeni, hambileswi ku nonokaka, ntsena 3,3% wa vantima va Afrika va vukhale bya 18 ku fika 29 wa malembe a va ri ku dyondzeni loko va pimanisiwa na vanhu 18,8% ya Ma-India/Ma-Asia na 17, 5% ya valungu eka ntlawa lowu wa vukhale. Ntsena 3,5% ya Makhaladi a va ri ku dyondzeni hi 2016.Mbalango wu yile emahlweni wu kombisa ku ya ehansi ku suka eka 23,8% ku ya eka 11,8% ya mindyangu leyi tokoteke ndlala, leyi kombaka nhluvuko eku lulamiseni miganga leyi hanyaka eka vusweti lebyi nyanyeke.1.3. Khabinete yi lemukile Mbalango wa Vanhu lava ringaneleke ku Tirha wa Kotara wa kotara yo sungula ya lembe lowu kombiseke ikhonomi yi engetela 144 000 wa mitirho. Nhlayo leyi yi ringananisiwile hi ku tlakuka ka nhlayo ya valavi va mitirho hi vanhu va 433 000.Khabinete tiyisisa nakambe ku tiboha ka yona ku ya emahlweni yi tirhisana na xiyenge xo ka xi nga ri xa mfumo na vatirhi eku ringeteni ka yona ku lulamisa mitlhontlho ya vupfumalantirho etikweni.1.4. Khabinete yi amukela ku simekiwa ka ku pfuxetiwa ka Ndhawu ya Vumakelo ya Babelegi eHammanskraal tanihi xiphemu xa makungu ya mfumo ku hatlisisa nhluvukiso wa ikhonomi na ku tumbuluxa mitirho eka ndhawu. Phurojeke ya R42-wa timiliyoni i xiphemu xa mfumo xa Mpfuxo wa Phurogireme ya Tindhawu ta Vumakelo na yin'we ya tiphaka ta tsevu leti nga  le ku pfuxetiweni etikweni hinkwaro eka ikhonomi yo angarhela na nhluvukiso wa vumakelo.Khabinete yi khutaza vumaki na mabindzu ya laha kaya ku tekela enhlokweni ku ndlandlamuxa matirhelo ku ya eka tindhawu ta vumakelo ku fikelela tindlela ta nseketelo to hambanahambana leti nga kona ku yisa emahlweni nhluvuko wa mabindzu ya vona.1.5. Khabinete yi hlamuseriwile hi Holobye wa Timali, Tat Malusi Gigaba, hi tinhlayo ta Swimakiwa Hinkwaswo swa Tiko swa Afrika-Dzonga (GDP) ta sweswi, leswi yeke ehansi hi 0,7% eka kotara yo sungula ya 2017.Mbuyelo lowu wo tika wa GDP eka lowu a wu languteriwile wu le hansi swinene ku tlula Nxopaxopo wa Mpimanyeto wa 2017, lowu bvumbeke GDP ya 2017 ku va yi ta kula hi 1,3%. Leswi swi vangiwile eka swin'wana swilo hi ku hunguteka ka vumaki, bindzu, ku lulamisa swakudya na tifeme ta vutshamo.Hambiswiritano ikhonomi yi seketeriwile hi ku kula ka migodi na feme yo cela leswi tlakukeke hi 12.8%. Feme ya vurimi, swihlahla na swa tinhlampfi swi vuyele ematshan'weni eka kotara yo sungula ya 2017 ku ri na ku tlakuka ka 22,2%.Ku na mifungho ya ku vuyelela ka ikhonomi leyi tiko ri nga ku kucetelaka ku antswisa xiyimo xa ku kula ka ikhonomi ya rona n'winyi. Leswi swi katsa ku antswisa ku kula ka matiko hinkwawo, ku tshamisekisa mixavo ya swixavisiwa, swiyimo swa maxelo ya kahle swinene, mphakelo wa gezi lowu tshembekeke na ku cinca hi ku olova ka le hansi ka vuxaka bya vathori na vathoriwa.Tanihimhaka ya xihatla, Khabinete yi rhamba van’wamabindzu, vatirhi na vanhu hi ku angarhela ku tirhisana na mfumo ku tikisa phurogireme ya ku kula ya hina na ku antswisa ntshembho leswaku ku ta yimisiwa ku ya ehansi na ku veka ikhonomi eka ndlela ya le henhla, ku fikelela ku kula ka ikhonomi ko katsa hinkwaswo.Eka mhaka leyi Holobye wa Timali u ta hlangana na varhangeri va mabindzu eka matshalatshala yo vumba maqhinga yo sirhelela ku kayakaya ka ikhonomi na ku fikelela ku kula ko katsa hinkwaswo.Khabinete yi seketele nhlengeletano ya vateki va mahungu yo helela hi Holobye wa Timali ku avelana na MaAfrika-Dzonga ku nghenelela loku mfumo wu nga ta ku sungula eka rimba ra mpimanyeto wa sweswi. Khabinete yi yisa emahlweni yi tiyisisa nakambe rimba ra mpimanyeto lowu amukeriweke wa tiko.1.6. Tikhamphani to pima swikweleti ta Fitch na Standard & Poor ti tiyisile mipimo ya xikweleti xa mali ya matikomambe ya nkarhi wo leha ya ‘BB+’.Leswi swi ta exikarhi ka ku nghenelela ka Holobye Gigaba na xiyenge xo ka xi nga ri xa mfumo ku tiyisisa leswaku ntirho wo hlanganela wa mfumo, bindzu, vatirhi na vanhu va tiko wu ya emahlweni, na leswaku switshembhiso leswi endliweke swa hetisisiwa.Khabinete yi vula nakambe leswaku MaAfrika-Dzonga ya fanele ku ya emahlweni ya tirha hi ku twanana, ngopfungopfu hi mikarhi yo tika na ku tirha hi matimba ku tiyisisa leswaku tiko ri vuyisela xiyimo xa giredi ya vuvekisi bya rona.1.7. Khabinete yi amukela mivulavurisano eku pfuriweni ka Komiti ya Vulawuri bya Nhlanganelo ya Makete wo Fana wa Dzonga (MERCOSUR) na Nhlangano wa Mindzuvo wa le Dzongeni wa Afrika (SACU) leyi ya ha ku va kona etikweni.Mihlangano yi twananile ku hlangana ku tekela enhlokweni mikateko yo tlakusa MERCOSUR-SACU Ntwanano wa Bindzu leri Rhandziwaka (PTA) hi ku katsa na vuyimeri bya ntlakuso wa bindzu ra vona, Mihlangano ya ndhawu leyi sirhelelaka ku navela ka van'wamabindzu, xiyenge xo ka xi nga ri xa mfumo, na tindlu ta vuyimeri bya vona venyi na matirhelo ya matikomambe. Ntwanano wa MERCOSUR-SACU wu nyika varhumeri va le matikwenimambe va laha kaya nkateko ku nghena eka makete wa vanhu vo tlula 280-wa timiliyoni.Khabinete yi rhamba varhumeri va le matikwenimambe hinkwavo va laha tikweni ku teka xipfuni xa PTA tanihileswi swimakiwa swa laha kaya sweswi swi kotaka ku nghena eka matiko lawa ya nga eka Nhlangano wa Yuropa MERCOSUR hi mipimo ya mindzuvo leyi rhandziwaka.1.8. Khabinete yi kombisile ku sola eka xiboho xa United States of America (USA) ku tihumesa eka Ntwanano wa Paris.Ntwanano wa Paris, lowu nga ta sungula ku tirha hi ku hetiseka hi 2020, wu tiyisisiwile hi ku nghenisa xandla loku langiweke hi matiko hi woxe ku ya eka swikongomelo swa matiko hinkwawo leswi ku twananiweke haswona hi ku hlanganela.Afrika-Dzonga ri komberile USA ku tlherisela endzhaku xiyimo xa rona ku tiboha nakambe eka endlelo ra swiphemunyingi.1.9. Memorandamu ya Ntwanano exikarhi ka Novartis, Huvo ya Ndzavisiso wa swa Vutshunguri ya Afrika-Dzonga na Ndzawulo ya Sayense na Thekinoloji, yi pfula ndlela ku antswisa vukulu na nkoka wa miringeto ya tlilinikhali na ku aka vuswikoti bya ndzavisiso eka tikonkulu.Ntwanano wu ta pfumelela tiphurogireme ta Ndzavisiso wo hlanganela eka mavabyi lawa ya hlawuriweke yo ka ya nga tluleli na yo tlulela, swi antswisa mfikelelo wa vavabyi va Afrika-Dzonga eka mirhi yintshwa, na ku aka vuswikoti bya nhluvukiso na ndzavisiso wa tiko na wa tikonkulu.Khabinete yi tshemba leswaku ku na ndlela ya vutirhisano byo ka byi nga ri bya mfumo na bya mfumo, naswona yi khorwisiwile leswaku leswi swi nga rhangela ndlela eku lulamiseni mitlhontlho yo tala yo tika leyi hi hlanganaka na yona.   1.10. Khabinete yi amukela Xiviko xa 2017 ku suka eka Nhlengeletano ya Misava hinkwayo na Nhlangano wa Ntwanano, lowu yaka emahlweni wu pima Afrika-Dzonga tanihi ndhawu ya mikhuvo ya bindzu ya le henhla eAfrika na le Middle East. Xiviko xi humesiwile hi Mudyaxihi 2017 eFrankfurt, Germany.Afrika-Dzonga ri tshama ri ri rin'we ra tindhawu ta vapfhumba leri tivekaka ngopfu emisaveni na ku ya emahlweni ri rhanga eka mipimo na le ka xikombo xa vuswikoti bya vupfhumba na ku endza ka matiko hinkwawo ka Foramu yo Endza ya Ikhonomi ya Misava hilaha yi humesiweke hakona hi Dzivamisoko 2017.Khabinete yi navela ku vona malokixi na madoroba lamatsongo yo tala ya Afrika-Dzonga ya kombela tinhlengeletano letitsongo laha ya nga ta fikelela swilaveko swo rhurhela. Leswi swi ta pfuna ku antswisa ku hangalaka ka vupfhumba hi ku ya hi ndhawu ku hundza eka tisenthara letikulu na ku hangalasa rifumo leri endliweke hi mikhuvo leyi hi ku ringana swinene.1.11. Khabinete yi rhamba MaAfrika-Dzonga ku va na vukheta byo vona mahungu ya vuxisi, ngopfungopfu ku tlakuka ka ku ku rhumeriwa ka mahungu ya vuxisi eka swiyenge swa mabulu ya ku lahleka, ku tlhakisa na ku ngungumerisa vanhwanyana na vamanana.Ntungu wa madzolonga lowu wa ha ku va ka kona eKwaMashu, kusuhi na le Durban hikwalaho ka swiviko swa vuxisi swa ku va vana va tlhakisiwile eka ndhawu na ku kumbeteriwa ka ku ngungumerisiwa ka nhwanyana eNaledi, Soweto hi vanhu lava a va ri eka thekisi ya Toyota Quantum ku katsiwile na nomboro ya ntsariso swi vangile hoyihoyi eka swiyenge swa mabulu, leswi endzhaku swi kumeka swi nga ri ntiyiso.Vuxisi lebyi, mahungu ya vuxisi na ku hangalasiwa ka mahungu yo ka ya nga ri ntiyiso swi vanga ku chava eka miganga ya hina na ku tlangisa nkarhi na switirhisiwa swa maphorisa. Hi kombela vanhu ku va va rhumeli nakambe na ku hangalasa mahungu ya vuxisi eka swiyenge swa mabulu, ku fikela loko va tiyisisile ntiyiso wa wona.1.12. Khabinete yi lemukile hi ku vilela swinene swiviko swa vuhangalasi bya mahungu eka ‘tiimeyili leti pfuteke’ leti kumbeteriwaka ku khumbheka ka Vaholobye, vatirhi na mabindzu yo ka ya nga ri ya mfumo eka ku kumbetela ku endla swo homboloka.Khabinete yi tshama yi tibohile hi ku hetiseka eka mafumele lamanene naswona hinkarhi lowu fanaka, yi tlhela yi lemuka leswaku vanhu hinkwavo va tekiwa va nga ri na nandzu ku fikela loko va tiyisisiwa ku va na nandzu hi ku ya hi Vumbiwa ra hina.Khabinete yi khutaza hinkwavo lava nga na mahungu ya mayelana na ku endla swo homboloka kwihi na kwihi hi vatirhi va mfumo kumbe Vaholobye ku tivisa vuyimeri byo sindzisa nawu leswaku ku ta endliwa vulavisisi.Ya swi tiva leswaku milandzu yin'wana se yi pfuriwile, naswona maphorisa ya le ku endleni ka vulavisisi lebyi faneleke. Hinkwavo lava khumbiwaka hi tiimeyili va khutaziwa ku tirhisana na vuyimeri byo sindzisa nawu.Phuresidente Zuma u arile ku kumbeteriwa loku kandziyisiweke eka phephahungu ra Sonto leswaku u na yindlu eDubai eUnited Arab Emirates.2. Swibohonkulu swa khabinete2.1. Khabinete yi hlamuseriwile hi swiviko swa matirhele ya nhluvuko swa kotara ya vu 4 ya 2016/17 (Sunguti-Nyenyankulu 2017) eka masimekelo ya mivuyelo ya swirhangana.Vulanguteri bya Khabinete eka masimekelo ya Rimba ra swa Maqhinga ra Nkarhi wa le Xikarhi wa 2014 ku fika hi 2019, swi vanga ku antswisiwa ka mphakelo wa vukorhokeri. Leswi swi hi tshineta ekusuhi na ku fikelela Xivono xa Kungu ra Nhluvukiso wa Rixaka (NDP) xa 2030.Mfumo wu endlile nhluvuko lowukulu eku simekiweni ka mivuyelo ya swirhangana ya 14 na ku yisa emahlweni swikongomelo swa NDP. Mitlhontlho leyi khumbhaka ku simekiwa na nghingiriko lowu lavekaka ku antswisa mphakelo na yona yi tlhele yi langutisiwa.GCIS yi hlanganisa tinhlengeletano ta ntlawa wa tinhlengeletano ta vuhangalasi bya mahungu, leswi languteriweke ku va kona ku suka hi ti 9 ku fika ti 18 Khotavuxika 2017. Xedulu leyi antswisiweke yi ta nghenisiwa eka www.gov.za.3. Mitlangu leyi ta ka3.1. Phuresidente Zuma u simekile N'hweti ya Vantshwa ehansi ka nkongomelo lowu nge “Lembe ra OR Tambo: Ku Antswisa ku Nyika matimba eka Ikhonomi ya Vantshwa”, na nhlengeletano ya Ntlawa wo Tirha wa Vantshwa wa Phuresidente. Leswi swi hlanganisile mfumo na varhangeri va mihlangano ya vantshwa, lava langutiseke hi vukheta nhluvuko wa ku antswisa ka ikhonomi ya vantshwa.Vaholobye na Swandla swa Vaholobye va ta nghenelela eka migingiriko yo hambanahambana leyi kongomisiweke eka ku tlakusa nhluvukiso na ku nyika matimba eka vantshwa. Ntirho wo tlangela Siku ra Vantshwa ra Rixaka wu ta va kona eVentersdorp, eN’walungu-Vupeladyambu hi ti 16 Khotavuxika 2017.Lembe leri ri fungha nkhuvo wo heta rin'wana lembe ra vu 41 ra Soweto Uprising naswona ku tlangela ku tirha tanihi xitsundzuxo xa leswaku vantshwa etikweni a va ri emahlweni eka Nyimpi ya hina.Khabinete yi khutaza vantshwa hinkwavo ku nghenelela eka migingiriko ya Siku ra Vantshwa na ku tirhisa nseketelo na switirhisiwa hinkwaswo leswi mfumo wu endleke swi va kona ku antswisa swivono swa vona na ku antswisa ku nghenelela ka vona eka ikhonomi.3.2. Nhlengeletano ya vantshwa ya mfumo wa mugangaHolobye wa Mfumontirhisano na Timhaka ta Xintu, Tat Des van Rooyen, u ta lulamisa Nhlengeletano ya Mfumo wa Muganga ku suka hi ti 19 ku fika hi ti 22 Khotavuxika 2017, ehansi ka nkongomelo lowu nge “Vantshwa va teka vulawuri bya nhluvukiso”. Nhlengeletano yi ta simeka Foramu ya Nhluvukiso wa Vantshwa wa Mfumo ya Muganga. Leswi swi ta kotisa vantshwa ku xopaxopa nhluvuko wa mfumo wa muganga eka ku humelela ka Pholisi ya Vantshwa ya Rixaka 2020. Swi ta tiyisa vutirhisano exikarhi ka mfumo, bindzu na vanhu va tiko eku hluvukiseni ka varhangeri va vantshwa eka ndhawu ya laha kaya.3.3. Holobye wa Vutirhelamfumo na Vulawuri, Man. Faith Muthambi, u ta rhangela vurhumiwa bya Afrika-Dzonga ku nghenela eka Siku ra Vutirhelamfumo ra Afrika eKigali, Rwanda ku suka hi ti 21 ku fika hi ti 23 Khotavuxika 2017.Nkongomelo wa lembe leri i: “Ku tumbuluxiwa ka Ntolovelo wa Mphakelo wa Vukorhokeri lowu Kongomisa eka Vanhu: Hi ku Tirhisana na Vantshwa va Cinco wa Afrika.” Nkongomelo wu nyika mikateko ku kambisisa hilaha vutirhelamfumo byi hlamuselaka na ku angula hakona eka ntolovelo wa mphakelo wa vukorhokeri lowu kongomisiweke eka vanhu lowu hlamuseriweke hi hilaha swilo swi endliwaka hakona sweswi.4. Ku chavelela4.1. Khabinete yi hundzisela ku chavelela ka yona eka ndyangu na vanghana va mukhandziyi loyi a loveke loko switimela swimbirhi swa Metrorail swi chayisana hi le mahlweni ekusuhi na xitichi xa le Elandsfontein Ekurhuleni na ku navela leswaku lava va vavisekeke eka nghozi va hola hi ku hatlisa.Khabinete yi kombela ku lavisisiwa ka xivangelo xa nghozi ku va ku hatlisisiwa ku sivela ku humelela nakambe ka tinghozi toleto to herisa vutomi.4.2. Khabinete yi hlangana na matiko hinkwawo ya misava eka ku sola swinene ku hlasela ka vutherorisi loku ka ha ku va ka kona eUnited Kingdom (UK). Ku hlasela, loku veke kona hi vusiku bya ti3 Khotavuxika 2017 eDorobeni ra London, ku koxile vutomi bya vanhu va nga ri vangani na ku siya van'wana va vavisekile.Ku hlasela eLondon ku vile kona endzhaku ka mavhiki mambirhi ya ku hlaseriwa ka le Manchester, laha vaakatiko vo tala, ngopfungopfu vantshwa na vana, va lahlekeriweke hi vutomi bya vona.Khabinete yi hundzisela ku chavelela ka yona eka mfumo na vanhu va le UK, ngopfungopfu mindyangu na varhandziwa va lava va loveke, na ku navelela lava va vavisekeke ku hola hi ku hatlisa.4.3. Khabinete yi hundzisela ku chavelela ka yona eka ndyangu na vanghana va Phurof Babatunde Osotimehin, loyi a hundzeke emisaveni vhiki leri. Phurof Osotimehin a ri Mufambisinkulu wa Nkwama wa Vanhu wa Nhlangano wa Matiko.A ri wa nkoka eku fambiseni timhaka ta rihanyo ra swa masangu na swirho swa mbeleko eAfrika eka malembe ya sweswi.U tirhile a nga karhali ku tlakusa rihanyo ra swa masangu na swirho swa mbeleko na timfanelo ta vamanana na vantshwa eAfrika na misava hinkwayo. U rhangerile hi nkhinkhi eka timfanelo ta Vavasati lava rhandzanaka, Vavanuna lava rhandzanaka, Rimbewumbirhi, Rimbewu leri munhu a nga beburiwangiki na rona, vavanuna lava tsakelaka vavanunakulobye na Timbewu timbirhi to hambana.4.4. Mabubutsa ya le kapa na mindzilo ya le knysnaKhabinete yi xiyaxiyile mabubutsa lawa ya nga khumbha tindhawu to tala ta le Kapa-Vupeladyambu na ku onhaka loku landzeleke. Khabinete yi rhumela ku chavelela ka yona eka mindyangu ya lava va lahlekeriweke hi vutomi na hi nhundzu hi nkarhi lowu wa timhangu; nhlayo yo hetelela leyi vikiweke i nhungu. Senthara ya Mafambiselo ya Nxungeto wa Mhangu ya le Kapa yi khutaziwa ku endla hilaha yi nga kotaka hakona ku hlayisa vutomi na nhundzu, ku katsa na ndhawu ya le Knysna laha ku nga na malangavi ya ndzilo. Hi rhamba vanhu ku landzelela tindlela ta vuhlayiseki. 5. Ku hoyozele5.1. Khabinete yi amukela xiboho xa Phuresidente Jacob Zuma ku thola Lieutenant General Lesetja Mothiba tanihi Khomixinara wo Khomela lontshwa wa Maphorisa ya Rixaka.5.2. Khabinete yi hoyozela vatsutsumi na van'wamitlangu va hina ku va va langiwile eka mitlawa ya nhungu ya Masagwadi ya Mitlangu ya Lembe na lembe ya Rhijini ya 2017, leyi a rhurheriwile hi Afrika-Dzonga.Huvo ya Mitlangu ya Nhlangano wa Matiko ya Afrika ya Rhijini 5 hi yin'wana ya tirhijini ta ntlhanu leti tshembiweke hi vutihlamuleri byo hluvukisa mitlangu ehansi ka Nhlangano wa Matiko ya Afrika.Swirho swa rhijini i: Angola, Botswana, Lesotho, Malawi, Mozambiki, Namibia, Afrika-Dzonga, Swaziland, Zambia na Zimbabwe.Wayde van Niekerk u hlurile eka N'wamitlangu wa wanuna wa LembeCaster Semenya u hlurile eka N'wamitlangu wa wansati wa LembeAnna Botha u hlurile eka Mudzaberi wa LembeMamelodi Sundowns yi hlurile eka Xipanu xa Lembe. 5.3 Khabinete yi hoyozela vanhu va le Lesotho eka mihlawulo yo rhula na ku ya emahlweni yi hoyozela Holobyenkulu loyi a hlawuriweke Tat Thomas Thabane na vandla ra yena eka ku hlula eka mihlawulo.6. Ku thoriwaKu thoriwa hinkwako ku ya hi ku tiyisisiwa ka mithwaso na ku basisiwa loku faneleke.6.1. Mufambisi-Jenerali (DG): Ndzawulo ya Makunguhatelo, Nandzeleriso na Nhlahluvo wa Matirhelo, Man Nompumelelo Zandile Mpofu6.2. Mufabisi-Jenerali (DG): Vutameri bya Mali ya tiko, Tat Dondo Mogajane.Swivutiso: Man Phumla Williams Mufambisi-Jenerali wo Khomela (GCIS)Nomboro yo tihlanganisa: 083 501 0139 "
 Xitatimende xa Nhlengeletano ya Khabinete xa ti 21 Khotavuxika 2017,22 Jun 2017,https://www.gov.za/speeches/statement-cabinet-meeting-21-june-2017-22-jun-2017-0000,https://www.gov.za/ts/speeches/xitatimende-xa-nhlengeletano-ya-khabinete-xa-ti-21-khotavuxika-2017-22-jun-2017-0000,"Khabinete yi hlanganile hi Ravunharhu, 21 Khotavuxika 2017, eTuynhuys, eDorobeni ra Kapa.1. Xiyimo xa Khabinete eka Timhakankulu1.1. Khabinete yi ehleketile swinene hi ku tivisiwa ka sweswi hi tiejensi to pima swikweleti letikulu tinharhu. Tiejensi to pima swikweleti hinkwato tinharhu ti vurile timhaka to yelana to fana na mpimo wo nonoka wa ku cinca ka ku tlakusa ku kula, matirhelo ya tikhamphani ta vun'winyi bya mfumo, (tiSOC) na mixungeto ya swa tipolotiki, eka timhaka tin'wana.Khabinete yi kombisile ntshembho eka ku nghenelela ka yona ko pfuna ku lulamisa mitlhontlho ya ikhonomi ya tiko xikan'we na ntirho lowu sunguriweke ku tiyisa matirhelo ya tiSOC. Mfumo wu tshama wu ri endleleni ya kahle eku hlayiseni rimba ra wona ra swa xibalo, ku tiyisisa ntshembho wa pholisi, na ku tirha ku tiyisisa ku kula ko katsa hinkwaswo na cinco wa ikhonomi.Khabinete yi vula nakambe leswaku masungulo ya ku kula ka le henhla ka ndlela ya nhluvukiso wa ikhonomi ya vanhu se ya endliwile. Yi kongomisa eku antswiseni ntshembho wa muvekisi na mutirhisi hi ku hatlisisa nsimeko wa ku lulamisa swivumbeko swa ku kula ka ikhonomi.Phuresidente Jacob Zuma u lulamisile Wekixopo ya Huvo ya Switsundzuxo ya ku Nyika matimba ya Ikhonomi eka Vantima (BEE) hi Ravumbirhi, 20 Khotavuxika 2017, leyi a yi kongomisile eka cinco wa ikhonomi ya vanhu wo hetiseka. Wekixopo, eka swin'wana swa swona, yi lulamisile mitlhontlho yo pfuna na swivumbeko swa nsimeko wa Nawu wa BEE Endlelo-angarhelo, 2003 (Nawu wa 53 wa 2003) na ku ringanyeta swibumabumelo ku fikelela swikongomelo swa mfumo eka cinco wa ikhonomi ya vanhu wo hetiseka.Vutirhisani exikarhi ka mfumo, bindzu, vatirhi na vaakatiko i bya nkoka ku antswisa mpimo wa  ntshembho, leswaku ku tirhisana swin'we ku ta vuyisela na ku hlayisa mipimo ya mpimo wa vuvekisi.1.2. Tanihileswi N'hweti ya Vantshwa yi nga kusuhi na ku hela, Khabinete yi khensa tisekithara hinkwato leti ngheneleleke eka migingiriko etikweni hinkwaro. Ku nghenelela ka magidigidi ya vantshwa eka migingiriko yo hambanahambana yo nyika matimba eka N'hweti ya Vantshwa leyi a yi rhurheriwile hi tindzawulo, mihlangano ya mfumo na swiyenge swo ka swi nga ri swa mfumo ka khutaziwa.Lembe leri ri fungha lembe ra ku tsundzuka ra vu 41 ra Ku Lwa na mfumo hi Swichudeni swa le Soweto hi 1976 naswona ku tsundzuka ku tirha tanihi xitsundzuxo xa leswaku vantshwa va le tikweni a va rhangile emahlweni eka Nyimpi ya hina.Khabinete yi rhamba vantshwa ku tirhisa nseketelo na switirhisiwa hinkwaswo leswi mfumo wu swi endleke swi kumeka ku antswisa swivono swa vona na ku yisa emahlweni ku nghenelela ka vona eka ikhonomi.1.3. Khabinete yi sola madzolonga na ku chavisiwa ka vakhandziyi leswi swa ha ku va kona hi nkarhi wa ku kombisa ku vilela hi vinyi va mathekisi. Swiendlo swoleswo a swi na ndhawu eka muganga wa xidemokirasi. Ku kombisa ku vilela ko rhula eka mhaka yihi na yihi ku ta tshama ku ri ko vuyerisa eka mavandla hinkwawo lawa ya khumbhekaka.        Ntwanano lowu landzelaka exikarhi ka nhlangano wa Mathekisi wa Afrika-Dzonga na Vandla ra swa Timali ra SA i ku yisa emahlweni ku tiyisisa leswaku n'wangulano wo rhula wu nga lulamisa timhaka toleto handle ko khumbha vanhu lava nga ri ki na nandzu na ku kavanyetiwa ka ikhonomi. Khabinete yi amukela xiboho lexi, leswi swi nga eka ntsakelo wa vakhandziyi na bindzu ra mathekisi.Khabinete yi amukela n'wangulano lowu nga ku endliweni exikarhi ka Ndzawulo ya Vutleketli na vurhangeri bya bindzu ra mathekisi eku kumeni xintshuxo xa nkarhi wo leha. Ndzawulo yi ta va yi tihlanganisa na mavandla ya timali ya tindlela tin'wana ku lava ku kuma tindlela tin'wana to hakelela mathekisi.    1.4. Khabinete yi hundzisela ku marito yo chavelela ya yona eka hinkwavo lava lahlekeriweke hi varhandziwa va vona hi nkarhi wa mhangu ya sweswi ya le Kapa-Vupeladyambu na le Kapa-Vuxa hi ku landzelelana. Vaaki vo talanyana va tlhele va xaniseka hi ku sindzisiwa ku huma na hi ku lahlekeriwa hi nhundzu.Khabinete yi ndhundhuzela endlelo leri ra hlanganelo ro hatlisa na ku hlamula ku suka eka mfumo, bindzu na MaAfrika-Dzonga ya ntolovelo eku pfuneni mindyangu leyi khumbhekeke. Khabinete yi hoyozela ku tinyiketela ka nhenha ya mutimelandzilo, Bradley Richards na muchayeri wa lori John Blaaw loyi a pfuneke vatimelandzilo hi ku tleketla mati lava va hakeleke hi vutomi bya vona va karhi va ponisa muganga wa vona.Khabinete yi tlhela yi hundzisela ku khensa ko hlawuleka eka xipanu xa ku Tirha hi Ndzilo lexi lweke hi vurhena na mindzilo ya matimba. I vutinyungubyisi bya hina! Khabinete yi navelela ku hola hi ku hatlisa eka vatimelandzilo vambirhi lava vavisekeke ku katsa na Ian Barnard loyi a vavisekeke loko a ri karhi a ringeta ku ponisa Bradley Richards.        Phuresidente Zuma u endzerile miganga ya le Wit Lokasie na le Knysna Heights leyi khumbhekeke hi ndlela yo ka yi nga ri kahle hi mindzilo. Phuresidente Zuma u nghenerile ntirho wo tsundzuka Tat. Richards. Hi moya wa xipanu xa vatimelandzilo wa ntiyiso, Tat. Barnard u kotile ku nghenelela eka ntirho wo tsundzuka mutirhikulorhi Tat. Richards.Phuresidente u rhumerile nkombisovumunhu na nseketelo wun'wana eka tindhawu leti khumbekeke hinkwato. Leswi a swi fambisiwile hi ku tirhisa xivumbeko xa Mafambiselo ya Mhango ya Senthara ya Mafambiselo yo Hlanganela ya Rixaka, hi ku tirhisana na Mfumo wa Xifundzankulu xa Kapa-Vupeladyambu na swipanu swa Mafambiselo ya Mhango swa Xifundzankulu.Khabinete yi khensa mihlangano yo ka yi nga ri ya mfumo, tisekithara to ka ti nga ri ta mfumo, vatinyiketeri na miganga hinkwayo lava seketeleke miganga leyi khumbhekeke.1.5. Khabinete yi khutaza miganga ye le Limpopo leyi nga le kusuhi na ndzilekana wa Zimbabwe ku va na vuxiyaxiya na vukheta eka swifuyiwa swa vona swa tihuku. Leswi swi landza xiviko xa ntungu wa xitsongwatsongwana xa mukhuhlwana wa swinyanyana na tihuku lowu vuriwaka H5N8. Nxaviselano wa swikumiwa swa swinyenyani na tihuku ku suka eZimbabwe wu yimisiwilenyana. Xitsongwatsongwana xa H5N8 xi vanga mavabyi naswona xa tlulela swinene, na ku vanga levhele ya le henhla yo dlaya. Varimivafuwi va bindzu va tlhela va khutaziwa ku tlakusa tindlela ta vusirheleri bya swimilana na swiharhi swa vona eka vuvabyi emapurasini.1.6. Khabinete yi amukerile xiboho xa Khoto ya le Henhla lexi hlambanyeke leswaku Xiyenge xa 18 xa Nawu wa Mafambiselo ya Vugevenga, 1977 (Nawu wa 51 wa 1977) a xi le nawini, yi herisa mpimo wa malembe ya 20 ku nyika swihehlo swa vugevenga eka volavo va hehliwaka hi ku xanisa hi swa masangu. Xiboho lexi xi ta pfuna swinene eku tiyisiseni vuswikoti bya mafambiselo ya vululami ya hina ku tirhana na volavo va endlaka madzolonga ehenhla ka vamanana na vana.1.7. Khabinete yi amukela nhlengeletano ya muganga ya Inthanete ya Hinkwavo ya sweswi leyi veke kona eKliptown, eSoweto. Nhlengeletano – leyi a yi rhangeriwile hi Holobye wa Vuhlanganisi bya swa tiqingho na Vukorhokeri bya Poso Siyabonga Cwele, hi ku tirhisana na Foramu ya Ikhonomi ya Misava, sekithara yo ka yi nga ri ya mfumo na vaakatiko – leswi vangeke ku leteriwa ka kwalomu ka 500 wa vantshwa eka vutshila bya thekinoloji ya vuhlanganisi na mahungu (ICT). Xihlambanyo xa Inthanete ya Hinkwavo xi amukele xivumbeko xa vurhangeri na ku tlhela xi langa swikongomiso swa nsimeko eka tin'hweti ta tsevu leti landzelaka.Khabinete yi yise emahlweni yi amukela ku nghenelela hi Ndzawulo Vuhlanganisi bya swa tiqingho na Vukorhokeri bya Poso hi ku tirhisa vulawuri bya Vuhlanganisi byo tiyimela hi byoxe bya Afrika-Dzonga na Ndzawulo ya Nhluvukiso wa Ikhonomi hi ku tirhisa Khomixini ya Mphikizano, ku langutisa eka minxavo ya le henhla ya datha leyi ya ka emahlweni yi sivela ku tlakuka ka mfikelelo eka tiICT.1.8. Khabinete yi vilerisiwa hi swiviko swa ku va vukorhokeri byi ri eku kavanyetiweni etimuxara eGauteng hikokwalaho ka mikwetlembetano ya vatirhi leyi ya ka emahlweni. Hi xivangelo xexo, mindyangu leyi nga loveriwa a yi koti ku koxa mitsumbu ya maxaka ya vona. Rifu ri tisa xiphemu xa nkasirhelelo na ku vava endyangwini wihi na wihi eka swirho swa ndyangu leswi saleke. Tanihi vanhu ku hava nkwetlembetano wa mpimo wo karhi lowu ringanaka na ku nyanyisa xiyimo xexo. Khabinete yi kombela mavandla hinkwawo lawa ya khumbhekaka ku kuma xintshuxo xa ntwanano eka mikwetlembetano ya vona handle ko khumbha mindyangu ya vafi.1.9. Khabinete yi amukela ku vumbiwa ka Foramu ya Nhluvukiso wa Vantshwa ya Mfumo wa Muganga. Foramu yi endleriwe ku va rito ro yisa emahlweni ra vantshwa eku simekiweni ka matshalatshala ya nhluvukiso wa vantshwa yo hambanahambana na mfumo wa muganga. Foramu yi vile na nhlengeletano yo pfula yo sungula hi ti 20 -21 Khotavuxika eMuldersdrift, evupeladyambu bya Joni.2. Swibohonkulu swa Khabinete2.1. Khabinete yi pasisile Mpfapfarhuto wa Tirhele eka Ndzindzakhombo wa Rihanyo wa Rixaka (NHI), lowu nga ta kandziyisiwa tanihi tsalwa ra pholisi eka malembe. Mpfapfarhuto wa tirhele wu tshineta tiko ekusuhi na ku tiyisisa leswaku MaAfrika-Dzonga hinkwawo ya na mfikelelo eka nhlayiso wa rihanyo, ku nga langutiwi xiyimo xa ikhonomi ya vona.NHI i endlelo ro hakelela rihanyo leyi avelaka mali ku nyika mfikelelo eka nhlayiso wa rihanyo.Leswi swi fambisana na xikongomelo xa Kungu ra Nhluvukiso ra Rixaka (NDP) leri lavaka ku tiyisisa leswakuun'wana na un'wana u na mfikelelo eka nhlayiso wa rihanyo, ku nga langutisiwi muholo wa yena.Ndzawulo ya Rihanyo yi ta va na nhlengeletano hi ti 29 Khotavuxika 2017 ku hlamusela hi vuenti swiphemu swa Mpfapfarhuto wa Tirhele leri.2.2. Khabinete yi pasisile Qhinga ra Nhluvukiso wa Vuthori leri Pfuxetiweke ku ya eka 2030. Qhinga leri pfuxetiweke ri lulamisa swihoxo leswi kumiweke eka malembe ya ntlhanu lama hundzeke eka swiphemu swin'wana swa sisiteme ya dyondzo na vuleteri na ku tlhela ri kuma ku kala mafambiselo exikarhi ka swiphemu swo hambana swa sisiteme.Sweswi qhinga ri yelanisiwe na NDP na Rimba ra swa Maqhinga ra Nkarhi wa le Xikarhi 2014-2019.Ri tlhela ri kongomisa vakhumbheki hinkwavo lava faneleke (mfumo, vatirhi, mihlangano ya vaaki na tisekithara to ka ti nga ri ta mfumo) eka swilaveko swa ikhonomi na nkoka wo seketela qhinga ra vumakelo ku fikelela ku kula na nhluvukiso wo katsa hinkwavo.2.3. Khabinete yi pasisile nkandziyiso wa mikumo ya nkoka ya mbalango wa 2015/16 eka nkwama wa mfumo wa Migingiriko ya swa Thekinoloji na swa Sayense. Mpfapfarhuto wa Tirhele wa 1996 eka Sayense na Thekinoloji wu lava leswaku Ndzawulo ya Sayense na Thekinoloji yi landzelerisa nkwama wa mfumo wa tisekithara ta sayense na thekinoloji, na ku pfuna ka wona eka ku kula na nhluvukiso wa Afrika-Dzonga.Mivuyelo ya mikumo ya tindzawulo ta rixaka ta 30 yi kombisa leswaku ndzinganyeto wa R23, 4 wa tibiliyoni wu tirhisiwile ku suka eka timali ta rixaka eka lembeximali ra 2015/16. Khabinete yi lemuke leswaku ku tlakuka kutsongo ka 6.6% loko ku pimanisiwa na lembe leri hundzeke loko ku langutiwa ku tikeriwa ka swa timali ka sweswi.Ntsengo lowu wa vuvekisi wu yimela 1.7% ya ntsengo wa mpimanyeto wa rixaka wa lembe. Khabinete yi tsakele mahungu ya leswaku timali leti to tala ti tirhisiwile eka vukorhokeri bya sayense lebyi seketelaka mphakelo wa vukorhokeri eka tindhawu ta nkoka ta vuswikoti bya mfumo to fana na dyondzo, rihanyo, swicelwa, eneji, vurimi na mbango.3. Milawumbisi      3.1. Khabinete yi pasisile nkandziyiso wa Nawumbisi wa ku Yimbisa ka Xintu ku kuma miehleketo ya vaaki. Nawumbisi wu lava ku sirhelela, ku tlakusa na ku lawula mitolovelo ya ku yimbisa ka xintu. Loko se wu pasisiwile, Nawumbisi wu ta nyika mitolovelo na swipimelo leswi pfumelelekaka eku fambiseni ka mitolovelo leyi ya xintu. Wu ta tirhana na ku tirhisiwa hi ndlela yo ka yi nga ri kahle ya ntolovelo wo yimbisa, leswi endleke ku lova ka majaha yo tala engomeni.Mfumo na mavandla ya vurhangeri bya xintu va amukerile xiyimo xa ku nga pfumeleli mafu ya swirhubani hikokwalaho ka mitolovelo yo yimbisa.3.2. Khabinete yi pasisile Nawumbisi wa Antswiso wa Masungulo ya Ndzavisiso wa Rixaka (NRF) wa 2017 ku rhumeriwa ePalamende. Nawumbisi wu hundzile eka ku tihlanganisa na vaaki hinkwako. Antswiso wu basisa vulawuri bya Holobye wa Sayense na Thekinoloji eka masungulo na ku veka erivaleni vutihlamuleri bya NRF hi mayelana na tinhlengeletano ta sayense. Miatswiso leyi yi ta tlakusa vulawuri bya Holobye ku lawula NRF ku antswisa vuswikoti.Yi ta tlhela yi antswisa ku hlamula hi ku hatlisa na ku pfuna ka ndzavisiso, nhluvukiso na ku kota ku sungula swilo swintshwa eka nkoka wa vutomi bya MaAfrika-Dzonga, hi ku tirhisa nhlanganiso wo antswa na swirhangana swa mfumo.3.3. Khabinete yi pasisile Nawumbisi wa Antswiso wa Vuhahi bya Vaaki wa 2017 ku rhumeriwa ePalamende. Nawumbisi wu tiyisa vuhlayiseki bya vuhahi, vusirheleri na rimba ra malawulelo ya nsirhelelo wa swa mbango ku tiyisisa ku kota ku yisa emahlweni na ntshamiseko wa bindzu ra vuhahi bya vanhu.Miantswiso yi katsa, eka swin'wana swa swona, ku nyikiwa ka matirhelo ya vuntshuxeko bya Nghozi ya swihahampfhuka na vulavisisi bya mhangu; ku nyikiwa ka ku tumbuluxiwa ka Huvo ya Vulavisisi bya Vuhlayiseki bya Vuhahi. Yi ya emahlweni yi antswisa na ku nghenisa tinhlamuselo tin'wana eka Nawu.3.4. Khabinete yi pasisile nkandziyiso wa Nawumbisi wa Antswiso wa Vun'winyi byo Hambana bya tiyuniti wa 2017 ku kuma miehleketo ya vaaki. Miantswiso yi nghenisa swintshwa eka ku tirha, matirhelo, matirhiselo na vulawuri bya Nawu wa Vun'winyi byo Hambana bya tiyuniti,1986 (Nawu wa 95 wa 1986). Nawu wa Vun'winyi byo Hambana bya tiyuniti wa sweswi wa 1986 wu nyika timfanelo tin'wana eka vinyi va swiyenge eka Xikimi xa vun'winyi byo hambana bya tiyuniti. Antswiso wa Nawumbisi lowu ringanyetiweke wu ringanyeta swinawana swa timfanelo leti hi ndlela leyi pfunaka.3.5. Khabinete yi pasisile Nawumbisi wa Milawu ya Vun’winyi bya Misava yo Hlanganela wa 2017 ku va yi kandziyisiwa ku kuma miehleketo ya vaaki. Nawumbisi wu lava ku sirhelela vinyi va misava yo hlanganela, ngopfungopfu lava nga sirhelelekangiki eka miganga ya le makaya.4. Mitlangu leyi ta ka4.1. Phuresidente Zuma u ta nghenela Samiti ya Nhlangano wa Swibalo swa matiko ya le Dzongeni wa Afrika (SACU) wa vu 5 lowu nga ta va kona eSwaziland hi ti 23 Khotavuxika 2017. Samiti ya siku rin'we yi ta ngheneriwa hi Tiphuresidente ta Matiko na Mfumo wa swirho swa matiko swa SACU, lawa ya katsaka Afrika-Dzonga, Botswana, Lesotho, Namibia na Swaziland.Samiti yi ta kanela timhaka to hambanahambana leti yelanaka na bindzu ra rhijini na vutumbuluxivumaki na phurogireme ya ntirho. Yi ta tlhela yi xopaxopa swiphemu swin'wana swa ntswanano wa SACU na tsalwa ra rona ra timfanelo ta phurojeke, leswaku ku ta fambisiwa nhluvukiso wa vativi va swa ikhonomi va SACU. Hikwalaho ka SACU leswaku ku tlakusiwa ka timakete ta tinhundzu na vukorhokeri ku suka eka rhijini ku nga sirheleriwaka hi ku tirhisa mikanerisano ya bindzu yo hambanahambana leyi ya ka emahlweni leyi kongomisiweke eku antswiseni ka le henhla ka ku hlanganisiwa ka rhijini na tikonkulu.4.2. Tanihi xiphemu xa Imbizo ya ku ya emahlweni na ku lwa na vugevenga, Phuresidente Zuma u ta sungula riendzo ra Phurogireme ya ku Landzelerisa ra Hofisi ya Phuresidente ra Siyahlola eLusikisiki, eKapa-Vuxa hi Mugqivela, 24 Khotavuxika 2017.4.3.    Khabinete yi khutaza MaAfrika-Dzonga ku seketela Fesitivhali ya Oyster ya le Knysna na Maratoni ya Knysna. Leyi hi yin'wana ya tifesitivhali to tiveka ngopfu leyi rhambaka varhandzi va mitlangu na mindyangu. Vakhumbheki hinkwavo va le ku tirhisaneni ku tiyisisa leswaku Knysna yi tirha hi ku hetiseka na ku pfula mabindzu.4.3. Siku ra Mandela ri lava hinkwerhu, siku rin'wana na rin'wana, hi endla leswaku misava yi va ndhawu yo antswa. Nkongomelo wa Siku ra Mandela hi ti 18 Mawuwana, i #ActionAgainstPoverty.Ku endla siku rin'wana na rin'wana ri va Siku ra Mandela swi tlangela vutomi na ndzhaka ya Madiba hi ndlela leyi kotaka ku yisa emahlweni leswi nga ta tisa ku cinca ka nkarhi wo leha.5. Mahungu yo Chavelela5.1.Khabinete yi hlangana na Phuresidente Jacob Zuma eku hundziseleni ku chavelela:eka Holobye wa Dyondzo ya le Henhla na Vuleteri, Blade Nzimande, na ndyangu wa yena hi ku lova ka mana wa yena, Man. Nozipho Nzimande. Manana loyi a rhandza swonghasi u hetile 90 wa malembe n'hweti leyi hundzeke. A amukela hi malwandla valwela ntshuxeko va vandla ra South African Communist Party na African National Congress ekaya ra yena hi nkarhi wo tika wa madzolonga lama hlaseleke ePietermaritzburg eKwaZulu-Natal na tindhawu ta le kusuhi hi malembe ya va ma 1980 na ku sungula ka va ma 1990.eka ku lova ka Lord Joel Joffe. Lord Joffe, loyi a loveke a ri na malembe ya 85, a ri gqweta ro sirhelela eka ku tengisiwa ka le Rivonia na Little Rivonia. U sirhelerile hi vurhena valwela ntshuxeko vo lwa na xihlawuhlawu, a endla ku nghenelela kukulu eka phurojeke ya xidemokirasi eAfrika-Dzonga.eka vanhu va le Namibia eku loveni ka Tat Toivo ya Toivo, muhlungi eka ku lwela ntshuxeko eNamibia na mulwela ntshuxeko wo lwa na xihlawuhlawu. Holobye wa Vuhlanganisi Ayanda Dlodlo u ta yimela ximfumo mfumo wa Afrika-Dzonga enkosini lowu nga ta va kona hi Muqivela, 24 Khotavuxika 2017.6. Mahungu yo hoyozela6.1. Khabinete yi hoyozela mutivamaribye Tshiamo Legoale loyi a endleke matimu hi ku va MuAfrika-Dzonga wo sungula ku tlhomiwa risiva ra Nghwazi ya Matiko hinkwawo ya FameLab eka phurojeke leyi lavisiseke endlelo ro tirhisa koroni ku tshovela nsuku ku suka eka thyaka ro huma emigodini. Legoale i muvuyeriwa un'wana wa tiphurogireme ta basari ya mfumo naswona wa ha ku hlula eka sagwadi ra Cheltenham Science Festival leri a ri khomeriwe eUnited Kingdom.6.2. Khabinete yi navelela Xipanu xa Afrika-Dzonga mikateko hinkwayo eka 2017 Commonwealth Youth Games leyi taka eNassau, eBahamas ku suka hi ti 19 ku fika hi ti 23 Mawuwani 2017.Mitlangu leyi a yi khomiwile yi 2015 yi vonile Xipanu xa Afrika-Dzonga xi kuma xiyimo xa vumbirhi eka nongonoko wa timendlele, xi ri na nhlayo ya 35 wa timendlele, eka mitlangu ya 2015 eApia, Samoa.Commonwealth Youth Games yi tshama yi ri mitlangu yo tatisela ya van'wamitlangu va hina va mundzuku. Xipanu xa SA i nhlohlotelo eka vantshwa ku va va nghenelela eka mitlangu tanihi ndlela yo cinca vutomi bya vona byi va byo antswa.6.3. Khabinete yi hoyozela Springboks lava tirheke hi ku hlamarisa eka ku Mitlangu yo Ringeta ku lwa na ku sirhelela ku hlula eka mitlangu yimbirhi eka France. Ku fikela sweswi va tlangile mitlangu yimbirhi, lowu landzelaka i, 24 Khotavuxika 2017 eJoni, lowu hi navelaka leswaku va hlula.6.4. Khabinete yi hoyozela Holobye wa Sayense na Thekinoloji Naledi Pandor ku va a nyikiwile nhlonipho wa vuDokodela hi Yunivhesiti ya Nova, ePortugal.6.5. Khabinete yi rhumela ku navelela ka kahle eka VaMuzileme etikweni ra hina na le misaveni hinkwayo eka ntirho wo tsakisa wa Eid-ul-Fitr eku heleni ka Ramadaan. Ramadaan na ntlangelo wa Eid-ul-fitr wu nyika MaMuzileme nkateko wa muxaka wa wona wu ri woxe ku tiyisisa xinakulobye na ku hlangana ka mindyangu exikarhi ka vona na le xikarhi ka MaAfrika-Dzonga kulorhi.Swivutiso: Man. Phumla Williams – Mukhomela Mufambisi-Angarhela (GCIS)Selefoni: 083 501 0139"
"Xitatimende xa nhlengeletano ya Khabinete hi Ravumbirhi, 1 Mhawuri 2017",3 Aug 2017,https://www.gov.za/speeches/statement-cabinet-meeting-tuesday-1-august-2017-3-aug-2017-0000,https://www.gov.za/ts/speeches/statement-cabinet-meeting-tuesday-1-august-2017-3-aug-2017-0000,"khabinete yi hlangane eNdlwini ya Vuendzi ya Phuresidente ya Sefako M Makgatho ePitori hi Ravumbirhi 1 Mhawuri 2017.1. Swibohonkulu swa Khabinete1.1. Afrika-Dzonga yi lemuka N'hweti ya Vamanana hi Mhawuri, tanihi ku tlangela ku tlula 20 000 wa vamanana lava nga macha ku ya eUnion Buildings hi ti 9 Mhawuri 1956 va ri karhi va machela ku engeteleriwa ka milawu ya mapasa eka vamanana.Siku ra Rixaka ra Vamanana ri ta tlangeriwa eXitediyamu xa Galeshewe, eKimberley eKapa-N'walungu. Khabinete yi pasisile nhlokomhaka ya ku tlangela ya lembe leri ku va yi ri ""Lembe ra OR Tambo: Vun'we bya Vamanana eka ku yisa Afrika-Dzonga emahlweni."" Khabinete ri rhamba MaAfrika-Dzonga ku tirhisa n'hweti ya Mhawuri ku tkangela mitirho ya vamanana eka vaaki.1.2. Khabinete yi runguleriwile hi phurogireme ya malembe ya nharhu leyi nga ta hangalasiwa ya Nhlanganowa Vuyelerisa Mahanyela ya Khale (MRM). MRM yi nyikiwile xikongomelo xa ku fambisa, hlohlotela na ku hlanganisa tiphurogireme leti lavaka ku vuyelerisa mahanyelo lamanene eka vaaki. Nhlangano wu lava ku vuyelerisa moya wa Vumunhu hi ku tirhisa switirhisiwa swa mfumo na swa vaaki.Khabinete yi pasisile phurogireme ya malembe manharhu ya vufambisi ya MRM leyi ya ka hi swiga eka ku kongomisa phurogireme ya ku vuyelerisa mahanyelo eka xiyenge xa mfumo.1.3. Khabinete yi pasisile ku rhumeriwa ka swikombelo swa ku rhurhela Khapu ya Misava ya Rugby ya 2023. Leswi nakambe ku ta va xivandlanene xo kombisa tiko ra Afrika-Dzonga eka vaaki va matiko ya misava. Eka nkarhi lowu nga hundza Afrika-Dzonga yi rhurhee mitlangu ya xiyimo xa le henhla xa Mitlangu Hikwayo eAfrika, Khapu ya Misava ya Khirikhete, 2010 FIFA World CupTM na tikhoniferense ta matiko ya misava. Tanihi tiko hi dyondzile swo tala hi ntokoto wa swa khale ngopfu ngopfu hi ku engeteleleka ka mali na ku vukungundwani lebyi nga va kona hi 2010. Hi mhaka ya leswi, mfumo wu arile ku sayina cheke leyi pfumalaka ntsengo wo karhi leswi nga endla leswaku Afrika-Dzonga ri ti humesa eka ku rhurela Mitlangu ya Matiko ya Nhlanganelo.Khabinete yi hlamuseriwile hi mbuyelo wa timali ku suka eka ntlangu lowu. Afrika-Dzonga ri na swimakiwa leswi lavekaka ku rhurela mitlangu leyi ku nga vekiwanga mpimanyeto wo tani eka nhluvukiso wa miako. Mitlangu yi vuriwa ku va ndlela ya kahle ya ku fambisa ku aka rixaka naswona phurogireme ya mitlangu ya rugby yi ta yisa emahlweni ku vumba vun'we. Phurogireme yi ta hangalasiwa na tiko hinkwaro ku fika eka 2023 swi ta siya ndzhaka ya nkarhi wo leha eka ku hluvukisiwa ka rugby eka vaaki lava pfumalaka.Khabineye yi pasisile ntsengi hinkwawo lowu nga ringanyetiwa eka mitlangu leswi ku nga ku kurisa ikhonomi leswi nga ta hunguta swikombelo eka mali ya tiko na ku tisamigingiriko ya ikhonomi  eka mitirho na ku nyika matimba.Mitlangu yi ta tisa hlohlotelo wa ku kurisa ikhonomi hi ku seketela swikongomelo swa mfumo, ngopfu ngopfu loko swi ta eka ku xava tinhundzu eka vanhu vo karhi na ku landzelela Ntwanano wa ku Cinca eka Mitlangu na ku avelana mintswalo leyi va ka kona.  Ntlangu wu ta tlhela wu engetela eka sekithara ya vupfhumbana na malwandla.Khabinete yi pasisile ku tumbuluxiwa ka Komiti ya Nhlanganelo ya Vaholobye (IMC) eka WRC 2023. IMC yi ta yisa swikombelo swa ku rhurhela swa RWC swa 2023 na ku tiyisisa leswaku tiko ra vuyeriwa hi swa ikhonomi ku suka eka ntlangu lowu. Holobye wa Mitlangu na Vuhungasi, Tat Thulas Nxesi, u ta khoma nhlengeletano yo hambana na vahangasamahungunyingi ku vachumbutela hi purosese ya xikombelo xo rhurhela.1.4. Khabinete yi pasisile Mpfapfarhuto wa Vun'winyi bya Tinhundzu (IP) wa Afrika-Dzonga - Xiyenge xa I (2017) ku va xihangalasiwa eka Gazete ya Mfumo ku va vaaki va nyika mavonelo.Leswi i ku angula eka xikombelo xa Kungu ra Nhluvukiso wa Tiko ku tshikeleriwa swinene vundlandlamuxi, antswisa mivuyelo, ku engeteleriwa ka ntshikelelo wa ikhonomi ya vutivi, na ku tirha swinene ku vuyeriwa eka ku ringanisa na ku phikizana.Pholisi ya IP i xitirho eka pholisi ya nkoka eka ku hlohlotela vundlandlamuxi, ku hundziseriwa ka thekinoloji, vulavisisi na nhluvukiso, nhlamuselo ya vutshila, nsirhelelo wa vatirhisi, nhluvukiso wa tifeme na hi ku anama, ku kula ka ikhonomi.1.5. Khabinete yi pasisisle mpfapfarhuto wa Qhinga ra Vitleketli ra Swiringanyeo ku va ri hangalasiwa ku kuma swibumabumelo. Qhinga ku ta rin'wana ra yinhla ya nhluvukiso wa pholisi eka sekithara ya vutleketli loko swi ta eka mmisi ya GHG. Xikongomelo xa kungu leri i ku hunguta ku khumbheka ko ka ku nga ri kahle eka mabngu hi vutleketli loko hi ri karhi hu lulamisa swilaveko swa sweswi na swa nkarhi lowu taka swa vutleketli hi ku landzelela nhluvukiso lowu tiyeke.Sisiteme ya vutleketli hi yna hi nga khoma migingiriko ya ikhonomi na vaaku va Afrika-Dzonga hi ku kotisa ku fambafambisa vanhu na tinhundzu. Hambiswiritano, mmisi leyi humaka eka sekithara ya vutleketli yi vanga 10.8% ya mmisi ya tiko ya mimoya leyi yaka exibakabakeni (GHG), loko vutleketli bya magondzo byi endlaka 91.2% wa mimoya leyi ya GHG.  Afrika-Dzonga ri tibohile ku hunguta mmisi ya ya vutleketlihi 34% hi 2020 na 42% hi 2025.1.6. Khabinete yi pasisile ku pfuriwa nakambe ka purosese ya swikombelo eka Ndzawulo ya Timhaka ta Xikaya eka vaaki va Zimbabwe lava nga na Mpfumelelo wo Hlawuleka, ehansi ka swipimelo swokarhi. Ku Amukeriwa ko Hlawuleka ka vaaki va Zimbabwe ku pasisiwile ro sungula hi 2009 ku tsala ehansi ka vaaki va le Zimbabwe lava a va ri eAfrika-Dzonga swi nga ri enawini. Mpfumelelo wa vona wu helela hi nkarhi hi 31 N'wendzamhala 2017. Holobye wa Timhaka ta Xikaya, Phurof Hlengiwe Mkhize, u ta khoma nhlengeletano yo hambana ku hlamusela hi swipimelo na purosese leyi nga ta landzelriwa eka ku pfuriwa ka swikombelo swo vuyelela.1.7. Khabinete yi pasisile ku endliwa ka mali hi Khamphani yo Endla Mali ya Afrika-Dzonga hi 2017 ku tsundzuka nongonoko wa mali ya nsimbhiya mihlovo: Swiluva na Tinyenyani ta le Tindhawini ta le Tlhelo ka Lwandle eVupeladyambu bya Kapa. Leswi swo engetela eka ku tsundzuka nku hangalasiwa ka timali ta nsimbi leti humesiweke hi 2017.2. Milawumbisi2.1. Khabinete yi pasisisle ku hangalasiwa ka Nawumbisi wa ku Cinca Ntsariso wa Vun'winyi wa 2017 ku kuma swibumabumelo. Wu cinca Nawu wa Ntsariso wa Vun'winyi, 1937 (Nawu wa 47 wa 1937), ku kota ku pasisa na ku yisa enahlweni ku simekiwa ka Nawu. Nawumbisi wu ta tlhela wu vuyisa na ku hlohlotela vufambisi bya ku tsarisa vun'winyi bya miako.3. Mahungu yo ChavelelaKhabinete yi kombisile ku tshoveka ka mbilu eka mindyangu yimbirhi ya vaseketeri va bolo ya milenge leyi lahlekeriweke hi nkarhi wa ku manyanamanyana. Phuresidente u vumbile Komiti ya Vaholobye ya Vulavisisi ku endla vulavisisi eka swiyimo leswi vangeke khombo leri.   Komiti yi rhangeriwile hi Holobye wa Mitlangu na Vuhungasi Thulas Nxesi.4. Ku thoriwaKu thoriwa ku va kona endzhaku ka nkambelo wa tidyondzo na mbhasiso lowu faneleke.4.1. Tat Lefentse Cuitzen Radikeledi u thoriwile nakambe eka Nkwama wa Tiko ku yimela Huvo ya Nsirhelelo wa ku Rhumeriwa ka Swikweleti wa Mabindzu ya Afrika-Dzonga eka Nhlangano wa SOC.4.2. Ku engeteleriwa ka nkarhi wa ku va ehofisini eka Manana Thabang Charlotte Christine Mampane tanihi Mukhomixinara wa Khomixini wa Lotho ya Tiko.4.3. Prof Ntshengedzeni Alfred Nevhutanda u thoriwile nakambe tanihi Mutshamaxitulu wa NLC.4.4. Manana Fadila Ethne Lagadien tanihi xirho xa Ejensi ya Vuhangalasi bya swa Vutshila, Ndzhaka na swa Matimu ya Tiko, Ntumbuluko, Ndhavuko na Miako ya ndzhaka eka Huvo ya NLC.4.5. Manana Sunrise Vusumuzi Mkhize tanihi Mulawurinkulu (DG) eka Ndzawulo ya Vutshila na Ndhavuko.   4.6. Manana Thathakahle Jordan-Dyani tanihi Xandla xa DG: ICT ITimhaka ta Matikomambe na Mabindzu eka Ndzawulo ya Vuhlanganisinyingi na Vukorhokeri bya poso.4.7. Ku thoriwa nakambe na ku thoriwa hi vuntshwa eka swirho leswi nga ri ki ka vulawuri eka Huvo ya Bangi ya Nhluvukiso ya Afrika-Dzonga eka malembe manharhu (ku fikela hi 31 Mawuwani 2020):4.7.1. Manana Anuradha Sing (thoriwa nakambe);4.7.2. Manana Gugu Mtetwa (thoriwa nakambe);4.7.3. Phurof Maek Swilling (thoriwa nakambe);4.7.4. Manana Zanele Monnakgotla (thoriwa);4.7.5. Manana Lufuno Motsherane (thoriwa);4.7.6. Manana Bulelwa Ndamase (thoriwa);4.7.7. Manana Pinkie Nqeto (thoriwa);4.7.8. Manana Letlhogonolo Meko (thoriwa); na4.7.9. Tatana Blessing Motsherane (thoriwa);4.8. Ku thoriwa nakambe eka vulawuri lebyi nga ri ki Huvo ya Vuvekisi ya Mabindzu ya Nhlangano wa SOC ku ringana malembe manharhu (ku fikela hi 31 Mawuwani 2020):4.8.1. Dok Xolani H Mkhwanazi (Xandla xa Mutshamaxitulu) (thoriwa);4.8.2. Manana Mathukana Mokoka (thoriwa);4.8.3. Manana Dudu Hlatsshwayo (thoriwa nakambe);4.8.4. Manana Sibususuwe N Ngubane (thoriwa nakambe); na4.8.5. Dok Trueman Goba (thoriwa nakambe).Vuxokoxoko: Manana Phumla Williams - Mulawurinkulu wo KhomelaSele: 083 501 0139"
Xitatimende xa Nhlengeletano ya Khabinete xa ti 16 Mhawuri 2017,17 Aug 2017,https://www.gov.za/speeches/statement-cabinet-meeting-16-august-2017-17-aug-2017-0000,https://www.gov.za/ts/speeches/statement-cabinet-meeting-16-august-2017-17-aug-2017-0000,"Khabinete yi hlanganile eUnion Buildings ePitori.1. Xiyimo xa Khabinete eka Timhakankulu1.1. Tanihileswi hi tlangelaka Nhweti ya Vavasati, Khabinete yi navelela Manana Getrude Shope mikateko eka siku ra yena ro velekiwa ra vu 92. MmaShope, tanihilaha a tivekaka ha kona, i murhangeri wa nyimpi ya ntshuxeko na ntshuxeko wa vamanana hi ku kongoma.I muamukeri wa Isithwalandwe/Seaparankwe, nxiximo wa le henhla swinene lowu a nyikiweke hi African National Congress eka lava hoxeke xandla swinene no tinyiketela eka nyimpi yo lwela ntshuxeko.Khabinete yi tlhele yi rhumela ku navelela mikateko eka Manana Zondeni Veronica Sobukwe eka siku ra yena ro velekiwa ra vu 90. Afrika-Dzonga i tiko ro antswa hi mhaka ya ku tinyiketela loku kombisiweke hi vavasati va muxaka wo fana na yena.Tahileswi tiko ri tlangelaka Nhweti ya vavasati ehansi ka nhlokomhaka “Lembe ra OR Tambo: Vavasati va Hlangana eku Yiseni ka Afrika-Dzonga Emahlweni”, Khabinete yi hlangana na MaAfrika-Dzonga hinkwawo eku xiximeni ka vavasati va xivindi lava macheke va ya eUnion Buildings hi 1956 ku kombisa ku vilela eka nawu wa mapasi.Eka moya wa xitatimende xa OR Tambo ‘Swiluva swa Mpfukelo (Xitereko)’, hi tsundzuka ntirho wa vavasati tanihi vatumbuluxi va nhlangano wa vavasati etikweni leri, hi ku tekela enhlokweni leswaku loko u nyika matimba eka wansati, u nyika matimba eka rixaka.Tanihi tiko hi humelerile eka swo tala endzhawini ya ku nyikiwa ka matimba eka vavasati. Ku nga si fika 1994 Palamende a yi ri na vuyimeri bya 2,7% bya vavasati, naswona ku landzela mihlawulo yo sungula ya xidemokirasi, vuyimeri bya vavasati eka Huvo ya Rixaka byi vi le eka 27,7%. Hi 1999 nomboro yaleyo yi engetelekile ku ya eka 30% naswona yi vi le 32,7% hi 2004.Endzhaku ka mihlawulo ya rixaka ya 2009 vuyimeri bya vavasati byi fikile eka 42%. Nhlayo ya va Vamanana ya Vaholobye sweswi hi le ka 43% eka Khabinete.Hi na vavasati vo hlaya eka swiyimo swa vurhangeri na le ka mihlangano ya mfumo yi kona ku antswisa swiyimo swa vavasati. Sweswi hi na Ndzawulo ya Vamanana eHofisini ya Phuresidente.1.2. MaAfrika-Dzonga etindzhawini hinkwato va tirhile swinene ku nghenelela eka ku tsundzuka loku. Tipholisi ta mfumo leti ndlandlamukaka ti ya emahlweni ti rhangisa ku nyikiwa ka matimba eka vavasati, ngopfungopfu lava tshamaka ematikoxikaya, lava hi mikarhi yo tala va hlanganaka na vusweti swinene.1.3. Tanihileswi hi tlangelaka ku humelela loku hi ku endleke eka ntshuxeko wa vavasati, Khabinete yi tsundzuxa tiko hi muyimeri wa wansati loyi a lweke na xihlawuhlawu loyi a dlaweke eka siku leri hi ti 17 Mhawuri 1982. Ruth First u dlawile hi ndlela ya tihanyi swinene hi papila leri nga na bomo leyi rhumeriweke eka yena Mozambique. U endlile ku tinyiketela lokukulu eka rendzo ra yena ro tika ro fikelela ntshuxeko eka vanhu va Afrika-Dzonga.Madzolonga ya Rimbewu1.4. Khabinete yi nghenisile rito ra yona eka ku sola vhidiyo leyi kombisaka n’wana wa xikolo wa nhwanyana loyi a ri eku hlaseriweni hi n’wana wa xikolo wa mufana exikolweni eKwaZulu-Natal no amukela ku khomiwa ka muehleketeleriwa. Ku dlawa ka sweswinyana ka mudyondzisi emahlweni ka vadyondzi va yena hi murhandziwa wa yena ku hi tsundzuxa hi mitlhontlho leyi ha ha hlanganaka na yona ya nxaniso wa vavasati.1.5. Ku vavisa na makhombo ya vukhomi bya matimba hi vavanuna leswi fikelerisaka eka madzolonga ehenhla ka vavasati na vana ku fanele ku lwiwa na swona hi ri hinkwenu tanihi vaaki. Tiejensi ta vuhlayisi bya nawu na sisiteme ya vululami eka swa vugevenga swi fanele swi tirhana na vaendli va milandzu.Samiti ya SADC1.6. Afrika-Dzonga, tanihi mutshamaxitulu loyi a nghenaka wa Nhluvukiso wa Miganga eDzongeni wa Afrika (SADC), ri ta rhurhela Samiti ya Ntolovelo ya SADC ya Varhangeri va Matiko na Mfumo ya vu 37 ku sukela hi ti 9 ku fikela ti 20 Mhawuri 2017 ehansi ka nhlokomhaka: “Ku endla xinakulobye na Mabindzu lawa ya nga ri ki ya Mfumo eka Vumaki lebyi bya ha Hluvukaka na Migingiriko yo Kuma Swikumiwa ya Xifundza”.Afrika-Dzonga ri ta tirhisa xiyimo xa rona ku yisa emahlweni swikongomelo swa rixaka swa tiko tanihileswi swi andlariweke eka Kungu ra Nhluvukiso wa Rixaka (NDP), ku fambisa vumaki bya xifundza na bya tikonkulu na nhlanganiso ku ndlandlamuxa ntirhiso wa Afrika Agenda 2063 ya Nhlangano wa Afrika (AU). Agenda 2063 i kungu ra rimba ra hundzuluxo wa ikhonomi ya vanhu ya tikonkulu eka malembe ya 50 lawa ya ta ka. Yi aka no lava ku hatlisisa ntirhiso wa matshalatshala ya tikonkulu ya khale na ya sweswi eka nkulo na nhluvukiso wa nkarhi wo leha.Tindela tinharhu ta nkulo leti tshembhisaka, ku nga ku tumbuluxiwa ka timbewu, ku tsavuriwa ka swicelwa na migingiriko ya mbhasiso wa swikumiwa, swi boxiwileSamiti yi ta tlangela Phuresidente loyi a humaka José Eduardo dos Santos wa Angola, loyi a chikaka exitulwini endzhaku ka 37 wa malembe a ri Phuresidente no rhangela eku humeseni ka tiko ra yena eka nyimpi ya xin’wana manana yo leha.1.7. Xandla xa Phuresidente Ramaphosa, eka xiyimo xa yena xa Muleteri wa SADC eka Mfumo wa Lesotho, u ta tlhela a andlala xiviko eka Samiti ya SADC Double Troika leyi nga ta khomeriwa ePitori hi ti 18 Mhawuri, laha Mfumo wa Lesotho wu languteriweke ku andlala kungu ra mipfuxeto. Leswi swi landzela mimbhurisano exikarhi ka Xandla xa Phuresidente na mfumo lowuntshwa, varhangeri va mavandla yo kokela etlhelo, kholeji ya tihosi na swirho swa vaakatiko eka Mfumo, ku tshetsha ndlela ya ntirhiso wo helela wa swiboho swa SADC eka mipfuxeto ya sekithara ya milawu na vuhlayiseki.1.8. Khabinete yi amukela mimbuyelo yo suka eka Phuresidente Jacob Zuma loko a rhurherile Phuresidente Ellen Johnson Sirleaf wa Rhiphabuliki ra Liberia, enkarhini wa Rendzo ra Mfumo. Matiko hamambirhi ya pfumerile ku languta eka ku antswisa mbango lowu pfumelelaka ku olovisa maendlelo yo endla bindzu ematikweni ya hina. Khabinete yi hlohlotela tikhamphani ta mabindzu lawa ya nga ri ki ya mfumo ku vekisa eLiberia.Mavandla ya pfumerile ku hetisisa ku sayiniwa ka Ntwanano wa Nsuso wa Visa eka Vakhomi va Tiphasipoto ta Xidipulomati na ta Ximfumo. Va tlhele va pfumela ku hatlisisa mimbhurisano na ku hetisisa switirho swin’wana swa matlhelo hamambirhi eka vurimi, vupfhumba, rihanyo, eneji, mati na nkululo exikarhi ka swin’wana.1.9. Khabinete yi hoyozela vanhu va Rwanda ku va vi le na nhlawulo lowu nga na ku rhula lowu voneke ku hlawuriwa nakambe ka Phuresidente Paul Kagame. Ku hetisisiwa ka ku hlawula kun’wana loku humeleleke eAfrika i xikombiso xa ku hluvukisiwa ka xidemokirasi loku ya ka emahlweni etikweninkulu.1.10. Khabinete yi tlhele yi hlangana na AU eku hoyozeleni ka Kenya eku fambiseni ka mihlawulo leyi humeleleke. Sweswi swa boha leswaku vaakatiko hinkwavo va Kenya va amukela mimbuyelo ya mihlawulo no tirhela ntwanano wa rixaka etikweni.BRICS1.11. Phuresidente Zuma namuntlha, 17 Mhawuri 2017, u ta fambisa ku simekiwa ximfumo ka Senthara ya Xifundza ya Afrika ya le Brazil, Russia, India, China na Afrika-Dzonga (BRICS) Bangi Yintshwa ya Nhluvukiso (NDB) eHotela Michelangelo, eSandton. Ku simekiwa ka Senthara ya Xifundzha ya Afrika yi ta kombisa ku nyikiwa ka vukorhokeri bya NDB, ku kombisa vuswikoti bya ntirho wa bangi eka xivandla xa switirhisiwa na nhluvukiso wa nkarhi wo leha eka matiko lawa ya humelelaka no hluvuka.1.12. Afrika-Dzonga ri le xikarhi va swirho swa matiko swa BRICS leswi tekeke Kungu ra Swiendlo ra Timhaka ta Nkombo leri kongomaneke no ndlandlamuxa ntirhisano eka vumaki, eka nhlengeletano ya Vaholobye va Vumaki va BRICS leyi khomeriweke eHangzhou, China.Matiko lawa ya ya ta ya emahlweni ya tirhisana eka tindzhawu to fana na nhluvukiso wa switirhisiwa swintshwa swa vumaki, nhluvukiso wa thekinoloji na ntumbuluxo wa swilo swintshwa, na mabindzu lamatsongo na ya le xikarhi.1.13. Vaholobye va Vuhlanganisi ku suka eka ntlawa wa BRICS va tlhele va nghenelela eka mbhurisano, na ntlawa lowu humelerisaka Ntiviso wa Vaholobye eka Thekinoloji ya swa Mahungu, laha tixaka ta BRICS ti nga ta tumbuluxa ntrhisano eka vuhlayiseki bya swa mahungu, tanihileswi thekinoloji ya vuhlanganisi bya xidijiti yi tirhaka ntirho wa nkoka swinene eku fambiseni ka nkulo wa ikhonomi.1.14. Khabinete yi khensa khale ka Gavhenara wa Bangi ya le Xikarhi ya Afrika -Dzonga, Tatana Tito Mboweni, eka xiphurofexinali na ku tinyiketela ka yena enkarhini wa malembe mambirhi laha a tirheke tanihi mulawuri wa le tlhelo wa BRICS NDB. Mulawuri-Angarhelo wa Vutameri bya Timali ta Tiko, Tatana Dondo Mogajane, u ta khoma matomu ku ya mahlweni.Nhlanganiso wa Vanhu1.15. Khabinete yi sola swiendlo swa sweswinyana swa xihlawulambala hi vanhu van’wana eka miganga ya hina. Matikhomelo yalawo a ya fambisani na moya wa timfanelo ta vumbiwa ra hina, vutihlamuleri na vumuhu, naswona a swi na ndzhawu eka vaakatiko va hina lava nga na xidemokirasi.Khabinete yi khensa vufambisi bya tikhamphani leti nga ri ki ta mfumo leti tirhaka swinene na xihlawulambala, ku kombisa leswaku xihlawulambala i xirha eka vaakatiko va hina, naswona ku fanele ku lwiwa na xona hi xikongomelo xo tumbuluxa nhlanganiso wa vanhu no horisa swivavi swa nkarhi lowu nga hundza. Hinkwerhu hi na vutihlamuleri byo endla xo karhi hi xihatla loko xihlawulambala na ku tsan’wa swi humelela emigangeni ya hina. Hinkwerhu hi na vutihlamuleri byo aka rixaka rintshwa tanihileswi swi voniweke ha kona endzhaku ka mihlawulo yo sungula ya xidemokirasi.1.16. Khabinete yi humesile xivilelo xa yona eka xiyimo xo lahleka ka mitirho laha tikweni, ngopfungopfu eka tisekithara ta vuxavisi na migodi. Hambiswiritano, yi amukerile matshalatshala lawa ya endliweke hi sekithara ya migodi ku endla n’wangulano lowu lavaka ku ponisa mitirho.Ku pasisiwa ka sweswinyana ka xikombelo xa Lonmin xo xava xiphemu xa 42.5% xa Anglo Platinum eka Pandora – bindzu ra nhlanganelo exikarhi ka Lonmin na Anglo Platinum – ka pfumeleriwa. Bindzu leri ra nhlanganelo ri ponisile kwalomuya ka ku tlula 3 000 ya mitirho naswona i xintshuxo, ngopfungopfu eka xiyimo xa sweswinyana xa ikhonomi ya misava hinkwayo. Mfumo wu tshama wu tinyiketerile ku tumbuluxa mbango lowu hlohlotelaka nkulo wa ikhonomi na ntumbuluxo wa mitirho.1.17. Khabinete yi amukerile xiboho xa khoto lexi tiyisiseke mfanelo ya mfumo ku endla swiboho swa pholisi na swileriso hi ku tsan’wa na tihakelo xikombelo lexi endliweke hi Nhlangano wa Mpfuxeto wa Tisimbhi wa Afrika-Dzonga. Khoto ya Vumbiwa yi tsan’wile xikombelo hi varhumeri ematikwenimabe va laha kaya va malakatsa ya tisimbhi xo aphila xiboho xa Khoto ya le Henhla ya Afrika-Dzonga na Khoto ya le Henhla ya Aphili.Khoto yi seketerile swipimelo swa Mfumo swa rhumelo ematikwenimambe wa malakatsa ya tinsimbhi leswi tivekaka tanihi ntsakelo wa nxavo eka tifeme to vumba tisimbhi, swigayi leswitsongo na van’okisi va vumbirhi va malakatsa ya tinsimbhi.Swi nyika nxavo lowu hungutiweke hi 20% eka mixavo ya misava hinkwayo ku nga se ringaneriwa mpfumelelo wo rhumela ematikwenimambe. Pholisi leyi yi ta pfuna ku endla nakambe vumaki eka ikhonomi ya tiko no tumbuluxa mitirho.1.18. Khabinete yi amukerile ku tinyiketela ka Mfumo wa le Canada ku tirhisana na Afrika-Dzonga eka mafambiselo ya ndzelekano. Leswi swi ta endzhaku ka loko Holobye wa Timhaka ta Xikaya, Phurofesa Hlengiwe Mkhize, a hlanganile na ntangha ya yena hi ntirho ya le Canada Holobye wa Mindzhurho na Vahlapfa na Vaakatiko Tatana Ahmed Hussen vhiki leri. Cinano lowu wu ta ya emahlweni wu tiyisa vuxaka lebyi nga kona exikarhi ka matiko lamambirhi.2. Swiboho swa Khabinete2.1. Khabinete yi pasisile Papila ra Xileriso ra Mpimanyeto wa 2018. Leswi swi ta ya emahlweni swi fambisa ku tirhisiwa ka NDP. Papila ri tiyisisa ku longoloxiwa ka mpimanyeto eka Rimba ra Kungu ra Nkarhi wa le Xikarhi. Ri tumbuluxa ntshaku ra sisiteme ro endla mihlawulo exikarhi ka swirhangana leswi phikizanaka eka switirhisiwa leswitsongo. Holobye eHofisini ya Phuresidente, Tatana Jeff Radebe, u ta va na mbhurisano na van’wamahungu enkarhini lowu ta ka.2.2. Khabinete yi pasisile Kungu ra Ntirhiso ra Vupfhumba bya le Ribuweni ra Lwandle na le Lwandle, leri tumbuluxiweke ehansi ka nseketelo wa Ikhonomi ya Lwandle ya Operation Phakisa. Kungu ri ta tlakusa vupfhumba eka ikhonomi ya le lwandle. Ri ta kurisa ndzhawu ya vupfhumba bya le ribuweni ra lwandle na le lwandle bya xiyimo xa le henhla no va bya nkarhi wo leha lebyi kucetelaka mimbuyelo leyi nga durheki ya Afrika-Dzonga eka ntumbuluko, ndzhavuko na mfuwo. Holobye wa Vupfhumba, Manana Tokozile Xasa, u ta va na mbhurisano na van’wamahungu wa le tlhelo ku hlamusela kungu leri.2.3. Khabinete yi pasisile ku nghenelela ka Afrika-Dzonga eka Rendzo ra Vumbirhi ra Misava Hinkwayo ra Lwandle ra India ra 2017 – 2020. Ku nghenelela swi ta seketela Vutshamaxitulu bya Afrika-Dzonga bya Nhlangano wa Rim wa Lwandle ra India hi 2017/18.Afrika-Dzonga ri ta tirhisa xibye xa rona xa ndzavisiso SA Agulhas II ku endla ndzavisiso wa le lwandle loko ri ri karhi ri letela no aka tshaku ra swa sayense eka Afrika-Dzonga na Afrika Vuhumadyambu.Ku hlengeletiwa ka switiviwa swa le mbangwini swa masungulo swa nkarhi wo leha swi ta veka matiko lawa ya ha hluvukaka ya Rim ya Lwandle ra le India eka xiyimo xo antswa ku hlayisa xindzhuti xa lwandle ra rona ku kuma tindlela to khiyinula vuswikoti bya wona bya tiikhonomi ta le lwandle ku antswisa vutomi bya vaakatiko va wona.2.4. Khabinete yi hlamuseriwile hi tshalatshala ra Ikhonomi ya Tikhemikhali na Malakatsa ya Tilebe ta Phakisa, leri vekiweke leswaku ri sungula hi Mhawuri 2017. Leswi swi vumba xiphemu xa nghenelelo wa tiko ku fambisa mixungeto eka mbango no rihanyo ra vanhu leswi vangiwaka hi tikhemikhali na malakatsa. Swi ta nyika nkarhi wo engetelela eka vumaki bya tikhemikhali bya le Afrika-Dzonga ku boxa mitirho ya vutumbuluxi lexi fambisanaka na Khemisitiri ya Rihlaza (ku tumbuluxiwa ka swikumiwa swa tikhemikhali na tiphurosese leti hungutaka kumbe ku susa ku tumbuluxiwa ka swilo swa khombo).2.5. Khabinete yi hlamuseriwile hi swikombelo swo hlaya ku kumisisa mindzelekano ya swindzankulu emigangeni eka swifundzankulu swo hambanahambana. Exikarhi ka tindzhawu leti khumbhekeke ku na Masipala wa Muganga wa Elias Motsoaledi, Masipala wa Muganga wa Marblehall na Masipala wa Muganga wa Matatiele.Miganga leyi yi vurile swivangelo swo hlaya swa swikombelo leswi, swo fana na ndzhawu laha yi kumekaka kona na mfikelelo wa vukorhokeri. Swikombelo swi amukeriwile hi Bodo ya Mindzelekano ya Masipala na Ndzawulo ya Mfumontirhisano na Timhaka ta Xintu.Mindzelekano ya swifundzankulu yi vuriwile eka Vumbiwa. Ku anakanyiwa kun’wana na kun’wana ka swikombelo leswi sweswo ku fanele ku endliwa endzeni ka rimba ra vumbiwa.Khabinete yi pfumerile leswaku phurosese yo kumisisa nakambe mindzelekano, yi ta katsa leswaku Matatiele, ku sunguriwa hi yona. Phurosese leyi ya palamende yi ta tlhela yi katsa nghenelelo wa vanhu tanihileswi swi lavekisaka xiswona hi Vumbiwa na nawu.3. Mitlangu leyi ta ka3.1. Khabinete yi tiyisisa xikombelo xa Phuresidente Zuma, xo tsundzuxa swirho swa vanhu ku hlawula vanhu ku suka eka swiyimo hinkwaswo lava faneleke ku kuma mixiximo ya le henhla ya tiko, Swileriso swa Rixaka, hi Dzivamisoko lembe leri ta ka.Ntirho wu xixima MaAfrika-Dzonga na vaaki va le matikwenimambe vo hlawuleka lava tirheke hi matimba eka swivandla swo hambanahambana.Tifomo to hlawula ta kumeka eka webusayiti ya Hofisi ya Phuresidente (www.thepresidency.gov.za), Thusong Service Centres, tihofisi ta ka masipala na tihofisis ta vaaki. Nhlohlotelo wo koma wa munhu loyi a hlawuriwaka wu fanele ku khomanisiwa. Mihlawulo ya Swileriso swa Rixaka ya 2018 yi ta pfala hi ti 31 Mhawuri 2017.3.2. Ndzawulo ya Sayense na Thekinoloji yi ta rhurhela Masagwadi ya Vavasati va Afrika-Dzonga eka Sayense (WISA) ya 2017. Masagwadi ya tekela enhlokweni ku humelela ka van’watisayense lava tivekaka no tumbuluxa pulatifomo eka nhlohlotelo wa van’watisayense va vavasati lava nghenelelaka eka ndzvisiso.WISA yi ta rhurheriwa ehansi ka nhlokomhaka: “Ku nyikiwa ka matimba eka vavasati eka swa ikhonomi eku cinceni ka misava ya ntirho”, leswi fambisanaka na Khomixini ya Nhlangano wa Tinxaka eka Xiyimo xa nhlokomhaka ya rhangiso wa vavasati eka 2017.3.3. Khabinete yi khensa swirho swa Yindlo ya Vuntlhanu ya Rixaka ya Varhangeri va Xintu (NHTL) leswi nkarhi wa swona wu fikaka emakumu. NHTL i nhlangano lowu nga na varhangeri va xintu lava va nga varhumiwa ku suka eka tindlu ta swifundzankulu ta Varhangeri va Xintu eAfrika-Dzonga, lava yimelaka tindlu ta le swifundzeninkulu eka levhele ya rixaka.Ntlawa wu nga swirho swa NHLT leswi fambaka na leswi nga tlhela swi hlawuriwa nakambe haswimbirhi ku tirha eka theme yin’wana. Va yimela vurhangeri bya xintu na miganga ya vona no ndlandlamuxa ntirho wa vurhangeri bya xintu eka nkarhi wa vumbiwa.Khabinete yi hlanganile na Phuresidente Zuma eku khenseni ka Kgosi PP Maubane (Mutshamaxitulu), Ikosi SE Mahlangu (Xandla xa Mutshamaxitulu) na vurhangeri hinkwabyo bya Yindlo. Khabinete yi yisa ku amukela eka swirho leswi nghenaka swa NHTL ya Vuntsevu na swa tindlo ta swifundza swa nkombo.4. Mahungu4.1. Khabinete yi hoyozela Manana Senamile Masango loyi a nga va wansati wo sungula wa muAfrika ku endla xiperimente xo sungula lexi rhangeriweke hi Afrika eka Nhlangano wa le Europe wa laborathari ya Ndzavisiso wa Nyutliliya (CERN) eSwitzerland. A ri xiphemu xa ntlawa wa valavisisi wa swichudeni ku suka eYunivhesiti ya Western Cape lava dyondzaka isotope selenium-70 ku twisisa ku antswa xivumbeko xa yona xa nuclei leswaku xi xakelana njhani na tilevhele ta xona xa eneji.4.2. Khabinete yi hoyozela Vanhu lava Kanetaka ku Xanisiwa ka Vavasati (POWA), lava tumbuluxeke App leyi pfunaka vakhumbheko eka madzolonga ya swa rimbewu, lava nga enhlomulweni kumbe khombo leri nga humelelaka, ku va na mfikelelo eka vukorhokeri lebyi hlanganisiweke. Leyi nga na nhlanganiso (linki) eka Senthara ya Ndzeriso ya Ndzawulo ya Nhluvukiso wa Vanhi, App yi nga hlanganisa vukorhokeri byin’wana byo fana na maphorisa na vatirhi va vapfuni va vanhu, lava nga kotaka ku vona ndzhawu laha hungu ri nga tumbuluka kona.Hi ku photosa batheni ya nchavo eka selifoni, mukhumbheki u ta hlanganisiwa (linkiwa) eka Senthara ya Ndzeriso. Ntirhisano lowu exikarhi ka mihlangano ya mfumo na leyi nga ri ki ya mfumo wu ta tirha swinene eku lweni na xirha xa nxaniso.4.3. Khabinete yi hoyozela Xipano xa Afika-Dzonga eka ku humelela ka vona ka xiyimo xa le henhla entileni wo tsutsumela na le rivaleni eka Nhlangano wa Misava Hinkwayo wa Federexini ya Vatsutsumi ya Vunghwazi bya Misava eLondon.Caster Semenya u winile nsuku eka 800m na buronzi eka 1 500m ya vavasati, laha a nga tshova rhekhodo yo antswa ya yena n’winyi. Semenya u endlile leswaku tiko ri tinyungubyisa naswona exikarhi ka minandzulo, u tshama a tiyile no tiyisela. U landzelelela mikondzo ya Zola Budd, Natalie du Toit, muolimpiki loyi a nga na vutsoniwa, and Penny Heyns, muhlamberi.Wayde van Niekerk u winile nsuku eka 400m ya vavanuna na silivhere eka 200m. Rito ro hlawuleka ra xikhenso ri rhumeriwile eka mudzaberi, Manana Anna Botha. Luvo Manyonga u winile mendlele ya nsuku eka ntlulo wa yena wa 8.34m eka ntlulo wo leha wa vavanuna wo hetelela, Ruswahl Samaai u winile buronzi eka ntlulo wo leha wa vavanuna, naswona Akani Simbine u vi le eka ndzhawu ya vuntlhanu  eka 100m yo hetelela ya vavanuna.Matirhelo ya vona ya kombisile vuswikoti bya swa mitlangu bya rixaka ra hina, leswi ku nga nhlohlotelo na nkhutazo eka MaAfrika-Dzonga, ngopfungopfu vatsutsumi lava tshembhisaka.Vatsutsumi lava va endlile leswaku rixaka ra hina ri tinyungubyisa no khomela mujeko wa hina ehenhla.Hi kombela MaAfrika-Dzonga ku ya emahlweni no seketela swipano swa hina hinkwaswo swa rixaka, ku katsa na van’wamitlangu va xinuna na va xisati. I xikombiso xa rixaka ra hina ra kahle, naswona a hi na ku kanakana leswaku va ta hlohlotela vantshwa van’wana ku landzelela mikondzo ya vona.5. Ku ThoriwaVuthori hinkwabyo byi fanele byi endliwa endzhaku ka ntiyisiso wa mithwaso na mbhasiso lowu faneleke.5.1. Tatana AD Matseke tanihi Muofisirinkulu (CEO) wa Broadband Infraco, ku sukela hi ti1 Ndzhati 2017 ku fikela hi ti 30 Mhawuri 2022.5.2. Ku engeteleriwa ka kondiraka ya theme leyi nga cinciki ya CEO ya sweswi ya Broadband Infraco, Manana PV Kwele, hi tinhweti tinharhu, ku sukela hi ti1 Ndzhati ku fikela hi ti 30 Hukuri 2017.5.3. Ku thoriwa nakambe ka Tatana Ian van Niekerk tanihi Muofisorinkulu wa swa Timali wa Broadband Infraco.5.4. Dokodela Moshibudi Priscilla Rampedi tanihi CEO wa Nhlangano wa Rixaka wa Swiharhi na Swimilani wa Afrika-Dzonga.5.5. Manana IL Mathenjwa tanihi Xandla xa Mulawuri-Angarhelo (DDG): Nandzeleriso na Nhlahluvo eHofisini ya Khomixini ya Vukorhokeri bya Mfumo (OPSC).5.6. Manana Wilhemina Reshoketswe Tshabalala tanihi DDG: Cinco wa Vanhu na Cinco wa Ikhonomi eka Ndzawulo ya Vavasati.   5.7. Tatana Matome Emmanuel Malatsi tanihi DDG: Xindzhuti na Lwa na Vukungundzwana eka OPSC.Vuxokoxoko:Manana. Phumla Williams – Mulawuri-Angarhelo wo Khomela (GCIS)Selifoni: 083 501 0139"
"Xitatimende xa nhlengeletano ya Khabinete hi Ravunharhu, 1 Mhawuri 2017",1 Sep 2017,https://www.gov.za/speeches/statement-cabinet-meeting-wednesday-30-august-2017-1-sep-2017-0000,https://www.gov.za/ts/speeches/statement-cabinet-meeting-wednesday-30-august-2017-1-sep-2017-0000,"Khabinete yi hlanganile eTuynhuys eCape Town.1. Xiyimo xa Khabinete eka Timhakankulu1.1. Khabinete yi amukela mbuyelo wa Matiko ya Nhluvukiso ya Dzonga wa Afrika eka Samiti leyi nga Toloveleka ya Varhangeri va Matiko leyi a yi khomer-iwe eAfrika-Dzonga ku sukela hi ti 9 ku fika hi ti 20 Mhawuri 2017 ehansi ka nhlokomhaka leyi nge ""Ku endla Xinakulobye na Sekithara ya Mabindzu eka Nhluvukiso wa Tifeme na Vutirhisani eka Muganga.""Samiti a yi langutane na ku simekiwa ka Kungu na Kombiso wa Ndlela ya ku endla Tifeme eSADC ku hatlisisa ku kula ka ikhonomi na ku hluvukisa rhijini. Kungu ri lava ku cinca xivumbeko xa ikhonomi ya muganga na ku engetela risima ra ku tlakusa-engetelo hi ku kongoma eka swirimiwa leswi purosesiweke, mbuyelo wa swicelwa na swamimirhi yo tshungula. Samiti yi tshikilele ku laveka ka mimbuyelo yo khomeka leswi nga ta ringanisa vuswikoti bya tiko. Khabinete yi yima na Jacob Zuma eka ku khensa Muhlonipheki Hosi Mswa-ti III, Mutshamaxitulu wa SADC lowu a chikaka exitulwini eka ku hoxa xandla ka kahle na vurhangeri, tanihiloko Afrika-Dzonga ri teka xivandla xa ku rhangela xa ku va mutshamaxitulu wa SADC ku sukela hi Mhawuri 2017 ku fikela Mhawuri 2018.1.2. Khabinete yi xixima vamanana hinkwavo, na ku rhumela ku khensa loku nga ona etimbilwini eka lava ngheneleke eka ku tlangela na ku tsun-dzuka vamanana loko ha ha pfala N'hweti ya Vamanana, ehansi ka nhlokomhaka leyi nge: ""Lembe ra OR Tambo: Vun'we bya Vamanana eku yiseni ka Afrika-Dzonga Emahlweni.""Hambiloko vamanana va endlile swilo swikulu laha Afrika-Dzonga, swo tala swa ha laba ku endliwa naswona tiphurogireme ta mfumo ti ta ya emahl-weni ti endla ku nghenelerisa ka vamanana ku va xirhangana eka nhluvuki-so wa vaaki, ikhonomi na tiko. Vamanana va ha ya emahlweni tinxaniso na madzolonga, vusweti, na ku pfumaleka ka mitirho loku nga amukelekeki.1.3.  Khabinete yi tekele enhlokweni Xiviko xa Xiyimo xa Vusweti lexi humasiweke hi Nhlangano wa Tihlayohlayo wa Afrika-Dzonga naswona va ta burisana hi xona. Khabinete yi tlhele yi vula hi ku tinyikela ka yena eka tiphurogireme leti seketelaka lava nga swela, ngopfu ngopfu loko swi ta eka vana lava humaka eka mindyangu leyi nga swela.Ku tlula malembe ya 23 lama hundzeke, mfumo wu engetelerile eka phurogireme ya mudende eka lava sweleke na lava nga le khombyeni eka vaaki ku sika eka 2.7 wa mamiliyoni ku fika eka 17 wa mamiliyoni. Phurogi-reme yi angarhela ku tlula 91% wa vana lava nga ringanela na 95,5% wa vanhu langa nga dyuhala. Ku tlula 20 000 wa swikolo swiboxiwile ku va swikolo leswi swikolofisi swi nga hakeriweku, laha ku tlula miliyoni yin'we ya vadyondzi va vuyeriwaka hi phurogireme ya swakudya. Xikimi xa Mpfuno wa Timali eka Machudeni ya Tiko ku sukela hi 1999 hi hakerile R72 wa mabiliyoni ya mali yo lombisa na tibasari eka machudeni lawa ya humaka eka mindyangu leyi sweleke. Leswi swi endle leswaku ku tlula timiliyoni timbirhi ta machudeni lawa ya humaka emindyangwini leyi sweleke va fikelela tidyondzo ta le henhla. Ntsengo wa 1,7 wa vana va fike-lela vukorhokeri bya Nhluvukiso wa Vana va ha ri Vatsongo, laha ku nga masungulo ya nkoka eka dyondzo.Hi 2012 mfumo wu sungurile phurogi-reme ya rihanyo eswikolweni, leswi ku nga ku nghenelela eka swin'wana leswi kavanyetaka ku ya emahlweni eka vadyondzi van'wana.Hi ku engetela, mfumo wu na makungu yo lwa ni vusweti lawa ya fikeleri-saka mfikelelo wa mahala eka vukorhokeri bya nkoka eka mamiliyoni ya mindyangu leyi nga swela ya fana na tiphayiphi ta mati ya mhala, gezi ra mahala na ku susiwa ka malakatsa ka mahala. Mfumo wu tlhele wu simeka phurogireme ya ku thola vaaki na swikimi swa tindlu ku kotisa mindyangu leyi nga swela ku va na tindlu.Mfumo wu ta ya emahlweni na ku tiyisisa ku kuma tindlela eka tiphurogi-reme ta nsirhelelo wa vaaki leti nga endleriwa ku sirhelela lava nga swela na vaaki lava nga le khombyeni.1.4. Khabinete yi bela mandla eka ku simekiwa ka Vuvalangi bya Tinyeleti hi Xiyanimoya eGhana hi Phuresidente wa Ghana Nana Akufo-Addo na Holobye wa Sayense na Thekinoloji wa Afrika-Dzonga, Manana Naledi Pandor.Leswi i swa nkoka eka ku nghenenela ka Afrika eka phurojeke ya Square Kilometre Array. Vuvalangi eGhana i yo sungula handle ka Af-rika-Dzonga, tanihi rin'wana ra matirko ya xinakulobye.Tanihi xinakubye eka SKA Afrika, ntlawa SKA ya Afrika-Dzonga/Vuvalangi bya Tinyeleti bya Xiyanimoya xa Hartebeesthoek lava nga tirhrisana na Ghana ku yisa emahlweni vuswikoti bya xi-yanimoya xa tinyeleti eka xihondzo xa vuhlanganisi eKuntuse. Ndzawulo ya Vuxaka bya Matiko ya Misava na Ntirhisano (DIRCO) yi hakerile xiphemu xikulu eka phurojeke ya ku cinca hi ku tirhisa Nkwama wa ku Vuyelerisa Afrika na Ntirhisano na Matiko ya Misava, laha xikongomelo ku nga ku tiyisisa ntirhisabo exikarhi ka Afrika-Dzonga na matiko ya n'wani ya Afrika.Xiphemu xa nkoka eka ku aka SAKA eka tikokulu ra Afrika eka khume ra malembe lawa yataka eku hluvukisa swikili, swipimelo na ku va na switirhisiwa leswi lavekaka eka matiko lawa ya nga na xinakulobye na SKA ku antswisa ku nghenelela ka matiko ya Afrika eka phurojeke.1.5. Khabinete yi amukela ku tivisiwa hi Holobye wa Timhaka ta Mbangu, Manana Edna Molewa leswaku Afrika-Dzonga yi le ku hetisiseni eka swifundzankulu swinharhu leswi nga salela endzhaku, ku tiyisisa na nkambelo eka hinkwavo lava nga vun'winyi bya timhondzo ta mhelembe. Nkambelo wo sungula lowu nga endliwa eka swifun-dzankulu byi le ku kambisisiweni na ku tiyisisiwa hi Ndzawulo ya rixaka ya Timhaka ta Mbangu.Leswi a swi ta pfuna eka ku sivela ku ngungumerisiwa loku nga va ka kona loku nga ri ki enawini ka timhondzo ta mhelembe naswona swi ta tiyisisa leswaku vuxokoxoko hinkwabyo lebyi nga erivaleni bya nhlayo ya timhondzo eAfrika-Dzonga eka nkarhi wihi na wihi, ku katsa na vun'winyi bya timhondzo tona taleto.Eka vuahluri bya le Hubyeni ya le Henhla bya N'walungu wa Gauteng eka ku nyika pfumelelo wa ku xavisa timhondzo ta ti Mhelembe eka Mufuwi Tatana John Hume, leswi nga endla ku ri Afrika-Dzonga ri va ro sungula ku xavisa timhondzo eka inthanete, Khabinete yi tlhela yi vula nakambe swipimelo swa matirhelo leswaku, xiyimo xa n'winyi wa mpfumelelo, loyi a nga kuma mpfumelelo wa ku xavisa timhondzo ta mhelembe eka munhu loyi a nga na mpfumelelo wa ku xava leyi humesiweke hi ku landza Nawu wa Vufambisi bya Ntumbuluko na Mbangu wa Tiko (Nawu wa 10 wa 2004), wu n'wi nyikaka matimba ku xava rimhondzo ku suka eka muxavisi loyi a nga na mpfumelelo, laha eka xiyimo lexi ku nga Tatana Hume.Mpfumelelo a wu nyiki matimba ku xavisela matiko ya msiava rimhon-dzo ra mhelembe. Ku xavisa eka matiko ya misaa ka timhondzo ku tshama ka ha yirisiwile, hi ku landza swipimelo swa Ntwanano wa Nxavso wa Matiko ya Misava eka Swiharhi na Swimilani leswi nga na khombo ra ku nyamalala (CITES). Hi nkarhi wa ku xavisa Ndzawulo ya Mbango yi fanele ku nyikiwa mpfumelelo wa ku fikelela ku xavisa eka inthanete ku endla vukamberi bya nkoka eka ku landzelela swipimelo.Afrika-Dzonga ri ti nyikerile eka tiphurosese leti nga ni swipimelo leswi fambisaka ku xavisa eka swilo leswi nga nis xungeto na nsirhelelo hi ku landzelela milawu ya laha kaya, na ku katsa milawu leyi bohaka ya CITES.1.6. Khabinete yi amukela vuahluri lebyi humaka eka Hubyankulu ehenhla ka vanhu lava nga na milandzu leyi katsaka na ku hlohloteriwa hi xihlawulambala eka wanuna wa MuAfrika loyi a nga hoxiwa ebokisini ra vafi. Ku voniwa nandzu loku ku ta tirha tanihi xikombiso eka lava ya ka emahlweni va hlawula vanhu hi ku ya hi muhlovo. Khabinete yi tiy-isisa MaAfrika-Dzonga leswaku muxaka wihi na wihi wa xihalwuhlawu kumbe swiendlo swo kombisa rivengoa swi nga amukeriwi.  Vun'we bya vaaku i bya nkoka leswaku hikwerhu tanihi rixaka ku aka na ku tiyisisa.1.7. Khabinete yi amukela vuahluri bya Khoto ya Vumbiwa lebyi vuleke leswaku masipala a wu nga ha hakerisi vinyi va miako swikweleti swa khale va vinyi va miako eka swikweleti swa masipala.  Ku ahluala loku ku hunguta ndzwalo eka vinyi va miako, lava van'wani va kona va nga rhwala ndhwalo lowu wa xikweleti ku sukela malembe ya 20 lawa ya hundzeke. Ku ahlula loku ku pfulela vinyi vatindlu lavantshwa. Khabinete yi kombela timasipala tixaxameta swikoxo swa swikweleti swi fambisana na ku ahlula.1.8. Khabinete yi tekela enhlokweni Nkwama wa Tiko eka vuangameri bya vulavisisi eka vuhlori eka ku ehleketeleriwa ka mafambiselo yo biha eka phurogireme ya Sisiteme ya Mafambiselo ya Timali ya Nhlanga-nelo. Khabinete yi bela mandla eka Nkwama wa Tiko eka vilawuri bya vurhon'wana bya vuhlori bya vona, lebyi kumeke matirhiselo yo ka ya nga rikahle ya timali.Ha tshembha leswaku dyondzo leyi nga fanela hi ta yi kuma loko swi ta eka mintlhotlho leyi ku nga hlanganuwa na yona, naswona ku endla swo homboloka hi vomu kumbe ku nga lan-dzeleri matirhelo swi ta kumiwa naswona lava khumbhekaka va ta ti hlamulela.Khabinete yi na ku tshembha loku heleleke eka matimba ya nhlangano wa Nkwama wa Tiko na lava na vatameri va timali ta vaaki.  Khabinete yi tlhela yi kombisa ku tshembha eka phurogireme ya IMFS hi tiejensi ta yona to simeka - Nkwama wa Tiko, Ndzawulo ya Vukorhokeri bya Vaaki na Vufambisi, na Ejensi ya Thekinoloji ya Vuxokoxoko bya Tiko - ku va va simekka phurojeke leyi yi va leyi humelelaka.1.9. Khabinete yi yirisa ku pfuta ka memorendamu ya Khabinete leyi rin-ganyetaka tindlela to hambana ta ku mpfuneta South African Air-ways. Memorendamu ya Khabinete a papila leri nga voniweki hi mani na mani naswona ku pfuta loku ku tlula rimva ra vuserheleri bya vux-okoxoko bya mfumo.Khabinete yi nyikile matimba ya vulavisisi eka Marhavi ya Vululami, Nsivelo wa Vukhamba na Vuserheleri ku lavisisi vuxokoxoko bya ku fohla loku na ku kombela tindlela to tshinya ku va tiendliwa eka lava nga endla tano.1.10. Khabinete yi amukela ku engeteleriwa ka nkwama wa industrial De-velopment Corporation (IDC) ku va va endla vuvekisi eka tisekithara leti tirhaka kahle eAfrika-Dzonga, tanililaha swi nga kombisiwa ha ko-na eka mbuyelo wa timali lowu nga humesiwa hi Nyenyankulu 2017. Hi Nkarhi wa N'hweti ya Vamanana ya Tiko, IDC yi pasisile 3,2 wa tibiliyoni ta tirhandi eka mabindzu lawa ya nyikaka matimba eka va-manana, ku enegeteleka loku nga tlakuka hi 178% ku tlula lembe leri nga hundza.Leswi swi katsa nkwama lowu tirhisiwaka ku kota ku lawula migodi ya magazini lawakulu lawa ya nga le mavokweni ya vamanana va Afrika-Dzonga.Ku nyikiwa ka mali eka mabindzu lawa ya nyikaka matimba eka vantima wu fikelela kwalomu ka R10,1 wa mabiliyoni, laha R4,7 wa mabiliyoni a ku ri ya tiphurojeke ta vuvekisileti rhangeriweke hi vagingiriki va vantima. Tinhlayo leti a ti humeseli ehandle ku humelela loku nga endliwa eka ku cinca vun'winyi bya ikhonomi ya tiko. Nhlayo ya mitirho ya 20 881 yi tumbuluxiwile na ku ponisa eka nkwama wa IDC wa lembe, lowu nga fikelela kwalomu ka R15,3, nhlayo ya le henhla lyi nga tshamangiki yi va kona.Eka malembe ya ntlhanu lawa ya nga hundza ku sukela hi 2013, IDC yi nyikerile R68 wa mabiliyoni eka tiphurojeke tavuvekisi.  Hikwerhu na xiyenge xa mabindzu hi endla nkwama swin'we, leswi swi endle vuvekisi byo ringana R200 wa mabiliyoni na ku endla mitirho ya 99 0000. Khabinete yi bela mandla IDC na Ndzawulo ya Nhluvukiso wa Ikhonomie eka matirhelo lawa hi nkarhi lowu ku kurisa vuvekisi na ku tumbuluxa mitirho swi nga swa nkoka.1.11. Khabinete yi amukela ku simekiwa ka Vulavisisi bya Timakete eka ti-hakelo ta datha ya le henhla na ku gazetiwa hi ku landza leswi nga le ka Khomixini ya Mphikizano. Vulavisisi bya Timakete byi vile kona hi xikombelo xa Holobye wa Nhluvukiso wa Mabindzu hi ku landza Na-wu wa Mphikizano.Tihakelo ta le henhla ta datha ti na khumbho wukulo eka ikhonomi, engetelo wa tihakelo ta ku endla bindzu naswona ti nga hunguta vuswikoti bya MaAfrika-Dzonga ku va va humelela eka ku tirhisa thekinology leyintshwa. Khabinete yi seketela xikombelo eka vakorhokeri eka sekithara ku hunguta tihakelo ta datha1.12. Khabinete yi amukela ku sayiniwa ka Memorendamu ya Ntwanano (MoU) na Mfumo wa Flanders eka ku seketeriwa ka Ikhonomi ya Vaaki va Afrika-Dzonga. Kungu Rintshwa ra Nkulo wa ikhonomi leri amukeriweke hi 2010 ri kumile leswaku ikhonomi ya vaaki tanihi rin'wana ra 10 wa tindlela ta ku tumbuluxa mitirho. Hikuya hi MoU, Holobye wa Nhluvukiso wa Ikhonomi va ta tirhisana na Nhlangano wa Vatirhi wa Misava (ILO) na Mfumo wa Flanders ku tsala ehansi swikombiso swa ku humelela ka mabindzu lamatsongo naswona va nga nghenelerisa vakhumbeki va laha eka nhluvukiso wa rimba ra pholisi ku tiyisisa na ku nyika matimba eka ntirho wa ikhonomi ya vaaki. Flanders va ta tlhela va tirhisana na Ndzawulo ya Timhaka ta Mbangu eka phurojeke ya ku cinca ka maxelo na green economy, leswi nga ta kongoma eka ku amukela maqhinga.1.13. Khabinete yi twa mbilu ku vava hi ku lahlekeriwa hi vutomi ema-gondzweni leswi vangiwaka hi ku chayela hi vusopfa, hi ndlela yo biha na ku nga kombisi vutihlamuleri. Sweswi 13 wa vana va vavisekile endzhaku ka loko muchayeri loyi a pyopyiwile a tlumbile nsinya hi thekisi. Mavhiki mambirhi lawa ya nga hundza khombo rin'wana ri humelerile eKwazulu-Natal , leyi nga vanga mafu ya 19 na kaye lava nga vaviseka endzhaku ka loko thekisi yi chayisile biloho.Khabinete yi kombela hinkwavo lava nga na vana ku va va vahlayisa ku va ni vuxiyaxiya hi mhaka ya vachayeri lava tleketlaka vana na ku va khandziyisa. Khabinete yi kombela tiejensi to sindzisa nawu ku va na vuxiyaxiya emagondzweni ya hina ku tiyisisa vuhlayiseki eka vatirhisi va magondzo.1.14. Khabinete yi alela madzolonga, ku onhiwa ka tinhundzu, na ku hisiwa ka miako ya vaaki yo fana na ku hisiwa ka xitichi xa bazi ra Rea Vaya eGauteng.  Miako ya vutleketli ya vaaki i switirhisiwa swa mfumo leswi lavaka ku korhokela vaaki. Ku hava ku nga eneteki ka vaaki loku nga lulamisiwaka hi ku onhetela tinhundzu ta vaaki. Khabi-nete yi kombela tiejensi to sindzisa nawu ku tirhana na manyala lawa.1.15. Khabinete yi bela mandla eka ku hoxa xandla eka Senthara ya Vufambisi bya Makhombo ya Tiko eka Xifundzankulu xa Mfumo wa Kapa-Vupeladyambu. Ku tlula R74 wa mamiliyono yi vekiwile ku lu-lamisa mintlhotlho ya dyandza, ku katsa mindzilo leyi hlaseleke na nkayivelo wa swakudya swa swifuwo.  Khabinete yi ya emahlweni yi kombela MaAfrika-Dzonga ku tirhisa mati kahle. 2. Swibohonkulu swa Khabinete2.1. Khabinete yi amukela ku engeteleriwa eka ku tekiwa ka thekinoloji leyi endliweke kwala na vandlandlamuxi kwala Afrika-Dzonga. Sayense na Thekinoloji i xikotisi xa nkoka eka tindlela to tala ta mfumo ku tisa hlayiseko eka tinhlayo ta ku kula ka ikhonomi na Kungu ra Nhluvukiso wa Tiko.Hikuya hi Xiviko xa 2015 xa Sayense, Thekonoloji na Matirhelo ya Ndland-lamuxo eka Huvo ya Vatsundzuxi ya Tiko (NACI) nhlanyo yamatirhiselo ya mali yi lave ku va hi kambirhi tanihi tiphesente ta GDP ku suka ka 0.018% hi 2005 ku ya eka 0.033 2015.Tindzawulo to tala, tisekithara ta mabindzu na mihlangano ya vulavisisi va endlile vuvekisi byi kulu eka thekinoloji na vundlandlamuxi eka tiphurogi-reme ta vona ta nhluvukiso.Tanihindlela ya ku tiyisisa ku fikelela lokou, Khabinete yi pasisisle ku nyikiwa ka swivandlanene swinharhu eka Ndzawulo ya Sayense na Theki-noloji ku seketela thekinoloji ya rihanyo, mavuthu na thekinoloji leyi fam-belenaka na vusirheleri na miako ya vaaki leyi nga na thekinoloji.Khabinete yi pasisile ntirho wo engetela ku landzelerisa na ku pima theki-noloji ya nhluvukiso na vundlandlamuxi eka nhluvukiso wa ikhonomi.3. Milawumbisi3.1. Khabinete yi pasisile ku tivisiwa ka Nawumbisi wa Overval Roserts Lim-ited, 1993 ePalamende. Xikongomelo xa Nawumbisi i ku herisa nawu lowu sunguleke Aventura, Nawu wa Overvaal Resorts Limited, 1993 (Nawu wa 127 wa 1993) Leswi swi ta kotisa ku hetisa ku heisa Aventura. Khabinete yi tekile xiboho xa ku herisa Aventura endzhaku ka loko yi kumile leswaku a hi nhundzu ya nkoka eka mfumo. NAwumbisi wu humile ku ya eka vaaki ku kuma swibumabume-lo hi Nyenyankulu 2017.3.2. Hi ku tixaxameta na nawu wa Nhluvukiso wa xiyimo xa dyondzo, Khabinete yi pasisile ku hangalasiwa ka Nawumbisi wa ku Cinca Milawu ya Dyon-dzo ya le Hansi wa 2017 ku kuma swibumabumelo eka Gazete ya Mfumo.Nawumbisi wa mbuyelo wa nkambisiso wa ndyondzo ya nkoka eka nawu hi ku lava ku yisa enahlweni xivumbeko xa kale ku kota ku antswisa mafumelo ya xikolo, vurhangeri na vutihlamuleri, ku cinca mphakelo wa dyondzo, na ku sirhelela mitlawa leyi nga ekhombyeni ku tiyisisisa vuhlayiseki bya va-dyondzi.Ku cinca loku ku ringanyetiwile eka Nawu wa Swikolo wa Afrika-Dzonga (Nawu wa 84 wa 1996), na ku Thoriwa ka Vadyondzisi, 1998 (Nawu wa 76 wa 1998).4. Mitlangu leyi landzelaka4.1. Hi N'hweti ya Ndzati hi ta va hi tsundzuka N'hweti ya Mfuwo, N'hweti ya Vupfhumba, N'hweti ya Misinya, N'hweti ya Vukorhokeri bya Vaaki, N'hweti ya Kungu ra Nhluvukiso wa Tiko (NDP) na Vhiki ra Senthara ya Vukorhokeri bya Thusong. Vuxokoxoko hi mitlangu leyi byi ta tivisiwa hi tindzawulo leti nga fanela.4.2. Tanihi mutshamaxitulu wa SADC, Afrika-Dzonga ri tinyikerile ku rhurhela Vaholobye eka SADC ICT nhlangano lowu nga ta sungula hi ti 4 ku fika ti 5 Ndzati2017 ku kanela hi ku humelela loku nga endliwa eku simekeni ka Phurogireme ya ICT na Vuhanganisi bya SADc.Holobye Ayanda Dlodlo na Holobye Siyabonga Cwele va ta rhangela vurhumiwa bya Afrika-Dzonga eka nhlangano lowu. Nhlangano wu lava ku fikelerisa swiletelo eka maqhinga ta vuhlangisi na timhaka ta ICT na ku tlhela ku langutisisiwa ku swiboho swo simeka leswi nga endliwa eka nkarhi lowu nga hundza. Afrika-Dzonga ri ta tirhisa nhlengeletano leyi ku fikelela vukorhokeri bya miako ya ICT leyi fikelelekaka, leswi nga ta veka tiko ri va tanihi senthara ya miako na ku seketela mabindzu lamatsongo, ya le xikarhi na lamakuluehansi ka ajenda ya hlanganelo ya muganga na ku endla tifeme ka SADC.4.3. SAmiti ya vu 9 ya Brazil, Russia, India, China na South Africa (BRICS) yi ta khomeriwa eXiamen, China ku suka hi ti 4 ku fika 5 Ndzati 2017. Nhlokomhaka ya vutshamaxitulu ya BRICS eChina i: “BRICS: Vuxaka lebyi Tiyeke ku va na Vumundzuku Lebyinene.""Ntsengo hinkwawo wa ku xaviselana exikarhi ka Afrika-Dzonga na matiko yan'wana ya BRICS yi fikelele US$29 wa mabiliyoni hi 2016.Laha Afrika-Dzonga ri rhumelaka kona tinhundzu swinene eka matiko ya BRICS ku tshama ku ri China, Brazil ku landza Russia. Xivumbeko xo fana xa vonaka na le ka leswi rhumeriwaka laha, China hi rona ri rhumelaka swo tala.Samiti ya 2017 ya BRICS wu ta khumba swikongomelonkulu swa ntlhanu, leswi ku nga, ku kurisa vuxaka, ku tiyisisisa mafumelo ya misava, ku cinca-cincana ka vanhu, ku yisa emahlweni ka ku antswisa miako na ku aka vuxaka byi kulu.Xikongomelo xa qhinga ra Afrika-Dzonga eka BRICS i ku seketela ku xavi-selana loku vuyerisaka, wonga vuvekisi eka tisekithara leti tirhaka kahle ta tiko na ku yisa emahlweniku tirhisana ku yisa emahlweni swikongomelo swa hluvukiso.4.4. Khabinete yi tekele enhlokweni ku nghenelela ka Afrika-Dzonga eka xiph-emu xa vu 53 xa ku Xaviselana ka Matiko ya Misava eMaputo, lexi tivekaka hi FACIM, lexi humelelaka eMozambique ku sukela hi ti 28 Mhawuri ku fike-la hi ti 3 Ndzati 2017. FACIM i nkombiso wa nxaviselano wa tisekithara ti-nyingi ta matiko ya misava loku khomeriwaka eMusambiki tanihi ndhawu leyi kokaka mahlo eka ku xaviselana ka matiko ya misava.Mukumembirhi wa tikhamphani ti nyikiwile mali hi Ndzawulo ya Mabindzu na Tifeme (DTI) loko khume ra tona ti seketeriwile hi Ejensi ya Nhluvukiso wa Ikhonomi eMpumalanga. Tikhamphani ti yimerile tisekithara to hambana leti katsaka tikhemikhali, ku phurosesiwa ka swirimiwa, swimbalo na malapi, vuinjiniyara, migodi na ku xava tinhundzu, na swa elekitiro-thekinikali na sekithara ya miako ya mbango.Mosambiki i tiko ra vunharhu hi vukulu leri Afrika-Dzonga ri xaviselanaka na rona eka muganga wa SADC, endzhaku ka Botswana na Namibia. Ku xavi-selana eka matiko mambirhi byi ku rile ku suka eka R29 wa mabiliyoni hi 2012 ku fika eka R43 wa mabiliyoni hi 2016. Ku na ku tlula 300 wa tikham-phani ta laha Afrika-Dzonga leti tirhaka eMosambiki.KU nghenelela ka tikhamphani ta Afrika-Dzonga eka FACIM swi kumile ku lemukiwa ko hlawuleka eka Khomixini ya Matiko ha Vumbirhi eka vhiki leri nga hundza ku va xin'wana xivandla lexi vaaki va mabindzu va matiko ha vumbirhi ya nga tirhisaka minkanelo ka ku ya emahlweni loku nga va kona ka xinakulobye na vuxaka na vuvekisi eka matiko ha vumbirhi.4.5. Holobye wa Timhaka ta Xikaya, Phurofesa Hlengiwwe Mkhize, u ta nghene-lela eka Mbhurisano wa Vaholobye eka ku Fambafamba ka Vanhu laha Af-rika-Dzonga loku nga ta khomeriwa eTsindza wa Swaziland ku suka hi ti2 ku fika hi ti 4 Ndzati 2017.  Xikongomelo hi ku anama xa ntlangu lowu i ku hlohlotela mbhurisano eka swirho swa matiko ya SADC ku antswisa ma-fumelo ya ku fambafamba ka vanhu eka muganga.  Timhaka leti nga ta langutisisiwa tikatsa ku nga vi na tiko, vulawuri bya mindzilikano na ku fam-bafamba ka vatirhi.5. Mahungu ya nkoka5.1. Khabinete yi kombisile ku khumbheka na ku hlomuka mbilu hi marito yo chavelela eka:Holobye wa Maphorisa Fikile Mbalula na ndyangu wakwe eka ku hundza emisaveni ka mhani, Mama Emma Mbalula. Onge va nga kuma matim-ba ya ku tiyisela hi nkarhi lowu wa ku tika na ku twa ku vava eka ku lahle-keriwa ka vona hi mhani eka ndyangu wa vona.Varhandziwa vanharhu lava celaka mugodi lava tiyisisiwa ku va va lovile endzhaku ka mbundzumuka ka mugodi eMugodini wa Kusasalethu kusuhi na Cartonville eGauteng, hi mhaka ya ku ninginika ka misava lowu nga pimiwa ku va eka 1.8 eka xikalu xa Richter. Khabinete yina ku tshemba ku ri lavambirhi lava ha lahlekeke va ta ponisiwa hi swipano swa ku lava ehansi ka misava na ku ntshuxeka leswaku lavo tala lava celaka migodi va humesiwile ehansi ka misava va hlayisekile endzhaku ka khombo.Mfumo na vanhu va Rhiphabuliki ra Sierra Leone endzhaku ka ndhambhi ya matimba swinene eka tikonkulu. Khombo lera ntumbuluko ri hlaserile swinene swiphemu swa tiko, leswi nga fikelela laha vanhu va nga lahlekeriwa hi vutomi, ku onhiwa ka tinhundzu na ku siya khombo rikulu ra vumunhu. Hi ku ya hi DIRCO, Afrika-Dzonga ri nyikerile R8 wa mamiliyoni ku pfuneta eka khombo. 5.2. Khabinete yi hoyozela Mamusileme ku va va hetile migingiriko ya Haj(ku titsona) na ku navelela Mamusileme ntsako eka 'Eid-al-Adha.6. Ku thoriwaKu thoriwa ku va kona endzhaku ka nkambelo wa tidyondzo na mbha-siso lowu faneleke.6.1. Tatana Mziwonke Dlabantu tanihi Murhangerinkulu wa Huvo ya Ntsariso wa Vaaki va le Makaya va Tiko. 6.2. Bodo ya Tizoni to Hlawuleka ta IkhonomiManana Lizeka Valerie Matshekga (xirho xo hlawuleka xa Industrial De-velopment Corporation); naTatana Sipho Reginald Zikode (Xirho xo cincana xa Ndzawulo ya Ma-bindzu na Mfuwo.Vuxokoxoko:Manana Phumla Williams - Mulawurinkulu wo KhomelaSele: 083 501 0139"
Xitatimende xa nhlengeletano ya Khabinete xa ti 13 Ndzati 2017,14 Sep 2017,https://www.gov.za/speeches/statement-cabinet-meeting-13-september-2017-14-sep-2017-0000,https://www.gov.za/ts/speeches/statement-cabinet-meeting-13-september-2017-14-sep-2017-0000,"Khabinete yi hlanganile hi Ravunharhu, 13 Ndzati 2017, eTuynhuys eKapa. 1. Xiyimo xa Khabinete eka Timhakankulu1.1. Ikhonomi1.1.1. Khabinete yi amukela ku kula ka kahle ka Swimakiwa Hinkwaswo swa Tiko (GDP) ka 2.5% eka kotara ya vumbirhi ya 2017, loku nga humesa tiko eka nkayokayo wa ikhonomi wa xithekiniki. Vhiki leri hundzeke, Nhlangano wa Tinhlayohlayo wa Afrika-Dzonga wu humesile tinomboro, leti kombaka ku kula ka lembe hi 1.1% loko ku pimanisiwa na lembe leri hundzeke.1.1.2. Hambileswi ku nga ni ku tshemba, Khabinete ya pfumela leswaku tiko ri le ku voneni ka swikombo swo sungula swa kahle leswi tshembisaka ku va ku sungula ka nhlakarhelo wa ikhonomi ya tiko loku tiyisisiweke hi ku simekiwa ka Kungu ra Timhaka ta Nkaye , leri xikongomelo xa kona ku nga ku kurisa ikhonomi ya Afrika-Dzonga na ku tumbuluxa mitirho leyi lavekaka swinene.Leswi swi endlile leswaku ku simekiwa tiphaka ta tifeme ta mune na ku tlakuka ka leswi rhumeriwaka ematikweni mambe swa swikumiwa swi mbisi swa vurimi swa mpimoxikarhi wa 14.6% hi lembe ku sukela hi 2012.1.1.3. Phurogireme ya Tifeme ya Vantima yi seketerile tiphurojeke ta 62 leti nga tisa R26 wa tibiliyoni ta vuvekisi bya mabindzu yo ka ya nga ri ya mfumo na ku tumbuluxa mitirho ya 19 859 ku fika sweswi. Ku seketela ku tirhisiwa ka swilo swa laha kaya, 21 wa swikumiwa na tisekithara swi vekiwile etlhelo ku va swi andzisa switirhisiwa swa laha kaya.Operation Phakisa ku fikela sweswi yi pfulerile kwalomu ka R24.6 wa tibiliyoni ta vuvekisi eka ikhonomi ya malwandle, laha R15 wa tibiliyoni ya ntsengo lowu yi humaka eka mfumo.Hambileswi vuvekisi byo tala byi nga le ka nhluvukiso wa switirhisiwa swa mahlaluko, swiendliwa swa le lwandle ngopfungopfu ku akiwa ka swikwekwetsu, nhlayiso wa swiharhi na swimilana swa le lwandle na mbalango wa xisayense eka sekithara ya oyili na gasi, tindzawulo to hlaya ta Mfumo ti nghenisile xandla swinene ku tiyisisa ku kula ka sekithara. Mitirho yo ringana 6517 yi tumbuluxiwile eka tisekithara to hambanahambana. 1.1.4. Khabinete yi tlhela yi endla xirhambo nakambe eka tisekithara ta vaaki, ngopfungopfu mfumo, mabindzu na vaaki, ku aka ku ya emahlweni ehenhla ka ku humelela loku ka kotara ya vumbirhi ku tiyisisa mipimo ya le henhla ya ku kula ka ikhonomi na nhluvukiso, na ku pfuna ku hlayisa mitirho.1.1.5. Holobye wa Timali, Tat. Malusi Gigaba, u ya emahlweni na ku burisana na tisekithara to hambanahambana hi kungu ra nghingiriko wa ku kula ka ikhonomi leri katsaka hinkwaswo, leswi lavaka ku khutaza ku tshemba eka tiko. Holobye u ta ya emahlweni a andlala leswi loko a nyika Xitatimende xa Pholisi ya Mpimanyeto wa le Xikarhi ePalamende, eKapa, hi ti 18 Nhlangula 2017.1.2. InvestSA One Stop Shop - Kapa-Vupeladyambu1.2.1. Khabinete yi hoyozele ku simekiwa ko sungula ka InvestSA One Stop Shop.Phuresidente Jacob Zuma u simekile ximfumo InvestSA One Stop Shop eKapa-Vupeladyambu na ku tiyisisa ku tinyikela ka mfumo ku antswisa maxelo ya vuvekisi eAfrika-Dzonga, leri ku nga ndhawu leyi kokaka mahlo eka lava va nga tshukaka va lavaka ku endla vuvekisi.1.2.2. InvestSA One Stop Shop yi yisa ehansi ntsengo wa ku endla bindzu na ku olovisa ku ku endla bindzu laha tikweni hi ku nyika swiletelo swa maqhinga, ku hunguta swipimelo leswi tsandzekisaka na ku susa tiphurosese eka vavekisi.1.2.3. InvestSA One Stop Shop ya Mfumo wa Rixaka yi simekiwile hi Nyenyankulu lembe leri hi ku tirhisa dti, InvestSA One Stop Shops yi ta sunguriwa eka swifundzankulu swa nkaye hinkwaswo – xo sungula eKapa-Vupeladyambu ku landzeriwa hi KwaZulu-Natal na Gauteng hi mukhuva wolowo.1.3. Lembe ra Vuntlhanu ra Kungu ra Nhluvukiso ra Rixaka (NDP)1.3.1. Khabinete yi yima swin'we na MaAfrika-Dzonga ku tlangela lembe ra vu 5 ra NDP, leri nga amukeriwa ePalamende hi ti 12 Ndzati 2012 tanihi hi kungu ra tiko eka nhluvukisiweni ikhonomi ya vaaki ku lwa na mintlhotlho yinharhu ya vusweti, vupfumalantirho na nkandzingano hi 2030.1.3.2. Tanihi kungu ra lomu tiko ri ya ka kona ku fikelela ku humelela, NDP i ya vaaka tiko va Afrika-Dzonga hinkwavo na ku yimela ku tshembha na nhlohlotelo ku suka eka tisekithara hinkwato ta vaaki, ku va na Afrika-Dzonga ro antswa.1.3.3. Khabinete yi rhamba MaAfrika-Dzonga ku seketela Xivono xa NDP xa 2030.1.4. Samiti ya BRICS1.4.1. Khabinete yi tekele enhlokweni ku humelela ka Samiti ya vu 9 ya Brazil, Russia, India, China na Afrika-Dzonga (BRICS) leyi a yi khomeriwe eXiamen, eChina ku suka hi ti 4 ku fika 5 Ndzati 2017 ehansi ka nkongomelo lowu nge: ""BRICS: Vuxaka Lebyi Tiyeke bya Vumundzuku bya Kahle.""1.4.2. Samiti yi endlile goza ra nkoka eku akeni ka vun'we na ntirhisano lowu tiyeke eka timakete leti ta ha kulaka na le ka matiko lawa ya ha hluvukaka ku simeka Ajenda ya Nhluvukiso wa Nkarhi wo leha hi 2030.1.4.3. Vuxaka bya Afrika-Dzonga na BRICS bya tirhisiwa ku yisa emahlweni ku tsakela ka tiko, ku tlakusa nhlanganelo wa matiko ya muganga na ku vulavula hi sisiteme ya mafumele lawa ya fanaka ya matiko ya misava.1.4.4. Ntsengo hinkwawo wa ku xaviselana exikarhi ka Afrika-Dzonga na matiko yan'wana ya BRICS wu fikile eka US$29 wa tibiliyoni lembe leri hundzeke. Laha Afrika-Dzonga ri rhumelaka kona tinhundzu swinene eka matiko ya BRICS ku tshama ku ri China, ri landzeriwa hi India, Brazil na Russia. Xivumbeko xo fana xa vonaka na le ka switundziwa, laha China ri tshamaka ri ri rona ri tundzeriwaka swo tala.Hambileswi Afrika-Dzonga ri nga fuwa hi switirhisiwa swa ntumbuluko, i swa nkoka leswaku ku simekiwa tiphurogireme ta ku vuyerisa ku seketela pholisi ya ya nhluvukiso ya hina.1.4.5. Ku amukeriwa ka Xiboho na Kungu ra Nghingiriko eka BRICS Xiamen swikombise masungulo yo tiya ya lawa BRICS yi nga yaendla hi ku ya hi ku tumbuluxiwa ka tindlela ta ximfumo ta ntirhisano wa xiviri.1.4.6. Khabinete yi xiximiwile loko Afrika-Dzonga ri ta va Mutshamaxitulu wa BRICS na ku tiyisisa xikongomelo xa ku rhangela ku aka phurogireme ya nhluvukiso wa BRICS na ku humelela ka matiko lawa ya nga na xinakulobye, loko ra ha lulamisela ku rhurhela Samiti ya vu 10 ya BRICS hi 2018.1.5. Afrika-Dzonga na Russia va sayina ntwanano1.5.1. Khabinete yi tlhela yi amukela ntwanano lowu sayiniweke exikarhi ka Afrika-Dzonga na Russia eka Samiti ya vu 9 ya BRICS, leswi nga ta tswala US$400 wa timiliyoni ta vuvekisi eka nhluvukiso eka sekithara ya oyili na gese laha Afrika-Dzonga.1.5.2. Khamphani ya oyili ya rixaka ya Afrika-Dzonga PetroSA, na khamphani ya swicelwa ya Federixini ya Russia, Rosgeo, va twananile ku hluvukisa tindhawu ta ku cela ta tibuloko ta 9 na 11a ta le Dzongeni wa Lwandle ra Afrika-Dzonga.1.5.3. Ku laviwa ka switirhisiwa swa oyili na gese eAfrika-Dzonga i swa nkoka ku tisa makungu ya vusirheleri bya eneji laha tikweni.1.5.4. Rosgeo ya le Russia yi ta endla mitirho ya vuvalangi bya misava ku katsa ku boxa swihlovo swa ku valanga. Phurojeke leyi yi nga endla kwaloku ka mune wa tikhubiki ta timitara ta timiliyoni ta gese leyi nga ta ceriwa hi siku na ku rhumeriwa eka PetroSA eka mbhasiso wa Gese na Swihalaki ya le Mossel Bay, eDzongeni wa Lwandle.1.6. Timakete leti Afrika-Dzonga yi rhumelaka eka tona1.6.1. Khabinete yi hoyozela dti eka ku rhangela 20 wa tikhamphani ta Afrika-Dzonga eka nkombiso wa World Food Moscow 2017, lowu nga le ku humeleni ku fika hi ti 15 Ndzati 2017.1.6.2. Loko hi ri karhi hi seketela tifeme ta ku purosesiwa ka swirimiwa swa Afrika-Dzonga, ku nghenelela ka tikhamphani ta laha kaya eka sekitahra ya ku purosesa swirimiwa, swi tiyisisa na ku tumbuluxa vukona bya makete wa Afrika-Dzonga eRussia.1.6.3. Ku nghenelela ka vona ku kotisiwile hi ku tirhisa Xikimi xa Mpfuno wa Vuvekisi na Timakete to Rhumela Ematikweni mambe ka dti, lexi nga xa nkoka eka ku hluvukisa timakete to rhumela swikumiwa na vukorhokeri bya Afrika-Dzonga, ku katsa ku gangisa vuvekisi byo kongoma byitshwa bya matiko mambe laha tikweni.1.6.4. Ku xaviselana exikarhi ka Afrika-Dzonga na Russia byi kurile swinene ku suka eka R5 wa tibiliyoni hi 2012 ku fika eka R8 wa tibiliyoni hi 2016. Leswi rhumeriwaka ematikweni mambe hi Afrika-Dzonga swo tala swi katsa mihandzu na timanga, magazini, swinwiwa, swipiriti na vhiniga, vhinyo, michini ya gezi na switirho.1.7. Ku tirhisiwa ka vana1. Khabinete ya vilerisiwa hi timhangu leti nga ha ku humelela ta ku tirhisiwa ka vana laha vana va nga kumeka va ri karhi va tirha emapurasini eN'walungu-Vupeladyambu na le Free State. Khabinete yi alela ku xanisiwa loku nga amukelekeki na ku tirhisa vana lava nga sirhelelekangiki.2. Khabinete yi khensa swirho swa vaaki lava nga tivisa Ndzawulo ya Vatirhi, leyi nga tirhisana swin’we na Ndzawulo ya Nhluvukiso wa Vanhu, hi xihatla ku yimisa ku xanisiwa ka vana hi ndlela leyi ya tihanyi.3. Khabinete yi tsakisiwile hi leswaku vana lava khumbhekeke va susiwile va yisiwa eka tindzhawu ta vuhlayiselo na leswaku Ndzawulo ya Vatirhi yi ta tiyisiwa ku kambela na ku tirhisana na tiejensi ta ku tiyisisa ku landzelela nawu ku vona leswaku lava endlaka leswi va khomiwa.4. Vana va hina i vumundzuku bya tiko. Khabinete yi alela tinxaka hinkwato ta ku tirhisiwa ka vana na ku kombela MaAfrika-Dzonga ku va va hoxa tihlo hi mikarhi hinkwayo na ku vika lava tlulaka milawu ya Vumbiwa ra hina.5. Nawu wa Swikolo wa Afrika-Dzonga, 1996 (Nawu wa 84 wa 1996), xikan'we na Nawu wa Vana, 2005 (Nawu wa 38 wa 2005), wu veka erivaleni leswaku vana lava nga ni malembe ya nkombo ku fika eka 15 va fanele ku va va ri exikolweni. Hi ku ya hi nawu, vatswari na vahlayisi va fanele ku tiyisisa leswaku vadyondzi va le ka malembe lawa va tsarisiwile na ku nghena xikolo hi masiku kumbe va ta kuma switandzhaku swa ku nga landzeleri.1.8. Dyandza1.8.1. Khabinete ya khensa swinene eka MaAfrika-Dzonga lava nga landzelela xikombelo xa ku hlayisa mati.1.8.2. Afrika-Dzonga i tiko leri nga na ntshikelelo wa nkayivelo wa mati naswona swiyimo swa nkarhi wo leha swa dyandza eka swiphemu swin'wana swa tiko i xitsundzuxo eka vanhu hinkwavo leswaku hi hlayisa nthosi rin'wana na rin'wana hi ku tirhisa mati hi vutlharhi naswona kahle.1.8.3. Hambileswi matshalatshala yo hlayisa mati ti pfunaka ku olovisa ntshikilelo wa laha mati ya humaka kona timpfula ta nguva ta ntolovelo ta le hansi leti nga vikiwa eKapa-Vupeladyambu na le Kwazulu-Natal i vumbhoni bya leswaku ku laveka swo tala ku endliwa ku hlayisa mati.1.8.4. Xipanu xa Vaholobye eka Dyandza, lexi rhangeriweke hi Ndzawulo ya Mfumontirhisano na Timhaka ta Xintu, va ya emahlweni na ku landzelerisa swiyimo swa dyandza na ku nyika nseketelo lowu lavekaka hi ku ya hi tindzawulo ta sekithara ku hunguta xiyimo.1.8.5. Mfumo wu vekile R74 wa timiliyoni ya ku hunguta ku twa ku vava ku angula eka dyandza leri yaka emahlweni eKapa-Vupeladyambu.1.8.6. Ndzawulo ya Mati na Mbhasiso yi ya emahlweni na ku humelerisa ku lulamisela ku simekiwa ka Nambu wa Berg ku ya eka Xikimi xo Pfuneta xa Voevlei. Rhekhodo ya xiboho xa Mahlelelo ya Nkhumbho eka Mbangu yi ta nyikiwa emaheleni ya Ndzati. Holobye wa Mati na Mbhasiso, Man. Nomvula Mokonyane, se u nyikile xileriso eka Vulawuri bya Thanele ya Trans-Caledon ku tlakusa timali na ku simeka phurojeke.Se va sungurile ku burisana na vatirhisi lavakulu naswona ku nga ri khale va ta tihlanganisa na Holobye ku pfumelelana na Holobye wa Timali eka swipimelo swa mali leyi nga lombiwaka eka phurojeke.1.8.7. Khabinete yi vula nakambe xirhambo eka MaAfrika-Dzonga hinkwawo ku tiyisisa leswaku nhlayiso wa mati wu va kona tanihi xiphemu xa vutomi bya hina bya masiku hinkwawo.1.9. Lesotho1.9.1. Khabinete yi yima na Phuresidente Zuma eka ku yirisa ku dlayiwa hi tihanyi ka Khomandara wa Mavuthu ya Lesotho, Jenerali Khoantle Motšomotšo.1.9.2. Madzolonga lawa ya tihanyi a ya amukeleki. Sweswi swi le ka vanhu na vurhangeri bya Lesotho ku tiyisisa tshamiseko na ku rhula swa vuyiseriwa eka Vuhosi tanihi mhaka ya xihatla. 1.9.3. Hi tshama hi ri na ku tshemba tanihi Muganga wa Nhluvukiso wa matiko ya le Dzongeni wa Afrika (SADC) hi Vurhumiwa bya Vaholobye ku Kumisisa ku pfuneta Lesotho ku kuma ku nghenela loku nga fanela. SADC yi tshama yi tiyimiserile eka xikongomelo xa yona xa ku hlanganisa, sirhelela na ku hlayisa xidemokirasi, ku rhula, nsirhelelo na tshamiseko eka muganga hi ku tirhisana na vurhangeri bya Lesotho.1.10. Libya1.10.1. Khabinete yi amukela mbuyelo ku suka eka Komiti ya Xiyimo xa Henhla ya Nhlangano wa Matiko ya Afrika (AU) mayelana na Libya eka xiyimo xa Tinhloko ta Matiko na Mfumo, leyi a yi khomeriwille eBrazzaville, eRiphabliki ra Congo.1.10.2. Phuresidente Zuma u nghenelerile eka Komiti ya Xiyimo xa le Henhla, leyi nga kanela na ku kambisisa matshalatshala lawa ya nga endliwaka ku tisa swintshuxo swa nkarhi wo leha eka xiyimo xa nkwetlembetano eLibya. 1.10.3. Tanihi xirho xa Komiti ya Xiyimo xa le Henhla eka Libya, Afrika-Dzonga ri seketela hinkwaswo leswi endliwaka hi AU leswi kongomiseke eka ku tisa xintshuxo xa ku rhula eka nkitsikitsi wa le Libya. 1.10.4. khabinete yi tlhela yi vula leswi vuriweke hi Phuresidente Zuma leswaku Afrika-Dzonga ri ti lulamiserile ku pfuna Libya Endzhaku ka ku Aka hi Vuntshwa na matshalatshala ya Nhluvukiso na ku avelana hi ntokoto wa tiko ra hina eka ku rivalelana, ku endla vumbiwa na ku cinca ku va Tiko ra xidemokirasi.1.10.5. Khabinete yi tlhela yi vula nakambe hi nkoka wa ku tirhisana na vun'we eka matiko ya misava eku burisaneni na Libya.1.11. Nhlangano wa Mavandla (CoP13)1.11.1. Khabinete yi tekela enhlokweni leswaku Afrika-Dzonga, tanihi xirho xa ku Sivela ku va na Mananga eka Nhlangano wa Matiko (UN), ri le ku ngheneleni eka ntshamo wa vu 13 wa COP13 lowu nga khomeriwaka eOrdos sweswi, PRC ku sukela hi ti 6 ku fika hi ti 16 Ndzati 2017.1.11.2. Ku languteriwa leswaku nhlengeletano yi ta hetisisa na ku amukela rimba ra maqhinga rintshwa ra 2018-2030 leri nga lulamisiwa ehansi ka nkongomelo lowu nge ""Ku ya eka Misava ya Rihanyo Lerinene eka Rixaka ra Sweswi na Leri Taka."" Afrika-Dzonga ri ta tirha ku tiyisisa leswaku tipholisi ti hundzuka migingiriko leyi endlekaka.   1.11.3. Afrika-Dzonga ri ta tirha ni matiko hinkwawo ya Afrika eku yiseni emahlweni xiyimo xa tiko na xa tikonkulu. Xiyenge xa Xiyimo xa le Henhla eka nhlengeletano leyi xi ta tekela enhlokweni na ku nyika vuleteri bya xipolitiki eka mintlhotlho ya timhaka leti sungulaka eka mananga, ku onhaka ka misava na dyandza.1.11.4. Khabinete yi rhamba MaAfrika-Dzonga ku sirhelela na ku hlayisa mbangu ku kota ku hlayisela rixaka ra mundzuku.1.12. Vafambisi va vutleketli bya vaaki1.12.1. Khabinete yi alelana na swiendlo swa madzolonga, ku hisiwa ka vafambisi va mimovha na swiendlo swa ku chavisa van'wani exikarhi Vafambisi va Mathekisi ya ti Mitara na Vatirhisani va E-Hailing loku nga humelela eSandton, eJoni.1.12.2. Khabinete yi kombela tiejensi ta ku landzelerisa nawu ku tirhana na vaendli va madzolonga na ku chavisa ku tirhana na vona hi ku landzelela Vumbiwa ra hina.1.12.3. Leswi swi humelelaka swi kanganyisa matimba ya mfumo ya ku endla ku ri ku va mabindzu lawa ya xavisaka na mphikizano lowu nga erivaleni.1.13. Vakhanselara1.13.1.1. Khabinete yi alelana na mihlaselo na ku dlayiwa ka vakhanselara eka swifundzankulu swin'wana na ku rhumela marito yo chavelela eka mindyangu na vanghana va lava dlayiweke. Leswi swi hambana na matikhomele hi ku ya hi Vumbiwa, na ku hambana na xidemokirasi xa nhluvukiso xa hina na mfanelo ya vanhu ku hlawula vayimeri va vona va miganga.1.13.1.2. Ku sukela loko lembe leri ri sungurile, ku vile na mafu yo hlaya eKwaZulu-Natal naswona sweswinyana, ku tlhele ku vikiwa mafu eKapa-Vuxa.1.13.2. Madzolonga lawa ya koxile vutomi bya vagingiriki wa vantshwa, ku katsa na khale ka Matsalanankulu wa Ligi ya Lavantshwa ya African National Congress (ANCYL) Sindiso Magaqa, loyi a nga chavi nchumu, loyi a ha ri na swotala ku swi endla eka ku aka Afrika-Dzonga leri humelelaka.1.13.3. Hi kombela mavandla ya tipolotiki ku tlakusa ku amukelana exikarhi ka swirho swa wona na ku kombela vaaki ku seketela Vukorhokeri bya Maphorisa ya Afrika-Dzonga eka vulavisisi bya vona.1.14. N'hweti ya Ndzhaka1.14.1. Khabinete yi khutaza MaAfrika-Dzonga ku ya emahlweni ya xixima N'hweti ya Ndzhaka lembe leri ehansi ka nkongomelo lowu nge: “Lembe ra Oliver Reginald Tambo: Ku Tlangela Ndzhaka ya Ntshuxeko wa hina.""1.14.2. N'hweti leyi yi kotlana na lembe xidzana ra ku velekiwa ka OR Tambo, xirhandzatiko ra Afrika, loyi a nga kombisa ku tinyikela loku nga kanakaniseku ku korhokela vanhu va Afrika-Dzonga , tikonkulu na misava hinkwayo.Hi tlhele hi fungha malembe ya 40 endzhaku ka rifu ra Steve Bantu Biko, loyi a nga dlayiwa hi ndlela ya tihanyi hi mfumo wa xihlawuhlawu.1.14.3. Holobye wa Vutshila na Mfuwo, Tatana Nathi Mthethwa, u humesile phurogireme ya ku tlangela ya n'hweti leyi.2. Swibohonkulu swa Khabinete2.1. Khabinete yi chumbuteriwile hi swiviko swa nhluvukiso swa matirhelo ya kotara ya1 swa 2017/18 eka ku simekiwa ka swikongomelonkulu swa swirhangana eka nkarhi wa le xikarhi ka Dzivamisoko na Khotavuxika 2017. 2.2. Mfumo wu ya emahlweni wu endla ku humelela loku vonakaka eka ku simeka mivuyelo ya swirhangana ya 14, leyi humaka eka Rimba ra Maqhinga ra Theme ya le Xikarhi ya 2014-2019, leri ri hi tshunetaka ekusuhi na ku fikelela Xivono xa NDP xa 2030.2.3. Khabinete yi tlhele yi runguleriwa hi tindhawu leti saleleke endzhaku eka ku simekiwa na ku kamberiwa ka migingiriko leyi lavekaka ku hatlisisa vukorhokeri.Ku vika eka vuhangalasamahungunyingi hi Ntlawa wa  Vaholobye ku ta va kona ku hlamusela mivuyelo ya swiviko leswi hi nkarhi wa vhiki ra ti 6 Nhlangula ku fika hi ti 15 Nhlangula 2017. Xedulu yi ta antswisiwa hi mikarhi na ku posiwa eka www.gov.za.2.4. Khabinete yi pasisile xiringanyeto xa Afrika-Dzonga ku rhurhela Nkombiso wa Matiko ya Misava wa International Telecommunication Union Telecom hi Ndzati 2018. Lowu i nkombiso wa lembe na lembe naswona foramu ya mfumo na varhangeri va tifeme ku langutisisa mintlhotlho, xswnakulobye, na swintshuxo, na ku langa mikateko ya vuvekisi na maendlelo ya kahle ya nhluvukiso wa ikhonomi ya vaaki hi ku tirhisa Tithekinoloji ya Vuhlanganisi na Mahungu (ICTs).Ntlangu lowu wu ta rhurheriwa ro sungula laha Afrika. Hi nkarhi wa ntlangu lowu, tifeme ta ICT ta laha Afrika-Dzonga ti ta nyikiwa nkateko ku kombisa swikumiwa swa vona. Sekithara ya vupfhumba yi ta vuyeriwa eka nkarhi lowu. 3. Mitlangu leyi Landzelaka3.1. Phuresidente Zuma u ta rhangela vurhumiwa eka Ntshamo wa vu 72 wa Ntolovelo eka Nhlengeletano ya Mani na Mani ya UN ehansi ka nkongomelo lowu nge ""Ku kongomisa eka vanhu: Ku Tikarhatela ku Rhula na Vutomi byo Hlonipheka eka Hinkwavo eka Pulanete leyi kotaka ku yisa emahlweni"" eNew York, United States of Amerika. Afrika-Dzonga ri ta ya emahlweni ku tirhela ku fikelela ku cinca eka UN tanihi loko  nghenelela eka Ntshamo lowu wa vu 72.3.2. Phuresidente Zuma, tanihi Mutshamaxitulu wa (SADC) u ta lulamisa Samiti yo ka yi nga ri ya ntolovelo ya Double Troika na Tinhloko ta Matiko na Mfumo hi ti 15 Ndzati 2017 ePitori.Samiti ya Double Troika yi ta khomiwa hi mhaka ya xiyimo xa tipolitiki na vusirhelelo bya sweswi eka Vukosi bya le Lesotho.3.3 Vurhumiwa bya xiyimo xa le henhla bya Afrika-Dzonga byi ta endla xiviko xo sungula xa ku lava ku rhurhela 2023 xa Khapu ya Misava ya Rugby eLondom hi ti 25 ta Ndzati 2017. Afrika-Dzonga ri na rhikhodo ya matimba ya ku rhurhela mitlangu yo tani. Khabinete yi tlhela yi vula nakambe nseketelo wa ku Bida loku na ku kombela MaAfrika-Dzonga ku seketela Bidi leyi nga ta hoxa xandla swinene eka ku tisa vun'we eka vaaki na ku aka rixaka na ku tlhela ku tirha tanihi xi nhlohlotelo eka nhluvukiso wa mitlangu.4. Mahungu ya Nkoka4.1. Khabinete yi navelela ku humelela eka vaaki va Jarimani eka ku tilulamisela mihlawulo ya Federali hi ti 24 Ndzati 2017 ku hlawula swirho swa vu 19 eka Bundestag, leswi endzhaku swi nga ta hlawula Muchanselara na vumba mfumo wuntshwa. Jarimani i tiko ra vuvekisi lebyi tivekaka laha Afrika-Dzonga, laha hi langutelaka ku ya emahlweni ka vuxaka, ntirhisano na xinakulobye.4.2. Khabinete yi rhumela marito yo khumbheka eka Makharibiyene ku katsa na swiphemu swa Cuba na Amerika endzhaku ka makhombo lawa ya vangiwaka hi Ndhambhi ya Irma. Marito yo chavelela ya rhumeriwa eka varhandziwa lava lahlekeriweke hi vutomi na tinhundzu ta vona eka mhangu leyi.4.3. Khabinete yi yima na tiko ku hoyozela Kevin Anderson ku va a fikelerile eka tifayinali ta US Open. I mutlangi wa Afrika-Dzonga wo sungula ku fikelela tifayinali letikulu eka vunghwazi bya thenisi ku sukela hi 1994. Hi na ku tshembha leswaku u ta ya emahlweni na ku humelela na ku hlohlotela lavantshwa na lava nga nyiko laha Afrika-Dzonga.4.4. Khabinete yi hoyozela Trevoh Noah eka ku hlula eka Masagwati ya Emmy eka  xiyenge xa Best Short Form Variety Series eka xipexali xa YouTube, The Daily Show: Between the Scenes.Swivutiso:Manana Phumla WilliamsMulawurinkulu wo Khomela (GCIS)Selifoni: 083 501 0139"
"Xitatimende xa nhlengeletano ya Khabinete hi Ravumbirhi, 27 Ndzati 2017",29 Sep 2017,https://www.gov.za/speeches/statement-cabinet-meeting-27-september-2017-29-sep-2017-0000,https://www.gov.za/ts/speeches/statement-cabinet-meeting-27-september-2017-29-sep-2017-0000,"Khabinete yi hlanganile hi Ravunharhu, 27 Ndzati 2017, eUnion Buildings, ePitori.A. Xiyimo xa Khabinete eka Timhakankulu1. Nhlengeletano ya Mani na mani ya Vun'we bya Matiko (UNGA)1.1. Khabinete yi amukela mbulavulo wa Phuresidente Jacob Zuma eka Ntshamo wa Ntolovelo wa vu 72 wa UNGA eNew York, eAmerika wa ti 12 Ndzati 2017, ehansi ka nhlokomhaka leyi nge ""Ku kongomisa eka Vanhu: Ku Hitekela ku Rhula na Vutomi byo antswa bya Hinkwavo eka Pulanete leyi nga Hlayiseka.""1.2. Mikanelo a yi kongome eka swin'wana swakona, Swikongomelo swa Nhluvukiso leswi Tiyeke (SDG); ku cinca ka maxelo, ku rhula na timhaka ta nsirhelelo na ku cinciwa ka UN, ngopfu ngopfu ku cinciwa ka Huvo ya Vusirheleri ya UN.1.3. Phuresidente Zuma u tlhele a sayina Ntwanano wa ku Aleriwa ka Matlharhi ya Nyutliliya, leswi kombisaka ku ya emahlweni kA Afrika-Dzonga ku tinyiketa ka rona ku ya eku fikeleleni ka misava leyi pfumala xungeto lowu tisiwaka hi matlharhi ya nyutliliya na ku tiyisisa leswaku thekinoloji ya nyutliliya yi tirhisiwa hi xikongomelo xo tisa ku rhula ntsena.1.4. Phuresidente Zuma u rhurherile malembexidzana eka fihlulo wa ku tlangela hi ku xixima khale ka Phuresidente wa African National Congress, Tatana Oliver Reginald Tambo.2. N'hweti ya Ndzhaka2.1. Khabinete yi nkhensa MaAfrika-Dzonga hinkwavo ku va vatlangerile N'hweti ya Ndzhaka hi Ndzati na ku tlhela va vula hungu ra Phuresidente Zuma ra Siku ra Ndzhaka eka hinkwavo haha tikweni ku va va tikarhatela vun'we hi matimba eka ku humelela ka hina.2.2. Tanihiloko tiko ri gimeta N'hweti ya Ndzhaka ehansi ka nhlokomhaka leyi nge ""Lembe ra Oliver Reginald Tambo: Ku Tlangela Ndzhaka ya Ntshuxeko wa Hina"", MaAfrika-Dzonga ya hlohloteriwa ku aka hi ku landzelela ku kholwa loku nga kona eka Vumbiwa na ku tiyisisa ku aka rixaka leri pfumalaka vusweti, ndlala, ku pfumaleka ka kaya na ku pfumaleka ka ku ringana.2.3. Hi ku hlohlotela moya we ndzhaka, Khabinete yi amukela ntwanano lowu sayiniweke exikarhi ka Afrika-Dzonga na Tanzania, lowu lavaka ku hlayisa matimu ya ku lwela ntshuxeko.2.4. UN yipasisile ku simekiwa ka Phurojeke ya Ndlela ya ku Tiyimela ka Afrika. Hi ku tlangela moya wa vun'we na ntirhisano exikarhi ka mavandla ya Ntshuxeko eAfrika na ku ta fikeleriwa ka ku akiwa ka muziyamu, layiburari na tiakhayivhi.3. Siku ra Misava ra Vupfhumba3.1. Afrika-Dzonga, ehansi ka vurhangeri bya Holobye wa Vupfhumba, Manana Tokozile Xasa, ri nghenelerile eka Siku ra Misava ra Vupfhumba (27 Ndzati 2017) na N'hweti ya Vupfhumba, ehansi ka Nhlokomhaka leyi nge ""Vupfhumba lebyi Tiyeke - Xitirhi xa Nhluvukiso."" Leswi swi tisa xivandla xa kahle ku seketela ku cinca eka pholisi, maendlelo ya bindzu na mahanyelo ya vatirhisi va vupfhumba, ku ya fikelela sekithara ya vupfhumba leyi tiyeke, leswi nga ta hoxa xandla ku yisa emahlweni hi matimba ku fikelela tiSDG. Hi nkarhi wa Siku ra Vupfhumba ra Misava, matiko yo hambana na mfuwo va tlangela ntalo wa migingiriko ya miganga ku fana na ku yisiwa emahlweni ka tihakelo to hlawuleka na/kumbe ku anamisa mfikelelo ka miako, mfikelelo hi xitalo ka mahala ka mitanga na swirhapa, na ku burisana na lava khumbhekaka.3.2. Afrika-Dzonga ri humelerile eka ku seketela vupfhumba hi ku tirhisa migingiriko yo hambana eka miako yo koka mahlo yo fana na mitanga, malwandle ya mujeko wa wasi, na tindhawu leti nga pasisiwa hi misava ta ndzhaka. Ku thoriwa ka vanhu eka vupfhumba ku tshama ku ri ntlharhi leri kulu ra ku lwisana na pfumaleko wa mitirho. Tanihi ndhawu ya vupfhumba, Afrika-Dzonga ri langutana na ku kula ka sekithara ya ku ngeteleleka ka vupfhumba ku kotisa ku koteka ka ku kula ka ikhonomi hi ku tirhisiwa ka leswi tiviwaka tanihi sekithara ya ikhonomi ya vupfhumba leyi taleriweke hi ndzhavuko. Leswi swi katsa vupfhumba bya matikoxikaya, vutshunguri, swi vurimi na mfuwo.4. Ntwanano wa tihakelo ta antirhethirovhayirali4.1. Khabinete yi amukela ntwanano wo hlamarisa wa tihakelo lowu fikeleriweke hi Holobye Rihanyo, Dok Aaron Motsoaledi, hi ku tirhisana na mihlangano yo hlaya ya matiko ya misava, ku hatlisisa ku va kona ka philisi yin'we leyi fikelelekaka ya ku dyiwa hi lava nga na HIV.4.2. Ku ringanyetiwa leswaku ku hungutiwa ka nxavo ku ta hlayisa kwalomu ka R11,7 wa tibiliyoni eka malembe ya ntsevu lawa ya taka. Leswi swi ta pfuna leswaku Arika-Dzonga ri nghenelerisa vavabyi vo tala eku dyeni ka mirhi.4.3. Ntwanano wa tihakelo swi endla leswaku murhi wa Dolutegravir, lowu nga bumabumeriwa hi Nhlangano wa Matiko ya Misava wa Rihanyo, wu kota ku fikeleleka eka mimfumo leyi nga le hansi na le xikarhi ematikweni.4.4. Hi ku ya hi ntwanano wa tihakelo, Ndzawulo ya Rihanyo yi lava ku sungula ku nyika tiphilisi hi vunharhu bya tona bya swidzidziharisi, Tenofovir, Lamivudine na Dolutegravir hi Dzivamisoko 2018.4.5. Khabinete yi kombela MaAfrika-Dzonga lava ti nghenisaka eka swa masangu, ngopfu ngopfu vantshwa, ku ya emahlweni na rihanyo lerinene leri ku nga ndlela yo ya emahlweni no sivela na ku endla swa masangu hi ndlela leyi hlayisekeke hi ku nga ngheneleri, hi ku tshembheka na ku tirhisa khondhomo, na ku kamberiwa hi mikarhi na mikarhi eka HIV.5. Rihanyo5.1. Khabinete yi amukela ku pfuriwa ka tlhelo rintshwa ra Xibedlhele xa Cecilia Makiwane eMdantsane, eMonti. U riendzo lerinene ra ku fikelela ku simekiwa ka Ndzindzakhombo wa Rihanyo ra Rixaka leswi nga ta vuyerisa rihanyo lerinene, ngopfu ngopfu eka vaaki lava sweleke.5.2. Xibedlhele lexi xa xiyimo xa le henhla i vuvekisi bya ku fikelela xivono xa Kungu ra Nhluvukiso wa Tiko (NDP) na SDG ya rihanyo ra misava hikuya hi UN.5.3. Xibedlhele xa mibedwa ya 526 xi seketeriwa hi sisiteme leyi nga ta yisa ehenhla eku phakeleni ka rihanyo ra kahle. Xi tirhisa ndlandlamuxo wa thekinoloji ku hunguta nkarhi wa ku yima eka vavabyi, ku antswisa vukamberi na ku hatlisisa ku nghenelela ka rihanyo eka vavabyi.5.4. Vuvekisi lebyi eka muako wa R1 biliyoni wu ta seketela nhluvukiso wa ikhonomi ya laha kusuhi eka lokixi. Loko ha ha vuyelerisa miako ya rihanyo ya vaaki, hi tlhela hi engetela swivandlanene eka vaaki ku antswisa vutomi bya vona hi ku tumbuluxa mitirho na nhluvukiso wa mabindzu ya le mugangeni lamatsongo.6. N'hweti ya Nhluvukiso wa Vaaki6.1. Khabinete yi kombela MaAfrika-Dzonga ku ya emahlweni na ku tlakusa lava pfumalaka loko ha ha ya eka N'hweti ya Nhluvukiso wa Vaaki hi Nhlangula.6.2. N'hweti ya Nhluvukiso wa Vaaki yi khomiwa lembe na lembe ku tsundzuka ku humelela loku nga endliwa hi tiko, eka ku fikelerisa mpfuno eka vaaki lava sweleke na lava va nga le khombyeni eAfrika-Dzonga.6.3. Phuresidente Zuma u simekile ximfumo ku tsundzuka N'hweti ya Nhluvukiso wa Vaaki hi Ravuntlhanu, 29 Ndzati 2017.6.4. Khabinete yi navelela vadyuhari na vanhu lavakulu Siku ra Vanhu Lavakulu ra ntsako, leri nga ta tsundzukiwa hi Sonto, 1 Nhlangula 2017.6.5. MaAfrika-Dzonga va hlohloteriwa ku tirhisa n'hweti ya Nhlangula ku lemuka leswi nga endliwa na ku tinyikela loku endliweke ka vadyuhari eku fikeleleni ka ntshuxeko laha tikweni ra hina. I ntirho wa muaki wihi kumbe wihi, ku nga ri mfumo ntsena, ku nyika vuhlayiseki eka vadyuhari na mitlawa leyi nga le khombyeni.6.6.Phurogireme ya mpfuno wa vaaki wa Mfumo wa Afrika-Dzonga wu akiwile ehenhla ka ku kholwa loku tiyeke leswaku mpfuno wa nsirhelelo wa vaaki i mfanelo ya nkoka naswona i ya nkoka eka ku vuyelerisa ndzhuti eka vaakatiko. Midende yi susa ku tikeriwa eka mamiliyoni ya mindyangu na ku tirha swin'we na mfumo ku tlakusa lava nga le khombyeni leswaku swiyimo swa vutomi hi ku tisa ndzhuti.7. Ku lulamisela swikambelo7.1. Khabinete yi navelela vadyondzi leswinene, ngopfu ngopfu lava nga ka matiriki, loko va ha lulamisela swikambelo swa mahelo ya lembe.7.2. Ndzawulo ya Dyondzo ya Masungulo (DBE) yi famba hi nkarhi eka ku sungula ka swikambelo swa ka matiriki hi ti 16 ta Nhlangula 2017 leswi nga ta tsariwa hi ku tlula 798 000 wa machudeni lawa ya nga tsarisa.7.3. DBE yi ta fikelerisa nseketelo wo engetela eka lava nga le ka matiriki hi sayiti ya ka inthanete endzhaku ka nkarhi wa ku dyondza, na hi maheleni ya vhiki na mikarhi ya ku wisa.7.4. Khabinete yi kombela vantswari na vahlayisi ku ti vonakarisa eku seketeleni ka vadyondzi loko va ha lulamisela swikambelo.8. Vhiki ra Senthara ya Vukorhokeri ya Thusong ya Lembe na Lembe8.1. Mfumo wu gimetile ku humelela ka Vhiki ra Senthara ya Vukorhokeri ya Thusong ya Lembe na Lembe eka lembe leri, leyi humeleleke ku suka hi ti 18 ku fika hi ti 22 ta Ndzati 2017 ehansi ka nhlokomhaka leyi nge: ""Lembe ra OR Tambo - Ku Yisa Emahlweni mabindzu lamantsongo na lawa ya nga le xikarhi ni la ma kulu eka Tisentharata ta Vukorhokeri ta Thusong. 8.2. Lexi i xiphemu xa N'hweti ya Vukorhokeri bya Vaaki na ku seketeriwa hi Phurogireme ya Thusong hi ku kombisa phurogireme ya ku fikelela yo famba famba ya nhlanganelo na ku tirha kahle ka yona eka swilaveko swa vaakitiko.  Tisenthara ta Vukorhokeri ta Thusong ti tisa vukorhokeri byo tala bya mfumo na vuxokoxoko ekusuhi na vanhu. 8.3. Phurogireme yi fikelela kwalomu ka ntsevu wa mamiliyoni wa va vuyeriwa lembe rin'wana na rin'wana hi ku tirhisa phurogireme ya Ku fikelela yo famba famba leyi Nhlanganeleke, Vhiki ra Senthara ya Vukorhokerhi ya Thusong ya Lembe na lembe na Vufambisi bya Vuxokoxoko bya Mfumo na Vuhlanganisi (GCIS) eka xivandla. 8.4. Hi ku tirhisa phurogireme, mfumo wu ya emahlweni na ku lulamisa ku pfumaleka ka ku ringana ka khale hi ku tisa vukorhokeri bya risima ekusuhi na vaaki lava khale a va pfaleriwe ehandle eka nhluvukiso wa ikhonomi ya vaaki ka nkoka.8.5. Tisenthara ta Vukorhokeri bya Thusong yi tlhela yi nyika vaaki matimba hi swikili leswi nga swa nkoka na vuleteri ku antswisa vutomi bya vona, hi ku tirhisa vuxaka lebyi nga kona na mfumo, swiyenge swin'wana swa mfumo na sekithara ya mabindzu.8.6. Khabinete yi tlhela kombela vaaki ku ya emahlweni na ku tirhisa Tisenthara ta Vukorhokeri ta Thusong ku fikelela vukorhokeri bya nkoka byo fana na bya Timhaka ta Xikaya, Vatirhi, Ejensi ya Nsirhelelo wa Vaaki ya Afrika-Dzonga na Nkwama wa Tinghozi ta le Magondzweni.9. Myanmar9.1. Khabinete ya vilerisiwa hi makhombo ya vaakatiko  Rohingya lava nga baleka amakaya ya vona eMyanmar.9.2. Afrika-Dzonga ri seketela xitatimende xa Matsalanankulu wa UN, António Guterres, loyi a nga tshikilela mhaka ya vutihlamuleri bya Mfumo wa Myanmar ku fikelerisa nsirhelelo eka hinkwavo lava khumbhekaka, na ku tlhela va kombela tiejensi ta Vumunhu ku nyika mfikelelo eka vaaki lava lavaka mpfuno na nsirhelelo.9.3. Khabinete yi hlohlotela mihlangano hinkwayo ku herisa madzolonga na ku papalata ku ya emahlweni na ku xanisiwa ka vanhu na ku kombela leswaku xiyimo xa Tiko ra Rakhine ku va xilulamisiwa hi ku landzelela nawu.10.  Angola10.1.  Khabinete yi yima na Phuresidente Zuma hi ku hoyozela Rhiphabuliki ra Angola eka ku humelerisa Nhlawulo wa Xinawu wa Tiko. Phuresidente Zuma u nghenelerile eka Ntlangu wa ku Veka Phuresidente João Manuel Gonçalves Lourenço eLuanda hi Ravumbirhi, 26 Ndzati 2017.10.2.  Afrika-Dzonga na Rhiphabuliki ra Angola va avelana matimu lawa ya fanaka eka ku lwa na xikholoni na xihlawuhlawu. Ku sukela hi 1994, matiko lawa ya mbirhi ya yile emahlweni na ku kula na ku ndlandlamuxa vuxaka bya matiko ha vumbirhi.10.3.  Angola hi rin'wana ra leri Afrika-Dzonga ri nga na vuxaka lebyikulu bya bindzu eka tikonkulu ra Afrika na ku ya emahlweni ku kurisa vuxaka bya matiko ha vumbirhi.11. Ku hlaseriwa ka Vapfhumba va Netherland.11.1.  Khabinete yi alelana na ku khomiwa nkuzi eka vapfhumba lava humaka eNetherlands lava nga landzeleriwa ku suka Erivaleni ra Swihahampfhuka ra Matikoyamisava ra OR Tambo. MaAfrika-Dzonga hinkwavo vafanele va alelana na vukhamba lebyi, lebyi xungetaka ku kula ka sekithara ya vupfhumba leyi ya ka yi kula.  Khabinete yi tlhela yi kombela Vukorhokeri bya Maphorisa ya Afrika-Dzonga ku endla hinkwaswo leswi nga fanela ku khoma lava nga endla manyala lawa eka vukhamba bya vona. 11.2.  Khabinete yi kombela vaaki ku humesela ehandle na vuxokoxoko lebyi pfunaka vasindzisi va vulawuri bya nawu na ku kombela matimba hinkwawo ya nawu ku tirhisiwa eka lava kumiwaka va ri na nandzu.  12. Ku simekiwa ka buku ya nawu wa ndhavuko wa Bakoena Ba Mopeli12.1. Khabinete yi bela mandla eka ku simekiwa ka buku, Bakoena Ba Mopeli Customary Law of Succession and Genealogy, tanihi goza rikulu leri nga fikeleriwa eka vurhangeri bya xintu eAfrika-Dzonga.12.2. Holobye wa Mfumontirhisano na Timhaka ta Xintu, Tatana Des van Rooyen, na Vukosi bya Vuhosi Litsie III, Nhloko ya Vurhangeri bya Vuhosi bya Lesotho, vanghenelerile eka ntlangu lowu hi Musumbhunuku, 25 Ndzati 2017.12.3. Ndzawulo ya Mfumontirhisano na Timhaka ta Xintu yi sungule ku tsala matimu ya Vuhosi/Vukosikazi hi 2011. Buku leyi yi ta pfuna ku twisisa matimu ya Bakoena Ba Mopeli na ku cincana ka rixaka exitulwini xa vuhosi ku kota ku hlayisa matimu.B. Swibohonkulu swa Khabinete1. Maendlelo ya Vaaki va Nhluvukiso wa le Dzongeni wa Afrika (SADC)1.1. Khabinete yi pasisile ku cinciwa ka Maendlelo eka Vufambisi bya Mbangu na Nhluvukiso lowu Tiyeke wa SADC, hi Palamende. Xikongomelo xa maendlelo i ku seketela ku tirhisiwa hi ndlela leyi tiyeke na vufambisi bya ku cincana ka mindzilikano ya mbangu, leswi ku nga ku tsakela ka swirho swa matiko ya SADC.1.2. Afrika-Dzonga, tanihi mutshamaxitulu wa SADC ku sukela hi Mhawuri 2019 ku fikela hi Mhawuri 2018 ri tinyikerile ku tiyisisa matimba ya muganga ku hlayisa mindzilikano ya switirhisiwa swa ntumbuluko na ku hlohlotela nhluvukiso lowu tiyeke exikarhi ka muganga wa SADC.1.3. Leswi swifambelana na NDP, leyi rhangisaka vun'we bya muganga wa SADC na ku tiyisisa ku tiya ka mbangu na ku ringanana ka ku cincana ka ku hunguteka ka moya wa thyaka eka ikhonomi.2. Vun'we bya xinakulobye eka Khoniferense ya Vaholobye ya Ikhonomi ya Rihlaza2.1. Khabinete yi pasisile ku rhurhela Vun'we bya Migingiriko ya Khoniferense ya Ikhonomi ya Rihlaza ya Vaholobye hi Ndzati 2018. Xivandla lexi xi seketela matiko na miganga ku endla leswaku ku tiya ka tipholisi ta ikhonomi ya maendlelo swi va swa nkoka eka Ajenda ya 2030 ya Nhluvukiso wa ku Tiya.2.2. I phurogireme ya UN leyi lavaka ku tisa vun'we bya vutivi ku suka eka tiejensi ta UN ta ntlhanu leti ku nga, hi ku ya hi mavin ya tona; Phurogireme ya Mbangu wa UN, Mihlangano ya Vatirhi ya Matiko ya misava; Phurogireme ya Nhluvukiso ya UN, Nhlanganowa Nhluvukiso wa Tifeme ta UN na Vuleteri na Vulavisisi wa Nhlangano wa UN.2.3. Eku rhurheleni ka Khoniferense ya Vaholobye swi ya yisa emahlweni ajenda, laha kaya na le ka tikonkulu ra Afrika, eka kula loku hlanganeleke eka ku amukela moya wa thyaka lowu nga wu ntsongo na ndlela leyi nga tiya ya ikhonomi ya maxelo.3. Huvo ya Mati ya Umngeni3.1 Khabinete yi lemukisiwile hi xiyimo xa Huvo ya Mati ya Umngeni leyi ku nga huvo ya mati ya xiyimo xa vumbirhi etikweni leyi nghenisaka mali yo ringana R2,4 wa tibiliyoni ta tirhandi na mpimanyeto wa Matirhiselo ya Mali ya malembe ya ntlhanu ya ku tlula nkombo wa tibiliyoni ta tirhandi.  Khabinete yi lemukisiwile hi mbhurisano wa Ndzawulo ya Mati na Nkululo lowu nga eku humeleleni na vavekisi.3.2 Ku kota ku tshamisekisa timhaka ta mafumelo eka Huvo ya Khabinete yi pasisile ku thoriwa ka Huvo ya Nkarhinyana loko Holobye a ha hatlisisa phurosese ya ku thoriwa ka Huvo leyi heleleke ya Mati ya Umngeni. Khabinete yi enetekile hi ntirho wa Holobye lowu a ri ku wu endleni ku tshamisekisa Huvo ya Mati ya Umngeni.C. Milawumbisi1. Nawumbisi wa ku Cinciwa ka ku Kamberiwa ka Misava1.1. Khabinete yi pasisile ku hangalasiwa ka Nawumbisi wa ku Cinciwa ka ku Kamberiwa ka Misava leswaku ku nyikiwa mavonelo. Nawumbisi wa ku Cinciwa ka Nawu wa ku Kamberiwa ka Misava wa 1997 (Nawu wa 8 wa 1997).1.2. Ku cinciwa ku yisa emahlweni vutihlamuleri na mafumelo na ku fikelerisa ku thoriwa ka swirho swin'wana eka Huvo ya Vulawuri ya Vukamberi, ku kota ku yisa emahlweni vulawuri eka nkambelo wa misava eAfrika-Dzonga.1.3.Nawumbisi wu tlhela wu lava ku lawula vukamberi bya misava ya Afrika-Dzonga hi ku tiyisisa Mulawurinkulu wa ku Kambela ku tirhisa vuangameri bya tiko na vufambisi eka xivumbeko xa misava, nkambelo wa xivumbeko xa misava, swa tindhawu na vukorhokeri bya vuxokoxoko bya misava.2. Nawumbisi wa ku Cinciwa ka Milawu ya Sayense na Thekinoloji wa 20172.1. Khabinete yi pasisile ku hangalasiwa ka Nawumbisi wa ku Cinciwa ka Sayense na Thekinoloji wa 2017 leswaku ku nyikiwa mavonelo. Nawumbisi wu ringanyeta vun'we na ku ringanana ka swipimelo leswi lawulaka vilawuri na mafumelo ya mabindzu ya mfumo eka vuviki eka Holobye wa Sayense na Thekinoloji. Leswi swi ta tiyisisa vun'we eka hinkwaswo swilaveko leswi lavekaka ki ringaneriwa na phurosese leyi faneleke ku landzeleriwa hi mabindzu ya mfumo loko swi ta eka mafumelo.D. Mitlangu leyi landzelaka1. N'hweti ya Vutleketli1.1. N'hweti ya Mhawuri 2017 yi fungha N'hweti ya Vutleketli ehansi ka Nhlokomhaka leyi nge: ""Hikwerhu hi yisa Afrika-Dzonga emahlweni."" Khabinete yi kombela hikwavo ku tirhisana ku tiyisisa leswaku miako ya vutleketli bya tiko yi vuyerisa hinkwavo na ku hlohlotela vatirhisi ku teka vutihlamuleri na ku tirhisa milawu ya vuhlayiseki bya le magondzweni tanihi xiphemu xa vutomi bya vona bya masiku hinkwawo. Hi Ku tirhisana swin'we hi nga hunguta mafu ya le magondzweni1.2. Hi nkarhi wa N'hweti ya Vutleketli, mfumo - hi ku rhangeriwa hi Ndzawulo ya Vutleketli - wu ta kombisa ku vuyeriwa ka ikhonomi hi sekithara hi ku kombisa vukorhokeri bya miako ya vutleketli eka vuhahisi, swa le lwandle, vutleketli bya vaaki, magondzo na xitimela. Ku simekiwa ka tiko ku ta khomeriwa Erivaleni ra Mitlangu ra Sinaba ra Daveyton eDorobeni ra Ekurhuleni hi ti 29 Ndzati 2017.1.3. Vuvekisi eka sekithara ya vutleketli swi hlohlotela nhluvukiso na ku tumbuluxa mitirho tanihi Kungu ra Swiga swa Kaye ra Afrika-Dzonga, leri lavaka ku kurisa ikhonomi na ku tumbuluxa mitirho leyi lavekaka. Vuvekisi lebyi byi ta tiyisisa ku aka eka nhlanganelo wa vutleketli bya nhlanganelo wa vutleketli laha tikweni.2. Afrika-Dzonga ri ta rhurhela ntshamo wa Afrika-Dzonga-Zimbabwe eka Khomixini ya matiko ha vumbirhi (BNC).Phuresidente Jacob Zuma u ta rhurhela varingani va le Zimbabwe, Muchaviseki Phuresidente Robert Mugabe, loyi a nga ta va eAfrika-Dzonga ku sukela hi ti 03 Mhawuri 2017 eka ntshamo wa Vumbirhi wa BNC exikarhi ka Afrika-Dzonga na Zimbabwe. Nwanano wa ku tumbuluxa NBNC wu sayiniwile hi 2015 Dzivamisoko na ku pfuriwa ximfumo hi Mhawuri 2016 eHarare, eZimbabwe.Afrika-Dzonga na Zimbabwe va na vuxaka lebyi nga kahle bya xipolitiki, ikhonomi na vuxaka bya vaaki lebyi humaka eka matimu lawa ya fanaka lawa ya sukaka eka malembe ya kahle. Matiko ha vumbirhi ya va avelani vuxaka lebyi nga humeki eka vuxaka bya matimu kambe na ku tirhisana ka vuxaka bya ikhonomi. Zimbabwe hi rin'wana ra matiko ya le henhla na Afrika-Dzonga - matiko ya vuxaka ya ntlhanu ya laha Tikweninkulu, lawa vuxaka bya ku xaviselana byi kombaka ku kula hi lembe na lembe.   Hi 2016, Afrika-Dzonga ri rhumela eZimbabwe tinhundzu to ringana kwalomu ka R29.3 wa tibiliyoni..E. Mahungu ya nkoka.1. Siku ra ku velekiwa – Mama Winnie Madikizela-Mandela1.1. Khabinete yi yima na rixaka eka ku navelela Mama Winnie Madikizela-Mandela, loyi a tiviwaka tanihi Manana wa Rixaka, siku ra ntsako ra ku velekiwa loko a khoma malembe ya 81 hi Ravumbirhi, 26 Ndzati 2017.1.2. Mama Madikizela-Mandela hi wun'wana wa MaAfrika-Dzonga loyi a tlangeriwaka tanihi wun'wana wa valwela ntshuxeko. Khabinete ya n'wi khensa eka vukorhokeri eka ku Lwela ntshuxelo na ku n'wi navelela lembe ra mikateko eka lembe leri taka eka varhandziwa va yena na ndyangu.2. Banyana Banyana2.1. Khabinete yi hoyozela Banyana Banyana eka ku hlula ka vona eka Vunghwazi bya COSAFA bya Vamanana bya 2017 endzhaku ka loko va hlurile Zimbabwe hi 2-1 eka ntlangu wo gimeta eBulawayo. Banyana Banyana va tlakusa mujeko wa Afrika-Dzonga hi ku tinyungubyisa na leswaku matirhelo ya vona ya hlohlotela vantshwa na lava na nyiko eAfrika-Dzonga ku tirha hi ku hiteka.3. Ku ninginika ka misava eMexico3.1. Khabinete yi yima na Afrika-Dzonga eka ku engetela marito yi Chavelela eka Phuresidente Enrique Peña Nieto wa Matiko ya Vun'we bya Mexico na vanhu va le Mexico endzhaku ka khombo leri hlomulaka mbilu ra ku ninginika ka misava, tsunami na xidzedze, leswi nga va nga mafu ya 225 na ku onhiwa ka miako.F. Ku thoriwaKu thoriwa ku va kona endzhaku ka nkambelo wa tidyondzo na mbhasiso lowu faneleke.1. Khabinete yi pasisile ku thirwa ka Huvo ya Nkarhinyana ya Huvo ya Mati ya Umngeni:a. Manana Ziphozethu Mathenjwa (Mutshamaxitulu);b. Manana Nompumelelo Chamane;c. Tatana Visvin Reddy;d. Tatana David Dikoko;e. Manana Zodwa Manase;f. Muyimeri Tshidi Hatashe; nag. Tatana Midiavhathu Tshivhase.2. Swirho leswi nga ta tirha eka Vulawuri bya ku Yisa Emahlweni:a. Tatana Sandile Bubele Siyaka (theme ya vumbirhi);b. Tatana Ntshengedzeni Anthony Michael Tshivhase (theme ya vumbirhi);c. Tatana Christopher Ewing (theme ya vumbirhi);d. Tatana Ebrahim Aboobaker Moolla (theme ya vumbirhi);e. Manana Nonzukiso Zukie Siyotula; naf. Manana Nocamagu Nomfundo Mbulawa.3. Valawuri lava nga ri ki eka Vulawuri eka Huvo ya Ndzindzakhombo ya Swikweleti swa Tinhundzu leti Rhumeriwaka swa SOC ya Afrika-Dzonga:a. Tatana Dhevendren Dharmalingam (Mutshamaxitulu);b. Manana Vuyelwa Matsiliza (thoriwa nakambe); nac. Mannana Siobhain O’Mahony (thoriwa nakambe).4. Tatana Patrick Khulekani Dlamini u thoriwile nakambe tanihi Murhangerinkulu wa Bangi ya Nhluvukiso ya Afrika-Dzonga na ku va Mulawurinkulu wa Huvo.Vuxokoxoko: Manana Phumla Williams - Mulawurinkulu wo KhomelaRiqingho ra le nyongeni: 083 501 0139 "
Xitatimente xa Nhlengeletano ya Khabinete xa ti 18 Nhlangula 2017,19 Oct 2017,https://www.gov.za/speeches/statement-cabinet-meeting-18-october-2017-19-oct-2017-0000,https://www.gov.za/ts/speeches/statement-cabinet-meeting-18-october-2017-19-oct-2017-0000,"Khabinete yi hlanganile hi Ravunharhu, 18 Nhlangula 2017, eTuynhuys, eKapa.A. Xiyimo xa Khabinete eka Timhakankulu1. Siku ra Ntshunxeko wa Swihangalasamahungu1.1. Khabinete yi hlangana na MaAfrika-Dzonga ku tsundzuka Siku ra Ntshunxeko wa Swihangalasamahungu hi Ravumune, 19 Nhlangula 2017.1.2. Swihangalasamahungu swi tirhile ntirho wa nkoka swonghasi eka ku lwisana na xihlawuhlawu, ku humesela erivaleni maxangu na tihanyi leti endliweke hi mfumo wa xihlawuhlawu. Nan'waka ri fungha 40 wa malembe kusukela loko mfumo wa xihlawuhlawu wu yirisile maphephahungu yo seketela ncinco wa vaaki yo tanihi World, Weekend World na Voice.1.3. Namuntlha, ntshunxeko wa swihangalasamahungu wu simekiwile hi ndlela yo tiya eka Vumbiwa ra Afrika-Dzonga naswona wu tama wa ha ri xihlawulekisi xa nkoka xa rixaka ra ka hina leri hluvukaka.1.4. Khabinete yi ya emahlweni yi khutaza yi MaAfrika-Dzonga ku ya emahlweni va kondletela mfikelelo eka mahungu na ku tirhisa mfanelo ya ntshuxeko wa swihangalasamahungu hi ndlela ya vutihlamuleri ku pfuna ku aka Afrika-Dzonga ra hinkwavo leri nga na vun'we, leri nga yiki hi nghohe, leri nga yiki hi rimbewu, ra xidemokirasi na ku va leri humelelaka.2. Ikhonomi ya Malwandle2.1. Khabinete yi hoyozela Phuresidente Jacob Zuma eku nyikeni xiviko eka vakhumbheki eka nsimeko wa Operation Phakisa eka Ikhonomi ya Malwandle naswona yi rhamba vakhumbheki hikwavo ku ya emahlweni va tirhisana na mfumo ku humesa vuswikoti bya ikhonomi ya malwandle ya hina.2.2. Ikhonomi ya Malwandle se yi hoxile xandla hi kwalomu ka 4.4% eka  Swimakiwa Hinkwaswo swa Tiko swa Afrika-Dzonga naswona xiviko xa Phuresidente eka vanghenisaxandla xi kombisa hi ndlela ya matimba matshalatshala ya nhlanganelo na nseketelo wa vatirhisani hinkwavo va mfumo lava tirhisaka vuswikoti lebyikulu.2.3. Tiphurojeke ta Ikhonomi ya Malwandle kufika sweswi ti humesile R24.6 wa tibiliyoni leti katsanisiweke eka vuvekisi kusuka eka mfumo na sekitara leyi nga riki ya mfumo, naswona ti tumbuluxile ku tlula 6 500 wa mitirho.2.4. Vuvekisi lebyikulu eka Ikhonomi ya Malwandle, lebyi fambisiweke hi ku tirhisa swinavetisi swa mfumo, byi kongomisiwile eka nhluvukiso wa switirhisiwa, ngopfungopfu mihlaluko, vumaki, vumakaswikwekwetsu, nkuriso wa swiharhi na swimilani swa le matini na mivalango ya xisayense eka sekitara ya oyili na gasi.2.5. Mfumo wu kunguhata ku tumbuluxa xitirhisiwa xa vumakelaswikwekwetsu xin'we lexikulu eka hinkwaswo edzongeni wa Afrika. Phaka ya Vumakaswikwekwetsu ya KwaZulu-Natal eka Hlaluko ra Durban yi ta hlengeleta vuswikoti kusuka eka vuvekisi lebyintshwa, tinhundzu leti rhumeriwaka ematikweni mambe na ku tumbuluxiwa ka mitirho.3. Vuendzi bya mfumo ku ya eZambia3.1. Khabinete yi amukela mivuyelo kusuku eka Vuendzi bya Mfumo bya Phuresidente Zuma ku ya eRhiphabuliki ra Zambia kusuka hi ti 12 kufika ti 13 Nhlangula 2017.3.2. Min'wangulano exikarhi ka Phuresidente Zuma na ntangha yakwe hi ntirho ya Zambia Edgar Lungu yi tiyisile vuxaka lebyi nga kona bya xipolitiki, xiikhonomi na vuxaka bya mfuwo exikarhi ka matiko lamambirhi, lebyi seketeriwaka hi vuxaka bya swa matimu byo tiya lebyi tumbulukeke kusuka emalembeni ya nyimpi ya ntshuxeko.3.3. Tiphuresidente letimbirhi ti pfurile ximfumo ndhawu ya OR Tambo National Heritage eChelstone, Lusaka, hi ku xixima vuhoxaxandla bya OR Tambo eka nyimpi ya ntshuxeko edzongeni wa Afrika.3.4. Zambia yi tama ya ha ri rin'wana ra vatirhisani va bindzu va le henhla va Afrika-Dzonga exifundzeni na le tikwenikulu. Ntirhisano wa swa ikhonomi exikarhi xa Afrika-Dzonga na Zambia wu ya emahlweni wu kula, laha tinhundzu leti rhumeriwaka ematikweni mambe ta Afrika-Dzonga ku ya eZambia ti endleke kwalomu ka R30 wa tibiliyoni hi lembe ra 2016. Matiko lamambirhi ya tirhisana eka swiyenge swo hambanahambana, ku katsa mabindzu na vuvekisi, sayense na thekinoloji, vusirheleri, vurimi, mbangu, eneji na rihanyo.4.  Vuendzi byo tirha ku ya eNigeria4.1. Khabinete yi hoyozela Phuresidente Zuma eka ku va a xiximiwile hi xifaniso na xitarata leswi thyiweke mavito ya yena eNigeria, hi nkarhi wa vuendzi byo tirha ku tiyisa vuxaka bya vaaki na ikhonomi na mitirhisano yin'wana.4.2. Gavhenara wa Xifundzakulu xa Imo, Rochas Okorocha, u nyikile Phuresidente Zuma Sagwati ra Meriti ya Imo, sagwati ra le henhlahenhla ra Xifundzakulu leri nyikiwaka lava endleke ku hambana eka nhluvukiso wa le migangeni ya ka vona.5. Nhlengeletano ya Huvo ya Vaholobye ya Indian Ocean Rim (IORA) ya vu 175.1. Afrika-Dzonga ri sungule Vutshamaxitulu bya IORA eka nhlengeletano ya vu 17 leyi khomeriweke eDurban kusuka hi ti 14 kufika 18 Nhlangula 2017.5.2. Nkongomelo wa Afrika-Dzonga wa nkarhi wa rona wa ku va ehofisini i “Ku Hlanganisa Vanhu va Afrika, Asia, Australasia na Middle East hi Ntirhisano lowu Antswisiweke wa ku Rhula, Ntshamiseko na Nhluvukiso lowu Yisekaka Emahlweni”.5.3. Khabinete yi vule nakambe ku tiboha ka yona hi vutshamaxitulu lebyi eka ntirhisano wa xifundza wo yisa emahlweni eka swiyenge swo tanihi ikhonomi ya malwandle; ku nyika matimba eka ikhonomi wa vavasati; ku tlakusa mabindzu lamatsongo, ya le xikarhi na lamatsongo swinene; ku nyika matimba eka vantshwa, na ntirhisano eka swa tidyondzo, sayense na thekinoloji.6.  Tinhlengeletano ta lembe na lembe ta Nkwama wa Timali wa Matiko ya Misava (IMF) na Bangi ya Misava6.1. Khabinete yi hlamuseriwile hi Holobye wa Timali, Tat. Malusi Gigaba, hikwalaho ka vungheneri bya Afrika-Dzonga eka tinhlengeletano ta lembe na lembe ta Bangi ya Misava na IMF ya 2017, leti veke kona kusuka hi ti 13 kufika ti 15 Nhlangula 2017.6.2. Tinhlengeletano ti nyike xivandlanene xa ku hlela nhluvuko wa matiko eka timhaka ta nhluvukiso na ku tivisa mapfhumba ya rona Afrika-Dzonga eka nhluvukiso wa ikhonomi ya vaaki, ku kula loku katsaka hinkwaswo, ku tumbuluxiwa ka mitirho na ku hungutiwa ka vusweti.6.3. Khabinete yi tlhele yi hlamuseriwa ku ya emahlweni hi nhlengeletano leyi Holobye Gigaba a yi khomeke na tiejensi to pima swikweleti swa matiko lama tifumaka na vavekisi ku tiyisisa nakambe tipholisi na maendlelo ya nkarhi wa sweswi ya Afrika-Dzonga eka matikhomelo lamanene ya swa timali.6.4. Khabinete ya eneriseka hi ku tiyisisa nakambe loku nyikiweke vavekisi eka makungu ya mfumo ya ku kurisa ikhonomi na ku tiboha ka mfumo ku tirhana na swiphiqo swa mfumo eka mavandla ya ka hina lama nga ehansi ka vun'wini bya mfumo.6.5. Xitatimente xa Pholisi ya Mpimanyeto wa Theme ya le Xikarhi xi ta andlariwa ePalamende, eKapa, hi ti 25 Nhlangula naswona xi ta katsakanya makungu ya matirhiselo ya timali ya mfumo eka malembe manharhu lama taka.7.  Nhluvukiso wa switirhisiwa7.1. Khabinete hi hoyozerile mpfuneto lowukulu eka nhluvukiso wa switirhisiwa swa mfumo hi ku hundzisiwa ka ximfumo ka mabiloho manharhu eBotlokwa eLimpopo hi Phuresidente Zuma hi ti 17 Nhlangula 2017.7.2. Ejensi ya Magondzo ya Rixaka ya Afrika-Dzonga yi akile mabuloho ya Botlokwa, lama nga na buloho rin'we ra gondzo na mabuloho mambirhi ya van'wamilenge eN1 exikarhi Polokwane na Makhado.7.3. Khabinete ya tshemba leswaku phurojeke leyi yi ta antswisa swinene swiyimo swa ku teka tendzo na vuhlayiseki bya vatirhisi va magondzo hinkwavo endhawini leyi.8.  Mabindzu lamatsongo na ya le xikarhi8.1. Khabinete yi hoyozela Ndzawulo ya Nhluvukiso wa Mabindzu Lamatsongo eka ku rhurhela Nkombiso wa Mabindzu Lamatsongo na ya le Xikarhi (SME) ya Matiko ya China, tanihileswi wu hoxaka xandla eka ku humesa makete wa China wa mabindzu lamatsongo na mabindzu ya nhlanganelo ya Afrika-Dzonga. Nkombiso wa SME wu le ku yeni emahlweni eGuangzhou, China kusuka hi ti 10 kufika ti 27 Nhlangula 2017.8.2. Mabindzu lamatsongo hi wona xivindzi xa ikhonomi ya hina na njhini ya ku kula ka ikhonomi na ku tumbuluxiwa ka mitirho eAfrika-Dzonga, naswona ku nghenela ka hina eka nkombiso wa mabindzu ku tlakusile mfikelelo eka timakete na swivandlanene eka ku kurisa mabindzu.8.3. Khabinete ya tshemba leswaku leswi swi kombisa ku tiboha ka mfumo eka xikongomelo xa ku tlakusa na ku yisa emahlweni vubindzu. Ku vekisa eka mabindzu lamatsongo swi ta pfuna tiko ku angula eka mitlhontlho ya ikhonomi ya vaaki ya sweswi.9.  Vupfhumba9.1. Khabinete yi amukela ku simekiwa ka Phurogireme ya Valanguteri va Vupfhumba ya Rixaka eSoweto, hi Ravumbirhi, 17 Nhlangula 2017, leri nga na xikongomelo xa ku tlakusa ntokoto wa vaendzi xikan'we na ku antswisa vuhlayiseki bya vapfhumba.9.2. Ndzawulo ya Vupfhumba, hi ku tirhisana na Vulawuri bya Vupfhumba bya Gauteng, yi simekile pfhumba eXitarateni xa Vilakazi, lexi xi nga xitarata xi ri xoxe emisaveni lexi tinyungubyisaka hi vutshamo bya Vaxiximiwa va Sagwati ra Nobel vambirhi – Khale ka Phuresidente Nelson Mandela na Archbishop Emeritus Desmond Tutu. 9.3. Pfhumba leri ri fambisana na swikongomelo swa Kungu ra Nhluvukiso ra Rixaka (NDP) naswona ri na xikongomelo xa ku tumbuluxa mitirho ya 200 ya vantshwa, lava va nga ta leteriwa ku va valanguteri eka tindhawu ta vupfhumba ku ringana nkarhi wa 36 wa tin'hweti.9.4. Khabinete yi khutaza vini va mabindzu na miganga eGauteng ku tirha na valanguteri va vupfhumba ku antswisa vuhlayiseki bya vapfhumba na ku lawula vuswikoti bya ikhonomi kusuka eka xiyenge leyi.10. Sayense na Thekinoloji10.1. Khabinete yi amukela na ku hoyozela vativi va sayenselava va ngheneleke mbalango wa tithelesikopu wa Muako wa Thelesikopu ya Ntivotinyeleti wa Afrika-Dzonga (SAAO) na Thelesikopu Leyikulu ya Dzongeni wa Afrika (SALT). Leswi swi vangile ntirhisano wa matiko lowu nga si tshamaka wu va kona ku lavisisa masungulo ya vuthumbhi byo sungula bya gandlati ra giravhithi leri humesiweke hi tinyeleti timbirhi ta tinyutironi leti tlumbaneke. Nakambe ntlumbano lowu wu tlhele wu vanga mbhuluko wa khilonovha wa ku vonakala. Khilonovha i xiendleko xa ntivotinyeleti lexi endlekaka eka sisiteme ya swilo swimbirhi loko tinyeleti ta tinyutironi timbirhi kumbe nyeleti ya nyutironi na nkele wa ntima swi pfangana.10.2. Vuthumbhi lebyi byi fungha ku fika ka nkarhi lowuntshwa wa asitirofizikisi, xiendleko xa ntumbuluko wa misava na tinyeleti lexi voniweke eka ngulumelo wa nkokelamisaveni na ku vonakala. SALT na tithelesikopu tin'wana ta SAAO ti nyikile switiviwa swo sungulasungula eka leswi swi vonakaka swi ri swiendleko swa asitirofizikisi leswi nga tshama swi dyondziwa.10.3. SALT na SAAO ti le xikarhi ka yin'wana ya 70 ya miako ya thelesikopu leyi kumekaka ehansi na le mpfhukeni leyi hlanganeke na ku buluka wa lokukulu ka tinyeleti timbirhi ta nyutironi leti tlumbaneke, xikan'wekan'we endzhaku ka loko magandlati ya xoko ya giravhithi ya thumbhiwile hi Muako wa Thelesikopu wa Magandlati ya Giravhithi ya Nkatsano wa ku Vonakala ka Leyizara lowu kumekaka eUnited States na muthumbhi wa Virgo loyi a kumekaka eYuropa.11. Nkhuvu wa Misava wa Vantshwa na Swichudeni11.1. Russia yi le ku rhurheleni Nkhuvu wa Misava wa Vantshwa na Swichudeni wa 2017 kusuka hi ti 14 kufika 22 Nhlangula 2017, lowu ku nga ku ngheneleleni ka ku tlula 20 000 wa vantshwa vo huma eka 150 wa matiko.11.2. Xikongomelo xa nkhuvu i ku tisa endhawini yin'we vantshwa va misava eka mhaka ya vululami, ku tiyisa vuxaka bya matiko, na nhluvukiso wa vuxaka bya le xikarhi ka tinxaka na bya le xikarhi ka mifuwo.12. Nsirhelelo wa vana12.1. Khabinete yi kombisile ku khumbeka hikwalaho ka swiviko swo vavisa swa vugevenga ehenhla ka vana, xin'wana lexa ha ku vaka kona ku nga ri khale ngopfu ku nga nxaniso wa swa masangu lowu ehleketeleriwaka wa ku tlula 80 wa vana va xikolo eka Xikolo xa le Hansi xa AB Xuma eOrlando, Soweto hi murindzi wo tsemakanyisa vana va xikolo gondzo. Ndzawulo ya xifundzakulu ya hoyozeriwa eka n'wangulo wa xihatla hi ku susa, xikan'wekan'we, vufambisinkulu bya xikolo, ku tisiwa vakondleteri na ku simeka vulavisisi hi huvo leyi tiyimeleke.12.2. Khabinete yi rhamba miganga hinkwayo eAfrika-Dzonga ku tirhisana ku sirhelela vana hinkwavo eka muxaka wihi kumbe wihi wa khombo na nxaniso, na ku tirhisana na maphorisa ya muganga ku endla miganga yi tshama yi hlayisekile.13. Swikambelo13.1. Khabinete ya tshemba leswaku swikambelo swa xikolo swa ku hela ka lembe swi ta ya emahlweni ku ri hava nkavanyeto endzhaku ka ku kombisa ku vilela ka ntshungu ka vhiki leri leyi loku a ku rhangeriwile hi Nhlangano wa Vadyondzisi wa Xidemokirasi wa Afrika-Dzonga (SADTU).13.2. SADTU yi nyikile memorandamu eka Holobye wa Dyondzo ya le Hansi, Man. Angie Motshekga, loyi a tiboheke ku ololoxa swiphiqo swa swivilelo hi ku hatlisa hilaha swi kotekaka hakona. I swa nkoka leswaku vakhumbheki hinkwavo va tirhisana ku tumbuluxa mbangu wo tirheka ku kotisa vadyondzi hi ndlela yo antswa ku kongomisa eka ku dyondza na swikambelo swa vona.14. Swidzedze14.1. Khabinete yi komba nchavelelo wa le mbilwini eka varhandziwa va lavaya va lahlekeriweke hi vutomi bya vona eka swidzedze leswa ha ku vaka kona eka swiphemu swin'wana swa tiko.14.2. Nakambe Khabinete yi khensa vatinyiketi hinkwavo, mihlangano ya leyi nga na ku navela kun’we ya vaaki, miganga, vatirhi va mphalalo-mpfuno na swipanu swa Mafambiselo ya Mhangu eka ku pfuna volava va khumbekeke.14.3. Holobye wa Mfumontirhisano na Timhaka ta Xintu, Tat. Des van Rooyen, eka xiyimo xa yena tanihi murhangeri wa Senthara ya Mafambiselo ya Mhangu ya Rixaka eAfrika-Dzonga, u endzerile tindhawu leti khumbekeke hi swidzedze na timpfula ta matimba eka Masipalankulu wa Doroba ra eThekwini eKwaZulu-Natal hi ti 13 Nhlangula 2017 na le ka Masipala wa Muganga wa Doroba ra Mogale eGauteng hi ti 16 Nhlangula 2017.Hikwalaho ka timpfula ta matimba na swidzedze leswi hlaseleke swiphemu swo tala swa tiko, 19 wa vutomi byi lahlekile na swona ku tlula 20 wa vanhu va vavisekile. Nakambe Holobye van Rooyen u endzerile tindhawu ta leti ta ha ku humeleriwaka hi timhangu ePhilippi eKapa-Vupeladyambu laha tsevu wa swirho swa ndyangu, ku katsa na vana vanharhu, swi lahlekeriweke hi vutomi bya swona hikwalaho ka ndzilo lowu mbumburheleke tiyindlu tinharhu ta mixaxa na vhengelexiphaza.15. Life Esidimeni15.1. Khabinete yi amukela ku sungula ka endlelo ra xitshunxo xa nkwetlembetano rin'wana ra Life Esidimeni tanihileswi swi nga ta va masungulo ya makumu eka mindyangu ya vavabyi lava loveke.15.2. Khabinete yi humesa ntshembo hi vutalo eka Xandla xa Muavanyisinkulu xa Khoto ya Vumbiwa Dikgang Moseneke, loyi a fambisaka nandzu lowu naswona yi navelela hi ku tshembeka swirho swa mindyangu matimba tanihiloko swi vona leswi swi nga vaka swi ri xivangelo xo tika xa khomborifu leri.15.3. Vulavisisi lebyi a byi fanelangi ku pfuna ntsena eka ku tisa makumu eka mindyangu leyi khumbekaka kambe na ku tirha ku nyika tidyondzo eka mfumo hi ku angarhela. Mfumo wa tiboha ku nyika vukorhokeri bya risima eka MaAfrika-Dzonga hinkwawo.16. Mukhuhlwana wa Tinyenyana16.1. Khabinete yi tshembisiwile leswaku Ndzawulo ya Vurimi, Swihlahla na swa Tinhlampfi (DAFF) yi le ku endleni vulanguteri bya nkarhi hinkwawo eka mapurasi ya tiko hinkwaro hi ku ringeta ku sivela ku hangalaka ka ntungu wa Mukhuhlwana wa Tinyenyana (HPAI) H5N8.16.2. Ntshikelelo wa mukhuhlwana wa tinyenyana wu thumbiwile eka tinyenyana. Khabinete yi khutaza vaaki ku sukela ku khomakhoma tinyenyana to vabya na leti nga fa naswona va nga ringeti ku phamela tinyenyana ta nhova kambe va nga ha mangala tinyenyana leti ehleketeleriwaka ku va ti vabya eka vulawuri bya le ndhawini.17. Mihlaselo ehenhla ka Maphorisa17.1. Khabinete yi sola nhlaselo ehenhla ka tsevu wa swirho swa Vukorhokeri bya Maphorisa ya Afrika-Dzonga eVanderbijlpark eGauteng hi ti 10 Nhlangula 2017 hi vaakandhawu.17.2. Tiejensi ta nsindziso wa nawu ti nyikiwile matimba ya ku sirhelela rixaka eka xiendlo xihi kumbe xihi xa vugevenga. Hikokwalaho, a ku na ntsengo wa nhlundzuko wu nga nyikaka xivangelo eka munhu wihi kumbe wihi xa ku hlasela tiejensi ta nsindziso wa nawu. 17.3. Khabinete yi hlohlotela vaakandhawu lava ku tirhisana na maphorisa ku khoma swigevenga leswi na ku pfuna ku endla Afrika-Dzonga ri hlayiseka swinene eka hinkwavo.B. Swiboho swa Khabinete18. Nongonoko wa Tiyindlu ta Vaaki18.1. Khabinete yi tivisiwile hi mikumo na swibumabumelo swa Nkhumbho na Nkambelo wa Nsimeko wa Phurogireme ya Tiyindlu ta Vaaki na kungu ro antswisa, hi xikongomelo xa ku ololoxa tipheteni ta matshamelo ya xihlawuhlawu hi ku antswisa ndhawu ya matshamelo na mpfanganiso wa tiphurojeke ta tiyindlu.18.2. Phurogireme leyi yi nyika vutshamo bya rhente yo fikeleleka eka mindyangu ya malinghena ya le hansi na ya le xikarhi eka tindhawu laha swiyimo swa timakete nkarhi wun'wana a swi ta va siya ehandle kumbe ku avela tiyindlu leti nga ringanelangiki.18.3. Leyi i phurogiremeba yi ri roxe leyi yi susumetaka ku hakeriwa ka swikweleti; yi tekelaka enhlokweni ku yiseka emhalweni ka swa timali ta nkarhi wo leha ka tiphurojeke; na ku tumbuluxa ndzhendzeleko wa swa timali lowunene na vahiri lava hakelaka tirhente na mihlangano ya tiyindlu ta vaaki leyi hakelaka tirhente, swibalo, na tihakelo ta vukorhokeri eka timasipala.18.4. Xiviko lexi xi pfuna tindzawulo leti faneleke eka ku antswisa ku ya emahlweni makungu ya tona ya matirhelo ya tindzawulo to hambanahambana. Xiviko hi vutalo xi ta vekiwa eka webusayiti ya Ndzawulo ya Nandzeleriso na Nhlahluvo wa Matirhelo kun’we na Vulawuri (www.dpme.gov.za).19. Vukorhokeri bya Vantshwa bya Rixaka (NYS)19.1. Khabinete yi pasisile Rimba ra Phurogireme ra NYS leri pfuxetiweke na ku antswisiwa tanihi xiphemu xa vantshwa tanihi vaakatiko lava gingiritekaka va Afrika-Dzonga.19.2. NYS i mukotisi wa vantshwa eAfrika-Dzonga ku va vaakatiko lava gingiritekaka va tiko na ku hoxa xandla hi ndlela leyinene eka nhluvukiso wa tiko loko ku ri karhi ku fikeleriwa nhluvukiso wa munhu yena n'wini na wa xiphurofexinali. Leswi swi ta khumba vantshwa lava nghenelelaka eka migingiriko leyi vuyerisaka vaakandhawu va miganga loko ku ri karhi ku hluvukisiwa vuswikoti hi vukorhokeri na ku dyondza ku endlela leswaku swivandlanene swa vona swa ku nghena hi ndlela leyi humelelaka eka timakete ta vatirhi na ku va van'wamabindzu swi tiyisiwa.20. Foramu ya Afrika ya vu3 ya Vhiki ra Mphakelo wa Vuxokoxoko bya Vukorhokeri bya Switsundzuxo swa Vurimi20.1. Khabinete yi pasisile ku rhurheriwa ka Foramu ya Afrika ya vu3 ya Vhiki ra Mphakelo wa Vuxokoxoko bya Vukorhokeri bya Switsundzuxo swa Vurimi, leyi nga ta khomeriwa eKwaZulu-Natal kusuka hi ti 30 Nhlangula kufika ti3 Hukuri 2017.20.2. Xiendleko lexi xi fambisana na NDP naswona xi kuma nsirhelelo wa swakudya tanihi ndlela ya ku tirhana na ntlhontlho xinharhu wa mpfumaleko wa mitirho, vusweti na nkandzingano.20.3. Nkongomelo i: “Ku tlakusa vurimi lebyi fambelanaka na maxelo: ku pfanganisa vantshwa, vavasati, na ncinco wa xidijitali”, naswona xiendleko lexi xi ta khomeriwa ehansi ka vurhangeri bya DAFF, hi ku tirhisana na Nhlangano wa Afrika-Dzonga wa Mphakelo wa Vuxokoxoko bya Vurimi na Foramu ya Afrika ya Vukorhokeri bya Switsundzuxo swa Vurimi.20.4. Netiweke leyi ya tikokulu ya Mphakelo wa Vuxokoxoko bya Vurimi na Vukorhokeri bya Switsundzuxo (AEAS) eAfrika yi nyika pulatifomo ya ku dyondzisana na maendlelo lamantshwa exikarhi vaphakeri va AEAS eAfrika na le misaveni hinkwayo.20.5. Nakambe NDP yi seketela vuantswisi eka nhluvukiso wa swikili na vuleteri eka sekitara ya vurimi, ku katsa na vuleteri bya swipanu leswintshwa swa vatirhi va mphakelo wa vuxokoxoko lava nga ta angula hi ndlela leyi vuyerisaka eka swidingo swa varimi va swipurasani.21. Ntlawa wa Mabindzu ya Vhinyo wa Misava21.1. Eka ku hoxa xandla ka ku susiwa ka swirhalanganyi swa , khabinete hi nyikiwile vuxokoxoko hi Vutshamaxitulu wa Afrika-Dzonga wa Ntlawa wa Mabindzu ya Vhinyo wa Misava kusuka hi Dzivamisoko 2017 kufika hi Mudyaxihi 2018. Tanihi mutshamaxitulu, Afrika-Dzonga ri ta rhurhela nhlengeletano ya lembe na lembe ya Ntlawa wa Mabindzu ya Vhinyo wa Misava eKapa kusuka hi ti1 kufika hi ti3 Hukuri 2017.21.2. Ntlawa lowu wu na xikongomelo xa ku fambisa bindzu ra matiko eka vhinyo hi ku tirhisa ku avelana vuxokoxoko, nkanelo wa swiphiqo swa malawulelo na swiendlo swa nhlanganelo swa ku susiwa ka swirhalanganyi swa mabindzu. Vahumesi lava tumbulukaka na tinhundzu leti rhumeriwaka ematikweni mambe ta vumaki bya vhinyo ya Afrika-Dzonga va vuyeriwa kusuka eka vungheneri bya Afrika-Dzonga. 21.3. Leswi swi hoxa xandla eka Kungu ra Timhaka ta Kaye na NDP, leswi swi lavaka ku pfuxeta vurimi na nkhuluko wa nkoka wa ku phurosesiwa ka swirin'wa. Eka sekitara ya vhinyo, xikongomelo i ku engetela ndhawu leyi nga ehansi ka vuhumesi bya vhinyo, ku seketela vahumesi va mpimo lowutsongo na ku pakanisa timakete to karhi eka ku kula ka tinhundzu leti rhumeriwaka ematikweni mambe.22. Nhlengeletano ya Lembe na Lembe ya vu 5 ya Nhlangano wa ID4AFRICA22.1. Khabinete yi pasisile ku rhurhela ka Afrika-Dzonga ka Nhlengeletano ya Lembe na Lembe ya vu 5 ya Nhlangano wa ID4AFRICA hi lembe ra 2019.22.2. ID4Africa i vandla ra vakhumbhekinyingi leri tlakusaka ku amukeriwa ka nkavuciva na loku nga na vutihlamuleri ka vutitivisi bya xidijiti eka ku fambisiwa ka nhluvukiso wa ikhonomi ya vanhu.22.3. Mikanelo yi ta lava ku antswisa ndlela ya ntsariso wa vaaki na ku va switiviwa swa tinhlayohlayo ta nkoka swi hlengeletiwa, swi fambelanisiwa na ku xopaxopiwa, ku endliwa vuxokoxoko byo tshembeka byi kumeka eka vaendli va tipholisi.22.4. Ku rhurhela khonferense leyi swi ta pfuna Afrika-Dzonga ku humelerisa swin'wana swa swikongomelo swa NDP na ku tumbuluxa vulemukisi bya nkoka wa swa maqhinga wa tisisiteme ta vutitivisi bya Afrika-Dzonga to tanihi sisiteme yo rhekoda hi nkarhi wolowo ya phasipoto na makhadi ya mapasi (ID) lama hlayekaka hi khomphyuta. Nakambe yi ta hlohlotela hi ndlela leyinene matiko man'wana exifundzeni ku amukela mivuyelo ya khadi ra pasi leri hlayekaka hi khomphyuta.23. Tinhlayohlayo ta vugevenga ta rixaka23.1. Khabinete yi nyikiwile vuxokoxoko hi tinhlayohlayo ta vugevenga ta rixaka eka nkarhi wa kusuka ti1 Dzivamisoko 2016 kufika ti 31 Nyenyankulu 2017.23.2. Tinhlayohlayo ta vugevenga ta lembe na lembe ti ta kotisa mfumo ku veka tihlo eka mipakaniso ya ku lwisana na vugevenga, tanihilaha swi hlamuseriweke hakona eka Rimba ra swa Maqhinga ra Theme ya le Xikarhi ra 2014-2019. Tinhlayohlayo ta vugevenga ti tirhisiwa tanihi endlelo ro tsundzuxa nkarhi wa ha ri kona ku tiyisa mitirho yo sivela vugevenga na maqhinga ya tindzawulo to hambanahambana.23.3. Khabinete yi pasisile ku humesiwa ka xiviko hi Holobye wa Maphorisa, Tat. Fikile Mbalula.C. Mitlangu leyi Taka24. Ku Tlangeriwa ka Malembexidzana ya OR Tambo24.1. Khabinete ya tsaka leswaku malulamiselo ya ku tlangeriwa ka malembexidzana ya ku velekiwa ka OR Tambo ya le ka xiyimo xa le henhla naswona yi rhamba MaAfrika-Dzonga hinkwawo ku titoloveta hi ndlela leyi yisaka emahlweni ndzhaka ya nhenha ya Nyimpi, xiave lexi a xi tekeke eka ntshuxeko wa hina, na mikhuvanene ya yena leya ha hi letelaka ni namuntlha.24.2. Phuresidente Zuma u tivisile 2017 tanihi Lembe ra OR Tambo ehansi ka nkongomelo: “Vutomi na Ndzhaka ya OR Tambo” naswona, hi Ravumune, 19 Nhlangula 2017, u ta pfula xifaniso xa sayizi yo ringanana na OR Tambo eXitichini xa Swihahampfhuka xa  Matiko  xa OR Tambo eEkurhuleni, Gauteng.24.3. MaAfrika-Dzonga ya khutaziwa ku tikatsa eka mitlangelo ya malembexidzana, leyi nga ta fika emakumu hi siku ra 27 Nhlangula eMbizana, Kapa-Vuhumadyambu, leyi a yi ri yona ndhawu ya ku velekiwa ya nhenha leya Nyimpi 100 ra malembe lama nga hundza.24.4. Mfumo wu ya emahlweni wu aka ndzhaka ya OR Tambo kusuka hi lembe ra 1994, naswona mivuyelo ya hina leyotala tanihi MaAfrika-Dzonga yi fanele ku tlangeriwa na ku sirheleriwa.24.5. Komiti ya Vaholobye leyi nyikiweke ntirho wa ku lulamisa mitlangelo ya malembexidzana, leyi mutshamaxitulu wa yona ku nga Holobye Jeff Radebe, hi Ravuntlhanu, 20 Nhlangula 2017, yi ta nyika vuxokoxoko eka swihangalasamahungu hi xiyimo xa malunghekelo.D. Mahungu25. Nhlaselo eSomalia25.1. Khabinete yi sola swinene nhlaselo wa bombo lowu wa ha ku vaka kona ehandle ka hotela eMogadishu, Somalia. Kwalomu ka 300 wa vanhu va vikiwile ku va va dlawile naswona van'wana va madzanadzana va siyiwe va vavisekile. Khabinete yi humesa nchavelelo eka varhandziwa va volava va hundzeke emisaveni eka nhlaselo wa tihanyi ehenhla ka vanhu lava nga riki na nandzu.26. Nchavelelo eka ndyangu wa ka Lubisi26.1. Nakambe Khabinete yi humesile nchavelelo wo suka embilwini eka Mulawuri-Jenerali eka Hofisi ya Phuresidente, Dok Cassius Lubisi, endzhaku ka ku loveriwa hi nghamu ya yena, Man Lumka Lubisi, emasungulweni ya n'hweti leyi. Khabinete yi navelela ndyangu lowu matimba hi nkarhi lowo tika wa gome.E. Ku thoriwa.Ku thoriwa hinkwako ku ya hi ku tiyisisiwa ka mithwaso na ku basisiwa loku faneleke.(a) Xandla xa Mulawuri-Jenerali (DDG): Mafambiselo ya Vuleteri na Mphakelo, Xikolo xa Mfumo xa Rixaka, Man. S Manana;(b) Muofisirinkulu wa swa Timali, Ndzawulo ya Mitirho (DPW), Man R Sadiki;(c) Nhlolo ya Xiyenge: Mafambiselo ya Vuaki eka DPW, Tat. B Mokhothu;(d) DDG: Timali ta Mfumo eka Ndzawulo ya Nkwama wa Rixaka, Dok MP Modise;(e) DDG: Vukorhokeri bya Rihanyo ra le Henhla ra Xibedhlele na Nhluvukiso wa Xiyenge xa Vathori, Ndzawulo ya Rihanyo, Dok WW Chitha;(f) Mulawuri wa Vurhangerinkulu wa Senthara ya Maendlelo Lamantshwa ya Vukorhokeri bya Mfumo, Man. TE Rabebe;(g) Huvo ya Nkarhinyana ya Ejensi ya Switimela na Vakhandziyi ya Afrika-Dzonga:Gqwetha Tintswalo Annah Nana Makhubele (SC) – (Mutshamaxitulu);Dok. Natalie Skeepers;Phurof John Maluleke; naMan. Magdelene Cheryl Reddy.(h) Huvo ya Vuhahisi bya Afrika-Dzonga:Tat. JB Magwaza – (Mutshamaxitulu);Man. Nolitha Fakude – (Xandla xa Mutshamaxitulu);Tat. Geoff Rothschild;Man. Tinyiko Mhlari;Tat. Ahmed Bassa; naTat. Martin Kingston. Swivutiso:Man. Phumla Williams – Mulawuri-Jenerali wo Khomela (GCIS)Nomboro yo tihlanganisa: 083 501 0139"
"Xitatimente xa Nhlengeletano ya Khabinete xa Ravunharhu, 1 Hukuri 2017",2 Nov 2017,https://www.gov.za/speeches/statement-cabinet-meeting-wednesday-1-november-2017-2-nov-2017-0000,https://www.gov.za/ts/speeches/statement-cabinet-meeting-wednesday-1-november-2017-2-nov-2017-0000,"Khabinete yi hlanganile eTuynhuys eKapa.   A. Xiyimo xa Khabinete eka Timhakankulu1. Xitatimente xa Pholisi ya Mpimanyeto wa le Xikarhi ka Theme (MTBPS) xa 20171.1. Khabinete yi amukela MTBPS leyi andlariweke hi Holobye wa Timali, Tat. Malusi Gigaba, ePalamende, eKapa, vhiki leri nga hundza.1.2. Mpimanyeto wo cincanyana wu ya emahlweni wu hlohlotela ku kula loku katsaka vanhu hinkwavo na nhlengeleto wa xibalo loko ku ri karhi ku sirheleriwa na ku kondletela matirhiselo ya timali ya vaaki eka dyondzo, rihanyu, switirhisiwakulu swa masungulo na nhlayiseko wa vaaki, leswi Maafrika-Dzonga varikwerhu vo tala va tshembelaka eka swona ku tiphina hi vutomi byo antswa.1.3. Eka xivandla xa xibalo lexi tshikelelekeke, vutiboheleri bya mfumo ku ololoxa mitlhontlho eAfrika-Dzonga byi kombisiwa hi mphalalo wa ku kurisa tiikhonomi ta le malokixini na le tindhawini ta le makaya, byi tiyisa mafumelo lamanene eka tikhamphani leti nga ehansi ka vun'wini bya mfumo, xikan'we na avelo wo tivikana wo engetela wa ku nyika timali eka dyondzo ya le henhla.1.4. Khabinete yi rhamba MaAfrika-Dzonga hinkwavo ku tikatsa eka matshalatshala lama engeteriweke ku kurisa ikhonomi.2. Mbalango wa Vatirhi2.1. Khabinete yi amukela Mbalango wa Vatirhi wa Kotara na Kotara lowu wa ha ku humesiwaka wa kotara ya vunharhu ya 2017, lowu wu kombeke leswaku vupfumalantirho byi tshame byi nga cincangi kusuka eka kotara leyi nga hundza eka 27.7%. Mivuyelo ya vupfumalantirho leyi rhekodiweke eka sekitara ya ximfumo ya 187 000 ekotareni, sekitara leyi nga riki ya ximfumo na sekitara ya vurimi ti rhekodile milahlekelo ya mitirho ya 71 000 na 25 000 hi ku landzelelana. Mfumo wu tama wa ha tibohile ku endla hinkwaswo leswi kotekaka ku tirhana na mitlhontlho ya vupfumalantirho naswona wu rhamba sekitara leyi nga riki ya mfumo ku tirha xiphemu xa yona.3. Malembexidzana ya Oliver Reginald Tambo3.1. Khabinete yi khensa MaAfrika-Dzonga hinkwavo eka ku tlangela malembexidzana ya Nhenha ya Nyimpi OR Tambo, loku heteleleke eka ku tlangeriwa hi Ravuntlhanu, 27 Nhlangula eka Muganga wa ka Nkatolo eKapa-Vuhumadyambu.3.2. Tanihi xiphemu xa mitlangelo ya malembexidzana, Phuresidente Jacob Zuma u vile rhangerile tiphurojeke ta vuantswisi, ku katsa na:Ku hundziseriwa ka Damu ra Ludeke eMbizana, leri ri akiweke tanihi xiphemu xa Xikimi xa Mphakelo wa Mati yo Tala xa Xifundza xa Greater Mbizana hi Ndzawulo ya Mati na Mbhasiso;Vuendzi kuya eka ndyangu wa ka Nyameni eka Muganga wa ka Ludeke laha Phuresidente a lumekeke gezi, tanihi xiphemu xa pfhumba ra ku nghenisiwa ka gezi etindhawini ta le makaya ra mfumo ro angarhela eMbizana na le tindhawini ta le kusuhi;Swikanyakanya swi phakeriwile eka vadyondzi va Xikolo xa le Henhla xa Vuthekiniki xa OR Tambo, tanihi xiphemu xa pfhumba ra Shova Kalula ra Ndzawulo ya Vutleketli, leri ri seketelaka vadyondzi lava va fambaka ku tlula tikhilomitara tinharhu ku ya exikolweni;Ku nyikeriwa ka tikhomphyuta eka vadyondzi va Xikolo xo Hlawuleka xa Vukuzenzele eka vana lava hanyaka na vutsoniwa, loku rhangeriweke hi Holobye wa Vuhlanganisi, Mmamoloko Kubayi-Ngubane. 4. Tinhlayohlayo ta vugevenga4.1. Khabinete yi kombela MaAfrika-Dzonga hinkwawo na miganga hinkwayo ku tirhisana na tiejensi ta nsindziso wa nawu ku lwisana na vugevenga. Tinhlayohlayo ta vugevenga leta ha ku humesiwaka hi Holobye wa Maphorisa, Tat. Fikile Mbalula, ti kombile tindhawu tin'wana laha hi khatseke ndzima eka ku lwisana na vugevenga na tindhawu tin'wana laha tilevhele ta vugevenga ti tamaka ta ha ri ehenhla.4.2. Khabinete yi kholwa leswaku ko va ntsena hi ku tirhisana hi kona hi nga ta kota ku vuyeriwa hinkwerhu eka ku vumba miganga yo hlayiseka swinene leyi kotaka ku hluvuka.  4.3. Tinhlayohlayo ta vugevenga ti pfuna mfumo na Vukorhokeri bya Maphorisa ya Afrika-Dzonga ku endla vulanguteri eka swikongomisiwakulu na ku tirha tanihi endlelo ro tsundzuxa nkarhi wa ha ri kona ku tiyisa mitirho na maqhinga yo sivela vugevenga. I xiphemu xa qhinga ro sivela vugevenga ku tiyisisa leswaku vanhu hinkwavo etikweni va titwa va hlayisekile.5. Madzolonga yo ya hi rimbewu (GBV)5.1. Khabinete yi vula nakambe ku sola ka yona ka nxaniso hi swa masangu wa vavasati na vana, handle ko languta swiyimo swa le rixakeni swa vaendlaswivi lava ehlekeleteriwaka.5.2. Khabinete yi khutaza vaxanisiwa ku mangala vugevenga lebya tihanyi eka vulawuri bya nsindziso wa nawu, lebyi byi faneleke ku lavisisa swihehlo swa GBV na ku teka goza hi ndlela yo tiya leri nga endzeni ka nawu ku tiyisisa leswaku vaendlaswivi va tengisiwa na ku xupuriwa.5.3. Pfhumba ra 16 wa Masiku ya ku Lwisana na Madzolonga Ehenhla ka Vavasati na Vana ri le ku tshineleni naswona Khabinete yi pasisile nkongomelo wa nan'waka: ""Ndzi katse na mina: Hi ri Kun'we hi Fambisa Afrika-Dzonga leyi nga riki na Madzolonga kuya Emahlweni”.5.4. Nakambe Khabinete yi tlhela yi rhamba vaakatiko ku dyondzisana hi timfanelo ta vavasati na vana, na hi tindlela to pfuna to hambanahambana leti nga kona ku pfuna vaxanisiwa va swa madzolonga.5.5. Pfhumba ra 16 wa Masiku ya ku Lwisana i pfhumba ra Nhlangano wa Matiko (UN), leri vaka kona lembe na lembe kusuka hi ti 25 Hukuri (Siku ra Matiko ya Misava ra ku Herisiwa ka Madzolonga ehenhla ka Vavasati) kufika hi ti 10 N'wendzamhala (Siku ra Timfanelo ta Ximunhu ra Matiko ya Misava).  5.6. MaAfrika-Dzonga ya khutaziwa ku tikatsa hi ndlela yo gingiriteka eka mapfhumba ya nseketelo na ku tlakusa vulemukisi eka miganga ya ka vona na tisekitara ta vona.6. Samiti ya Cinco wa Vupfhumba6.1. Khabinete yi rhamba mukhumbheki hinkwavo ku seketela mapfhumba ya cinco wa sekitara ya vupfhumba tanihi leswi ya vuyerisaka hi ndlela leyi koteka eka ikhonomi hi ku nyika matimba eka vaakindhawu lava a va tsandzisiwa na ku hlohlotela ku kula ka mitirho.6.2. Ndzawulo ya Vupfhumba yi rhurherile Samiti ya Cinco wa Vupfhumba ya Rixaka hi ti 30 na ti 31 Nhlangula 2017 ehansi ka nkongomelo: “Vupfhumba bya hinkwavo: Cinca, Kula na ku Yisa Emahlweni”, leyi endleke leswaku ku humesiwa Xiviko xa Xiyimo xa Cinco wa Sekitara na nsimeko wa Photali yo Nyika Matimba eka Ikhonomi ya Vantima ya Endleloangarhelo ya Vupfhumba (B-BBEE) na Nkwama wa Cinco wa Vupfhumba.7. Vuendzi bya Tiko hi Phuresidente Macky Sall wa le Senegal7.1. Khabinete yi amukela Vuendzi bya Tiko hi Phuresidente wa Rhiphabuliki ra Senegal, Muchaviseki Macky Sall hi ti 20 Nhlangula 2017. Afrika-Dzonga na Senegal ya cincanile mavonelo ehenhla ka timhaka ta xifundza na timhaka ta misava ta nkoka swonghasi naswona ya sayinile mitwanano eka swiyenge swo talanyana.7.2. Matiko lamambirhi ya tiphina hi vuxaka bya xipolitiki, bya xiikhonomi na bya vaaki lebyi seketeriwaka hi vuxaka bya swa matimu byo tiya lebyi tumbulukeke kusuka emalembeni ya nyimpi ya ntshunxeko.7.3. Ku sayiniwa ka Memorandamu ya Ntwanano eka ku hlanganisiwa ka Xihlala xa Robben (lexi tirhisiweke hi mfumo wa xihlawuhlawu xo ya hi nghohe ku pfalela valwelantshunxeko) na Swihlala swa Gorée (ndlela leyi vanhu va Afrika va tlutiweke hi yona ku ya eka vutomi bya vuhlonga) swi tiyisa ku ya emahlweni ka vuxaka bya swa mfuwo na bya swa matimu bya matiko ya hina tanihileswi Mivulavulo ya Dakar ya 1987 yi tsundzukisiwaka xiswona.8. Vuendzi kuya eAfrika-Dzonga hi vurhumiwa bya Indonesia8.1. Khabinete yi amukela vuendzi kuta eAfrika-Dzonga hi Hosinkulu ya Mamuzilimi Husain Abubakar Syah ya Tidore eIndonesia. Vurhumiwa bya Tidore byi katse na Muhammad Amin Farouk, wa yindlu ya Tuan Guru, mulwelantshunxeko loyi a khomiweke hi Madachi kutani a rhumeriwa eka Xihlala xa Robben hi lembe ra 1780. Tuan Guru (Imam Abdullah ibn Qadi Abdussalam) na vanharhu va vanghana va yena va khotsiwile ku ringana kwalomu ka 12 wa malembe kutani endzhaku ka swoleswo va pfaleriwa evuchavelohwahwa eKapa, laha a hoxeke xandla swinene eka nhluvukiso wa vaakindhawu va muganga na ku akiwa ka kereke ya ximuzilimi yo sungula. MaAfrika-Dzonga vo tala va landzelerisa matimu ya mindyangu ya vona eka yena.8.2. Vurhumiwa byi endzerile Huvo ya Rixaka na Huvo ya Rixaka ya Swifundzakulu laha byi amukeriweke hi vaofisiri vo fambisa, Xandla xa Phuresidente Cyril Ramaphosa na Holobye wa Nhluvukiso wa Ikhonomi Ebrahim Patel.8.3. Vuendzi lebyi byi kombisile matimu yo fana ya mfumo wa xikoloni na nyimpi ya malembexidzana hi vukhale ya ntshunxeko wa rixaka hi vanhu va Indonesia na Afrika-Dzonga. Namuntlha hi tlangela mabindzu, vupfhumba na mihlanganiso yin'wana ya swa ikhonomoi exikarhi ka matiko lamambirhi.9. Swikambelo swa ku hela ka lembe9.1. Khabinete ya eneriseka leswaku swikambelo swa ku hela ka lembe eka nkarhi wa sweswi swi le ku endlekeni eswikolweni naswona mihlangano ya dyondzo yi le ku yeni emahlweni ku ri hava ku kavanyetiwa.9.2. Dyondzo i xin'wana xa swihlohloterikulu swa vumundzuku byo antswa bya hinkwavo etikweni. Vatswari na vahlayisi va khutaziwa ku nyika nseketelo lowu faneleke eka vadyondzi hi nkarhi lowu.9.3. Mapfhumba yo hlongorisa ya Ndzawulo ya Dyondzo ya le Hansi na mapfhumba man’wana ya pfunile vadyondzi lava khumbekeke hi mikombiso ya ku vilela elembeni naswona mbuyelo lowunene wu languteriwile.10. Nkhomano wa vaaki10.1. Khabinete yi hoyozela tiejensi ta nsindziso wa nawu na ntirhisano kusuka eka vaakindhawu lava va pfuneke eka ku voniwa nandzu ka Willem Oosthuizen na Theo Jackson. Lavambirhi va sindzisile Victor Mlotshwa ku nghena ebokisini na ku n'wi chavisa hi ku vula leswaku va ta n'wi chela hi petirolo.10.2. Vuavanyisi lebyi byi kombisa leswaku milawu ya Afrika-Dzonga yi tiyile eka ku sirhelela timfanelo ta vaakatiko hinkwavo.  10.3. Khabinete yi ya emahlweni yi tiyisisa mfanelo ya Maafrika-Dzonga hinkwavo ku endla nkombiso wa ku vilela wo rhula tanihi xiphemu xa xidemokirasi xa hina xa vumbiwa. Hambiswiritano, timfanelo leti tsariweke eka Vumbiwa ra Rhiphabuliki ra Afrika-Dzonga ra 1996 a hi le ti hetisekeke naswona a ti fanelangi ku onha timfanelo ta xidemokirasi ta van'wana.10.4. Khabinete yi sola ku pfariwa ka magondzo ya vaaki, hi ku kombisa mifungho ya ntshikelelo wa nkarhi lowu nga hundza na ku onhiwa ka mifungho ya rixaka leyi nga xikombiso xa xidemokirasi xa hina lexi kumekeke ku tika.10.5. Khabinete ya tiboha eka xiave xa yona xa ku aka rixaka leri khomaneke ra hinkwavo naswona yi rhamba vaakatiko hinkwavo ku tirha xiphemu xa vona hi ndlela ya vutihlamuleri na hi moya wa ku tirhisana ku aka Afrika-Dzonga leri nga na vun'we, leri nga yiki hi nghohe, leri nga yiki hi rimbewu, ra xidemokirasi na ku va leri humelelaka.B. Swiboho swa Khabinete11.1. Khabinete yi pasisile Xiviko eka Xiyimo xa Mfumo wa Miganga xa 2015/16 eAfrika-Dzonga. Xiviko xi katsakanya ndzima leyi khatsiweke eka ku simekiwa ka Pfhumba ra ku Vuyela eka Maendlelo ya Masungulo (B2B), kungu ra matirhelo ku tiyisisa mphakelo wa vukorhokeri bya masungulo, mafumelo lamanene na malawulelo ya swa timali lamanene.Xiviko xi kombisa swiyenge swa mitlhontlho na ku nyika masungulo ya nsimeko wa xiyenge xa vumbirhi xa Pfhumba ra B2B.Xiviko lexi xi ta andlariwa ePalamende.11.2. Khabinete yi seketerile mihundzuluxo leyi ringanyetiweke ya Tikhodi ta Sekitara ta B-BBEE tinharhu. Mihundzuluxo lexi yi tirhana na mitlhontlho na mihambuko ya sekitara eka cinco lowu nkarhi wun'wana a wu nga ta lulamisiwa hi ku hetiseka hi tikhodi to angarhela. Tisekitara letinharhu ti le ka Vurimi, Timali na Vuaki. Mihundzuluxo leyi ringanyetiwaka yi bumabumeriwile hi vakhumbheki lava faneleke. Tikhodi ta sekitara leti hundzuluxiweke hinkwato ti ta gazetiwa.11.3. Khabinete yi pasisile Qhinga ra Xielekitironiki ra Rixaka na nkandziyiso wa rona eka Gazete ya Mfumo. Ri kandziyisiwile hi Dzivamisoko 2017 ku kuma mavonelo ya vaaki. Qhinga lera xielekitironiki ri hlamusela xivono lexi avelaniwaka na cinco wa endlelo kusuka eka rixaka ra vuxokoxoko kuya eka ikhonomi na rixaka ra vutivi.Ri lulamisa mitlhontlho, ku katsa na xiavanyisi xa xidijiti exikarhi ka lava nga fuma na lava nga swela, exikarhi ka mitlawa ya ku ya hi nghohe, na tindhawu ta ntivomisava to hambanahambana na timhaka ta rimbewu.Ri nyika pulatifomo eka MaAfrika-Dzonga ku hlanganisa thekinoloji, leyi faneleke na ku fambelana na ku antswisa nhluvukiso na ku humelela ka ikhonomi ku vuyerisa rixaka hinkwaro ka rona. Ndzawulo ya Vuhlanganisi bya Tiqingho na Vukorhokeri bya Poso yi ta nyika mahungu hi xitalo eka qhinga leri.11.4. Khabinete yi pasisile Qhinga na Kungu ra Mfumo wa Xielekitironiki ra Rixaka, leri ga ta kandziyisiwa eka Gazete ya Mfumo. Ri ta tisa cinco wa xidijiti eka vukorhokeri bya vaaki na ku kotisa ku nyikiwa ka nkoka lowu antswisiweke wa vukorhokeri loko ku ri karhi ku tirhisiwa tithekinoloji ta xidijiti. Qhinga ri kongomisa, exikarhi ka swin'wana, ku avanyisiwa ka mapfhumba ya mfumo ya xielekitironiki na tiphurosese leti endliwa hi kambirhi, nhlayisa-switiviwa, leswi nga katsanisekiki na leswi tirhaka hindlela leyi tlangisaka swipfuno swa tisisiteme ta xikalo lexikulu. Nakambe swi ta engetela matirhiselo ya thekinoloji ya vuhlanganisi na mahungu (tiICT), ku kondletela maendlelo lamantshwa eka tithekinoloji na switirhisiwa swa Mfumo wa Xielekitironiki.11.5. Khabinete yi pasisile Qhinga ra Nhluvukiso wa Mabindzu Lamatsongo, ya le Xikarhi na Lamatsongo swinene (SMME) ra ICT. Lowu i mphalalo lowu kongomaneke na sekitara ku lulamisa mitlhontlho leyi nga langutana na tiSMME leti tirhaka eka sekitara ya ICT.Qhinga leri ri ringanyeta miphalalo yo hatlisisa nhluvukiso na ku kula ka mabindzu lamatsongo eka sekitara ya ICT, loko ku ri karhi ku humelerisiwa ntlakuko eka tilevhele ta matekelo na matirhiselo ya tiICT hi sekitara ya mabindzu lamatsongo hi ku angarhela.Qhinga leri ri na xikongomelo xa ku seketela mabindzu ya ICT lama ha sungulaka, ku tiyisa mabindzu lama nga kona na ku ndlandlamukisa nseketelo kuya eka tiSMME leti nga na vuswikoti bya ku tirha kahle.11.6. Khabinete yi pasisile nkandziyiso wa Xiviko xa Nkambelo wa Pfhumba ra Mphamelo wa Swakudya Eswikolweni ra Rixaka. Leri i pfhumba ra mfumo leri nga na mpimanyeto wa lembe na lembe wa R5.5 wa tibiliyoni eka kaye wa timiliyoni ta vana kusuka eka miganga leyi nga swela leyi kumaka swakudya leswi akaka miri siku na siku exikolweni. Xiviko lexi xi nyika tindhawu leti nga na nsimeko lowu tirhaka hindlela leyi vuyerisaka na tindhawu tin'wana leti ti lavaka vuantswisi.Xiviko lexi xi ta endliwa xi kumeka eka webusayiti ya Ndzawulo ya Nkunguhato, Nandzeleriso na Nkambelo (www.dpme.gov.za).11.7. Khabinete yi seketela ku yimela ku hlawuriwa hi vuntshwa ka Afrika-Dzonga eka vuxirho bya malembe mambirhi bya Khansele ya Nhlangano wa swa Malwandle wa Matiko ya Misava (IMO). Mihlawulo leyi yi ta khomiwa hi nkarhi wa Nhlengeletano yo Nyika Vuxokoxoko ya Nkarhi na Nkarhi ya Huvo ya vu 30 kusuka hi ti 27 Hukuri kufika ti 6 N'wendzamhala eLondon, eUnited Kingdom.Afrika-Dzonga i tiko leri nga na malwandle leri nga na ekusuhi na 80% wa bindzu ra matiko ya misava leri endliwaka elwandle. Vuxirho bya Afrika-Dzonga eka Khansele ya IMO byi hoxa xandla eka ku kula ka mitirho loku endliwa ka suka eka Operation Phakisa: Ikhonomi ya swa Malwandle.11.8. Khabinete yi pasisile ku andlariwa ePalamende ka ku sayiniwa na ku pfumeleriwa ka Ndzhundzhuluxo wa Phurotokholo ya Montreal eka Mimusi leyi Onhaka Leyara ya Ozoni ku katsa na tihayidirofulorokhaboni (tiHFC). Ndzhundzuluxo lowu wu lava ku herisa tiHFC (Ntwanano wa Khigali), leti ti nga tin'wana ta tigasi ta girinihawuzi leti ti hoxaka xandla eka ku onhiwa ka leyara ya ozoni. Afrika-Dzonga se i musayini eka Phurotokholo ya Montreal.  11.9. Nakambe Khabinete yi pasisile ku andlariwa ePalamende ka ku pfumeleriwa ka Ntwanano wa Minamata eka Mekhuri. Wu nyika swivandlanene eka nsirhelelo wa mitlawa leyi nga sirhelelekangiki, ngopfungopfu liyani yi tshamaka etindhawini laha ku nga na nghingiriko wa vucelamigodi, ehenhla ka switandzhaku swa khombo swa mekhuri eka mbangu na rihanyu ra vanhu.11.10.  Khabinete yi hlamuseriwile hi Xiviko xa Khomixini ya Ndzavisiso eka Dyondzo ya le Henhla na Vuleteri eRhiphabuliki ra Afrika-Dzonga. Komiti ya Nkwama wa Hofisi ya Phuresidente yi ta tshama ku nga ri khale ku konanisa leswi swi vulaka swona eka swa timali. Ndzawulo ya Dyondzo ya le Henhla na Vuleteri yi ta fanela ku kambisisa tipholisi ta milawu leyi fambelanaka, laha swi faneleke. Phuresidente Zuma u ta humesa xiviko eka vaaki ku nga ri khale naswona muvulavuleri wa Phuresidente, Dok. Bongani Ngqulunga, u ta nyika xitiviso hi mayelana na mhaka leyi.C. Milawumbisi12.1. Khabinete yi pasisile Nawumbisi wa Muholo wa Mpimohansi wa Rixakalowu khumbaka muholo wa mpimohansi eka vatirhi lava holeriwaka muholo wa le hansihansi eka Vanhu lava ringaneleke ku Tirha eAfrika-Dzonga. Nawumbisi lowu wu koxa ku va mutirhi un'wana na un'wana a holeriwa muholo lowu nga riki ehansi ka muholo wa mpimohansi wa rixaka. Xikan'wekan'we loko Nawumbisi lowu wu sungula ku tirha vathori va ta languteriwa ku holela vatirhi va vona muholo lowu nga riki ehansi ka mpimohansi wa rixaka, lowu faneleke ku cinciwanyana lembe na lembe.12.2. Nakambe Khabinete yi pasisile xibumabumelo xo ya ePalamende xaNawumbisi-Ndzhundzhuluxo waSwipimelo swa Masungulo swa le Ntirhweni wa 2017. Lowu wu hundzuluxa Basic Conditions of Employment Act, 1997 (Act 75 of 1997) (Nawu wa Swipimelo swa Masungulo swa le Ntirhweni, 1997 (Nawu wa 75 wa 1997) ku tiyisisa leswaku wu lulamisela Nawumbisi wa Muholo wa Mpimohansi.12.3. Khabinete yi pasisile xibumabumelo xo ya ePalamende xa Nawumbisi-Ndzhundzhuluxo wa Vuxaka bya Vatirhi wa 2017. Nawumbisi i mahetelelo ya nkanelo wa vakhumbheki lava faneleke hinkwavo. Exikarhi ka swin'wana, wu klulamisa maendlelo yo kombisa ku vilela, switereko leswi kokaka nkarhi wo leha kufika emakumu na mitlawa yo tsundzuxa ya vulamuri.  12.4. Khabinete yi pasisile xibumabumelo xo ya ePalamende xa Mfumo waMiganga: Nawumbisi-Ndzhundzhuluxowa Swivumbeko swa Timasipala wa 2017. Lowu wu hundzuluxa Local Government: Municipal Structures Act, 1998 (Act 117 of 1998) (Mfumo wa Miganga: Nawu wa Swivumbeko swa Timasipala, 1998 (Nawu wa 117 wa 1998).Nawumbisi wu lava ku tiyisa milulamiselo ya mafumelo ya le xikarhi ka mifumo na ya xidemokirasi. Nakambe wu lava ku lulamisa timhaka leti fambelanaka na mafambiselo na malawulelo ya mihlawulo ya timasipala, na ku kondletela ku pfuna na vuswikoti bya nsimeko wa Nawu, xikan'we na ku tiyisisa vuangameri na mafumelo eka timasipala.12.5. Khabinete yi pasisile xibumabumelo xo ya ePalamende xa Nawumbisi waTisisiteme ta Ntsariso wa Mapapila ya Vun'wini bya Miako ya Xielekitironiki wa 2017. Nawumbisi se wu yisiwile eka nkanelo wa vaaki.Wu pfumelela nhluvukiso wa sisiteme ya ntsariso wa mapapila ya vun'wini bya miako ya xielekitironiki (e-DRS), eka ku phurosesiwa ka mapapila ya vun'wini bya miako, ku humelerisa ntsariso wa tivholomu letikulu ta mapapila ya vun'wini bya miako tanihilaha swi laviwaka hakona hi mapfhumba ya mpfuxeto wa misava ya Mfumo.12.6. Tanihi xiphemu xa ku kondletela ntirhiso wa tiICT ku aka ikhonomi leyi katsaka hinkwavo, Khabinete yi pasisile Nawumbisi wa Vandla ra Swikili swa Xielekitironiki ra Rixaka ra iKamva wa 2017 (Nawumbisi wa iNeSI) ku va wu gazetiwa ku va na nkanelo na mavonelo ya vaaki.Nawumbisi wa iNeSI wu lulamisela ku tumbuluxiwa ka iNeSI tanihi vandla ra mfumo leri nga na milawu leyi kotisaka ya rona n'wini, ku lulamisa nkayivelo wa swikili swa xielekitironiki leswi swi kavanyetaka vuvekisi, nhluvukiso wa ikhonomi ya vanhu na nhluvukiso wa vuswikoti etikweni.Leswi swi ta tumbuluxa tihabu ta ntshovelo wa ICT eka xifundzakulu xin'wana na xin'wana, leswi endzhaku ka swona swi nga ta pfuna iNeSI ku hluvukisa na ku dizayina tiphurogireme leti faneleke na matheriyali wo letela, ku kondletela na ku endla ndzavisiso wa vutumbuluxi, na ku nyika vuswikoti bya ndzavisiso eka swichudeni swa le ndzhaku ka mithwaso ya digiri.12.7. Khabinete yi pasisile vuhangalasi bya Nawumbisi-Ndzhundzhuluxo wa Vukorhokeri bya Poso eka Gazete ya Mfumo ku kuma mavonelo ya vaaki. Lowu wu hundzuluxa Postal Services Amendment Act No. 124 of 1998 (Nawu wa-Ndzhundzhuluxo wa Vukorhokeri bya Poso wa No. 124 wa 1998).Nawumbisi wu lulamisela ku vumbiwa hi vuntshwa ka sekitara ya poso hi ku angarhela ku hoxa xandla eka milulamiselo ya mfikelelo wa vanhu hinkwavo eka vukorhokeri bya xielekitironiki bya vutumbuluxi loko ku ri karhi ku yiwa emahlweni na ku nyika vukorhokeri bya poso bya ntolovelo bya nkoka na ku va byo hlayiseka.Leswi swi hoxa xandla eka ndzingano na xindzhuti xa ximunhu hikwalaho ka mfikelelo wa mahungu na vukorhokeri bya poso lebyi nga durhiki, leswi humelerisaka nhluvukiso wa vaaki na ku antswisa nkoka wa vutomi bya vanhu na miganga.D. Mitlangu leyi TakaNakambe Khabinete yi amukela yin'wana ya mitlangu leyi taka eka khalendara ya mfumo.13. Pfhumba ra Nandzeleriso ra Siyahlola ra Hofisi ya Phuresidente13.1. Phuresidente Zuma u kunguhateriwileku endzela Xibedhlele xa Tidyondzo xa Steve Biko eTshwane hi Ravuntlhanu, 3 Hukuri 2017 ku endla nandzeleriso wa mphakelo wa vukorhokeri bya nhlayiso wa swa rihanyu tanihi xiphemu xa Pfhumba ra Nandzeleriso wa Siyahlola ra Hofisi ya Phuresidente.Xibedhlele lexi i xin'wana xa swibedhlele leswi tirhaka kahle etikweni naswona xi thyiwile endzhaku ka Steve Bantu Biko, sirha nhenha ya nyimpi ya ntshunxeko na khale ka xichudeni xa vudokodela eka khale ka Yunivhesiti ya Natal (sweswi yi vitaniwaka Yunivhesiti ya KwaZulu-Natal).Vuendzi bya Phuresidente Zuma i xiphemu xa pfhumba ra nandzeleriso ra mfumo leri yaka emahlweni leri nga na xikongomelo xa ku lulamisa mitlhontlho leyi nga langutana na swibedhlele swa mfumo na ku antswisa sisiteme ya nhlayiso wa swa rihanyu etikweni, lexi xi nga xin'wana xa swirhanganakulu swa mfumo.14. N'hweti ya Vulemukisi bya Timfanelo ta Vutsoniwa bya Rixaka14.1. Khabinete yi rhamba MaAfrika-Dzonga hinkwawo ku seketela N’hweti ya Vulemukisi ya Timfanelo ta Vutsoniwa bya Rixaka exikarhi ka ti3 Hukuri na ti3 N'wendzamhala 2017, leyi tlhelaka yi kotlana na Siku ra Vanhu lava hanyaka na Vutsoniwa ra Matiko ya Misava.MaAfrika-Dzonga ya khutaziwa ku tlakusa vulemukisi na ku sirhelela timfanelo ta vanhu lava hanyaka na vutsoniwa, loko ku ri karhi ku tekeriwa enhlokweni mivuyelo leyi yi kumekeke ku lulamisa mitlhontlho leyi langutaneke na vanhu lava hanyaka na vutsoniwa.15. Khomferense ya Nhluvukiso wa Ikhonomi ya Miganga ya Rixaka15.1. Ndzawulo ya Mfumontirhisano na Timhaka ta Xintu na Ndzawulo ya Nhluvukiso wa Mabindzu Lamatsongo ti ta rhamba Khomferense ya Nhluvukiso wa Ikhonomi ya Miganga ya Rixaka yo sungula hi ti 9 na 10 Hukuri 2017 eGauteng.Khomferense i pulatifomo ya xiqhinga ya n'wangulano exikarhi ka sekitara ya mfumo na leyi nga riki ya mfumo eka timhaka leti nga emahungwini na ta nkoka swonghasi hi mayelana na ku hlohlotela tiikhonomi ta le migangeni hi ku tumbuluxa mbangu lowu kotisaka ku fikelela nhluvukiso wa ikhonomi lowu katsaka vanhu hinkwavo.E. Mahungu16.1. Khabinete yi amukela xitiviso xa ku tlula biliyoni yin'we ya tidolara ta US leti nga vekisiwa eka tin'hweti to talanyana eka Ikhonomi ya Afrika-Dzonga eka thekinoloji, dyondzo na bindzuvurimi. Leswi swi tivisiwile hi Muyimelatiko Harold Doley, Jr, Gavhenara wa Bangi ya Nhluvukiso ya Afrika.16.2. Khabinete yi hoyozela Dok. Nono Simelela eka ku thoriwa ka yena tanihi Mulawuri-Jenerala wo Pfuneta wa Nhlangano wa Rihanyu wa Misava (WHO). Dok. Simelela u ta rhangela Xiyenge xa Ndyangu, Vavasati, Vana na Vakondlo-a-ndzi-dyi xa WHO kusuka hi ti 13 Hukuri 2017. I wansati wa MuAfrika wo sungula ku na gayinokholojisiti eAfrika-Dzonga.  16.3. Khabinete yi amukela xitiviso hi Rhagibi ya Misava lexi xi bumabumeleke Afrika-Dzonga tanihi tiko leri tsakeriwaka ku rhurhela mphikizano wa Khapu ya Misava ya Rhagibi ya 2023. Nakambe Khabinete yi hoyozela ntirho wa Holobye wa Mitlangu na Vuhungasi, Tat. Thulas Nxesi, Xandla xa Phuresidente Ramaphosa na xipanu xa bidi xa Nhlangano wa Rhagibi wa Afrika-Dzonga. Rhagibi ya Misava yi ta tivisa xiboho xo hetelela hi ti 15 Hukuri 2017.16.4. Khabinete yi hoyozela vangheneri hinkwavo na vahluri va Masagwadi ya Maendlelo Lamantshwa ya Sekitara ya Mfumo ya Lembe na Lembe ya vu 15. Masagwadi lama ya tekela enhlokweni mapfhumba ya mphakelo wa vukorhokeri lama humeleleke na lama vuyeriseke lama ya fikeleriweke hi ku tirhisiwa ka maendlelo lamantshwa na switirho leswintshwa.16.5. Khabinete yi hoyozela Xipanu xa Bolo ya Milenge xa SuperSport United eka ku va xi fikelerile makumu ya Khapu ya Khonfederexini ya CAF endzhaku ka ku hlula xipanu xa le Tunisia xa Club Africa hi swikoro swa 3-1 na 4-2 hi nkatsakanyo. Xipanu lexi hi ntolovelo xi tivekaka tanihi Matsatsantsa xi ta ombana na TP Mazembe eka makumu ya mphikizano wa swipanu swa tikokulu wa xiyenge xa vumbirhi n'hweti leyi taka.16.6. Khabinete yi humesile nchavelelo wa yona eka ndyangu na vanghana va Ian McLeod, loyi ku hundza ka yena emisaveni swi veke ndzahlekelo eka bolo ya milenge ya Afrika-Dzonga. U vile MuAfrika-Dzonga wo sungula ku va n'watipempe eka mphikizano wa Khapu ya Misava ya FIFA, loko a fambisile mphikizano wa misava wa 1998 eFurwa.F. Ku thoriwa17.1. Ku thoriwa hinkwako ku ya hi ku tiyisisiwa ka mithwaso na ku basisiwa loku faneleke. Valawuri va Huvo ya Export Credit Insurance Corporation of South Africa SOC Limited:a. Man. Lerato Herriette Mothae; nab. Man. Sisa Mayekiso.17.2. Swirho swa nkarhi hinkwawo swa Huvo ya Vatirhisi ya Rixaka:a. Man. Hazel Viloshni Devraj; nab. Gqwetha John Rinton Simpson.17.3. Ku thoriwa hi vuntshwa ka swirho swa nkarhinyana swimbirhi eka Huvo ya Mphikizano:a. Phur. Imraan Valodia; nab. Tat. Anton Roskan.17.4. Huvo ya Khansele ya Ndzavisiso wa Sayense ya swa Vanhu:a. Phur. Mvuyo Tom – (Mutshamaxitulu);b. Phur. Lindiwe Zungu;c. Man. Nasima Badsha;d. Phur. Relebohile Moletsane;e. Phur. Haroon Bhorat;f.  Phur. Shireen Hassim;g. Man. Precious Nompumelelo Sibiya;h. Phur. Mark Bussain;i. Gqwetha Roshan Dehal; naj. Dok. Abdalia Hamdok.Swivutiso:Man Phumla Williams – Mulawuri-Jenerali wo Khomela (GCIS)Selifoni: 083 501 0139"
Xitatimende xa Nhlengeletano ya Khabinete xa ti 15 Hukuri 2017,16 Nov 2017,https://www.gov.za/speeches/statement-cabinet-meeting-15-november-2017-16-nov-2017-0000,https://www.gov.za/ts/speeches/statement-cabinet-meeting-15-november-2017-16-nov-2017-0000,"Khabinete yi hlanganile hi Ravunharhu, 15 Hukuri 2017, eTuynhuys, eKapa.A. Xiyimo xa Khabinete eka Timhakakulu1. Vuvekisi1.1. Khabinete yi amukela vuvekisi bya R3 wa tibiliyoni ku suka eka Khamphani ya Mimovha ya Ford ku ya eka Feme ya le Silverton, ePitori, Gauteng. Vuvekisi lebyi byi ta vuyerisa hi ku tumbuluxa mitirho yo kongoma na yo ka yi nga kongomi hikokwalaho ka ku languteriwa ka ntlakuko wa andziso wa modele ya wona ya Ford Ranger.1.2. Vuvekisi byolebyo byi tiyisisa ntirho lowu hi ya ka emahlweni hi wu endla tanihi mfumo eku kuriseni ka ikhonomi na le ku lulamiseni ka mitlhontlho ya vupfumalantirho. Hi ku tirhisa xikimi xa xinavetisi xa mfumo xa R7.8 wa tibiliyoni eka Phurogireme ya Nhluvukiso na Andziso wa vumaki bya Mimovha, R28.5 wa tibiliyoni ta vuvekisi byo ka byi nga ri bya mfumo byi humesiwile.1.3. Lebyi byi katsa xitiviso hi Toyota ku endla timodele ta vona tintshwa ta Toyota Hilux na Fortuner tanihi xiphemu xa vuvekisi bya R6.1 wa tibiliyoni. Nakambe, BMW yi kunguhata ku aka garaji yo lungisela mimovha ya ximanguva lawa ya R6 wa tibiliyoni. Khamphani ya Matiko hinkwawo ya Mimovha ya le Beijing yi kunguhata ku vekisa R11 wa tibiliyoni eka feme ya vumaki bya mimovha eAfrika-Dzonga.2. Nguva ya Xibalo ya 20172.1. Khabinete yi hundzisela ku khensa eka vahakeri va xibalo hinkwavo lava se va tlheriseke tifomo to hlela xikweleti xa vona xa xibalo ta lembe ra xibalo ra 2016/17.2.2. Mali leyi nga hlengeletiwa ku suka eka xibalo yi tiyisisa leswaku mfumo wu na vuswikoti byo nyika vukorhokeri lebyi laveka swinene na nseketelo wa vanhu eka timiliyoni ta MaAfrika-Dzonga lama pfumalaka.2.3. Khabinete yi tsundzuxa vahakeri va xibalo leswaku siku ro pfala ku rhumela i Ravuntlhanu 24 Hukuri 2017 na ku va khutaza ku rhumela tifomo to hlela xikweleti xa vona xa xibalo.3. Nhlengeletano yo Sungula ya laha Kaya ya Nhluvukiso wa Ikhonomi (LED) ya Rixaka3.1. Khabinete ya tsaka hi mivuyelo ya Nhlengeletano ya LED ya Rixaka leyi ya ha ku va ka kona. A yi khomiwile ehansi ka vurhangeri bya Holobye wa Mfumontirhisano na Timhaka ta Xintu, Tat. Des van Rooyen na Holobye wa Nhluvukiso wa Mabindzu Lamatsongo, Man. Lindiwe Zulu.3.2. Yi nyikile xivandlanene xo tumbuluxa ajenda yintshwa ya Nhluvukiso wa Ikhonomi ya Afrika-Dzonga hi ku leteriwa hi swirhangana swa Kungu ra Nhluvukiso wa Rixaka (NDP). Mivuyelo ya yona yi katsa ku simekiwa ka Huvo ya Nhluvukiso wa Ikhonomi ya Afrika-Dzonga (EDCSA) yo sungula, loku kongomisaka eka ku endla sekithara ya nhluvukiso wa ikhonomi yi va ya xiphurofexinali.  3.3. Tanihi nhlangano wa xiphurofexini, EDCSA yi ta fambisa na ku landzelerisa matikhomelo ya xiphurofexini ya vatirhi vo tala lava nghenelelaka eka mapfhumba ya nhluvukiso wo hambana.3.4. Khabinete yi tlhele yi xiyaxiya ku simekiwa ka matimu ka Vhiki ra Vubindzunyingi bya Matiko hinkwawo (GEW) e22 on Sloane, khamphasi leyi ya ha ku sunguriwaka, hi ti 10 Hukuri 2017, laha Holobye Zulu a rhurheleke munhu wo tiveka ngopfu wa vubindzunyingi bya matiko, Sir Richard Branson. Khamphasi i yo sungula ku pfuriwa hi Netiweke ya Vubindzunyingi bya Matiko hinkwawo. Yi nyika vukorhokeri bya nseketelo wa nkoka na ku kongoma eka van'wamabindzu eAfrika hinkwaro xikan'we na mfikelelo eka netiweke ya matiko hinkwawo ya valanguteri, vavekisi na mihlangano ya nseketelo ya van'wamabindzu.3.5. Hi nkarhi wa GEW, kwalomu ka 10 wa timiliyoni ta vangheneleri va teke xiave eka mikhuvo, migingiriko na miphikizano ya 35 000 eka matiko yo tlula 165 emisaveni hinkwayo.4. Xiviko xa Khomixini ya Heher4.1. Khabinete yi xiyaxile ku humesiwa hi Musumbhunuku, 13 Hukuri 2017 ka Xiviko xa Khomixini ya Vulavisisi eka ku Koteka ka ku endla Dyondzo ya le Henhla na Vuleteri yi va Mahala eAfrika-Dzonga. Khabinete yi rhamba MaAfrika-Dzonga hinkwawo ku hlaya xiviko na switandzhaku swa xona eka tiko loko mfumo wa ha anakanyisisa swibumabumelo.4.2. Phuresidente u ta endla xitiviso xa xiviko hi ku famba ka nkarhi endzhaku ka ku langutisisiwa hi Komiti ya Vaholobye eka ku Hakelela Dyondzo ya le Henhla na hi Komiti ya swa xibalo ya Phuresidente. Mfumo wu tshama wu tibohile ku ololoxa swirhalanganyi swa ku fikelela dyondzo ya le henhla, na ku langutela emahlweni ku hetisisa xintshuxo xa nkarhi wo leha xa ku hakelela dyondzo ya le henhla.5. Dyandza5.1. Xiyimo xa madamu sweswi etikweni xi tshama xi hi vilerisa tanihileswi ku nga na ku phya ko tala ku tlula mpfula. Mhaka ya leswaku Afrika-Dzonga a ri si kuma mpfula leyi ringaneke ku tatisa nakambe swihlovo swa mati swa hina ku fikela tilevhele leti ringaneleke swi vula leswaku tiko a ri si huma eka xiyimo xa dyandza. Ku vhumbiwa leswaku tiko ri ta kuma ntsena mpfula yo tala ku suka emasungulweni ya Sunguti 2018.5.2. Khabinete yi navelela ku tiyisisa vaaki leswaku mfumo wa tiko, wa swifundzankulu na muganga, yi le ku tirhisaneni ku tiyisisa leswaku Afrika-Dzonga a ri heleriwi hi mati. Khabinete yi khutaza un'wana na un'wana ku teka xiave eku hlayiseni na le ku tirhiseni ka mati hi vutlharhi naswona hi matsanana.6.  Zimbabwe6.1. Khabinete yi seketela ku nghenelela hi Phuresidente Jacob Zuma, eka ntirho wa yena tanihi Mutshamaxitulu wa Muganga wa Nhluvukiso wa Matiko ya le Dzongeni wa Afrika (SADC) hi ku angula eka xiyimo xa MaZimbabwe. U rhumerile Varhumiwa vo Hlawuleka, Holobye wa Vusirheleri na Khale ka Masocha, Man. Nosiviwe Mapisa-Nqakula na Holobye wa Xiyenge xa Vuhlayiseki bya Tiko, Adv Bongani Bongo. Va ta hlangana na Phuresidente Robert Mugabe na Vuthu ra Vusirheleri ra le Zimbabye. Endzhaku ka sweswo, va ta hlamuselanyana Phuresidente wa le Angola João Lourenço tanihi ntirho wa yena wa Mutshamaxitulu eka xirho xa SADC eka Tipolotiki, Vusirheleri na Vuhlayiseki. Hofisi ya Phuresidente yi ta tivisa leswi ya ka emahlweni eka mhaka leyi.7. Square Kilometre Array (SKA)7.1. Khabinete yi amukela ku humelela ka nhluvukiso wa vanhu na wa ikhonomi loku kumekeke ku suka eka vuvekisi lebyi a byi kongomiwile eka nhluvukiso wa vanhu eka rhijini ya SKA ya Afrika-Dzonga. Miganga leyi nga kusuhi na ndhawu SKA yi ya emahlweni yi vuyeriwa hi tiphurojeke ta dyondzo na vuleteri to antswa, vuvekisi eka mabindzu lamatsongo na ku tlakuka ka swivandlanene swa  mitirho.7.2. Ndzawulo ya Sayense na Thekinoloji, ehansi ka vurhangeri bya Holobye wa Sayense na Thekinoloji, Man. Naledi Pandor, yi ta va na nongonoko wa ku nghenelela ka vaaki ku tlangela ku humelela na miganga ya le kusuhi na le Carnarvon, eKapa-N'walungu ku suka hi ti 16 ku fika hi ti 19 Hukuri 2017.B. Swibohonkulu swa Khabinete8. Swiviko swa ku humelela swa kotara ya vumbirhi hi matirheloswa 2017/188.1. Khabinete yi hlamuseriwile hi swiviko swa ku humelela swa kotara ya vumbirhi hi matirhelo swa 2017/18 (Mawuwana ku fika Ndzati 2017) hi mitlawa hinkwayo ya ntlhanu. Leswi swi vumba xiphemu xa nandzeleriso na nkambelo wo angarhela wa Khabinete wa Phurogireme ya Nghingiriko lowu kumekeke ku suka eka Rimba ra swa Maqhinga ra Nkarhi wa le Xikarhi (MTSF) wa 2014 ku fika 2019.8.2. Ndzawulo ya Makunguhatelo, Kambisisa Matirhelo no Hlela na Tikomiti ta Tlawa wa Vaholobye va ta fambisa mbhurisano na vuhangalasi bya mahungu ku hlamusela hi xitalo ku humelela ka swiviko leswi.8.3. GCIS yi ta fambisa mbhurisano na vuhangalasamahungunyingi na ku hangalasa xedulu eka www.gov.za hi ku famba ka nkarhi.9. Ku antswisiwa ka pfhumba ra makumelo ya kherefu na manyikelo ya tikherefu9.1. Khabinete yi hlamuseriwile hi xiviko xa nhluvukiso eka masimekelo ya Maavanyiselo ya Khoto ya Vumbiwa ku nyika tikherefu eka rhijisitara ra vavhoti. Khabinete yi tsakisiwile hi ku landzelela ko helela ka swiviko swa nhluvukiso swa le ndzhaku ka tin'hweti tin'wana na tin'wana ta tsevu leswi rhumeriweke eka Khoto ya Vumbiwa.9.2. Ku fikela sweswi Khomixini ya Nhlawulo yo Tiyimela (IEC), hi ku tirhisana na tiejensi tin'wana ta mfumo, yi kumile ku humelela ka kwalomu ka 75% eku hlengeleteni ka tikherefu ta lava va nga tshukaka va ri vavhoti. Khabinete yi hlamuseriwile hi nongonoko lowu kunguhatiweke wa SAPO ku pfuna lava nga riki na tikherefu ta laha va tshamaka kona.9.3. Khabinete yi tsakisiwile hi nhluvukiso na ku tirhisana loku endliweke hi SAPO, na IEC tiejensi tin'wana ta mfumo eku nyikeni ka phurojeke ya tikherefu.9.4. Khabinete yi ya emahlweni yi kombela volavo va nga si antswisaka tikherefu ta vona ku endla tano hi nkarhi lowu taka wa vhiki ra ntsariso wa vavhoti hi Nyenyankulu.C. Mitlangu leyi Taka10. Nhlengeletano ya vumune ya Khomixini ya Matikomambirhi ya Afrika-Dzonga na Botswana (BNC)10.1. Phuresidente Zuma u ta sungula riendzo ra ntirho ku nghenelela na ku rhangela Nhlengeletano ya Vumune ya Matikomambirhi ya Afrika-Dzonga na Botswana BNC leyi nga ta khomeriwa eGaborone, eBotswana hi Ravuntlhanu, 17 Hukuri 2017.10.2. Afrika-Dzonga na Botswana ya hlangana lembe na lembe eka levhele ya Tihloko ta Matiko eka rimba ra BNC ku xopaxopa ntirhisano wa matiko ha vumbirhi na ku kanela timhaka ta ntsakelo wo fana.10.3. Matiko lamambirhi ya tiphina hi vuxaka bya xinghana lebyi vumbiweke hi ku hlangana ka swa mfuwo na ku va kusuhi na ku kusuhi. Ya tirhisana eka timhaka to talanyana leti katsaka, vutleketli, bindzu na vuvekisi, rihanyu, timhaka ta swa mbango sw.sw.10.4. Afrika-Dzonga hi rin'wana ra vatirhisani va bindzu lavakulu va Botswana, ku na tikhamphani to hlaya ta Afrika-Dzonga ti nga ri tingani leti tirhaka eka tiko rero.11. Riendzo ra Phuresidente wa Angola11.1. Phuresidente Zuma u ta rhurhela Muchaviseki, Phuresidente wa Riphabliki ra Angola, João Lourenço, eka Riendzo ra Mfumo ra matimu eAfrika-Dzonga ku suka hi ti 23 Hukuri 2017. Leri ku ta va ku ri Riendzo ra Mfumo ra yena ro sungula etikweni ra hina endzhaku ka loko a vekiwile exitulwini.11.2. Matiko lamambirhi ya na ku hlangana ka xinghana na ka matimu kusukela eka masiku ya ku lwela ntshuxeko loko Anglola ri rhurhele na ku seketela tinhenha ta ku lwela ntshuxeko ta Afrika-Dzonga eka tikamba to hambanahambana etikweni leriya.11.3. Ntirhisano wa ikhonomi na bindzu exikarhi ka matiko lamambirhi wu kurile swinene, ku fikela laha Afrika-Dzonga ri nga muringani wa bindzu wo rhanga wa Angola eka tikonkulu. Tikhamphani ta Afrika-Dzonga to tala ti le ku endleni ka bindzu eAngola eka tisekitara to hambanahambana ku katsa na vuako, migodi, tindlu, nxaviso xin'wexin'we, swakudya na swakunwa, tihotela na ku tiphina, vukorhokeri bya swa vutshunguri na byo banga.Hi nkarhi wa riendzo ra yena, Phuresidente Lourençou u ta tlhela a fambisa Dyondzo hi Ravuntlhanu, 24 Hukuri 2017 eka Muako wa OR Tambo ePitori.12. Masiku ya 16 ya ku Lwisana na madzolonga12.1. Khabinete yi hlangana na MaAfrika-Dzonga hinkwawo lawa ya teka goza ro lwa na ku xanisiwa ka vavasati na vana.12.2. Pfhumba ra Masiku ya 16 yo Lwisana na Madzolonga ehenhla ka Vavasati na Vana ri ta va kona exikarhi ka ti 25 Hukuri na 10 N'wendzamhala 2017. Leri i lembe ra vu 19 ra pfhumba eAfrika-Dzonga naswona ri ta ya emahlweni ehansi ka nkongomelo: “Na Mina Ndzi Hlaye: Swin'we hi Yisa Emahlweni Afrika-Dzonga ro Pfumala Madzolonga”.12.3. Phuresidente Zuma u ta simeka pfhumba ra Masiku ya 16 yo Lwisana na madzolonga eKapa Vuxa hi Mugqivela, 25 Hukuri 2017. Ri ta kongomisa eka ku yisiwa emahlweni ka ku sunguriwa ka n'wangulano wa Rixaka, leyi khutazaka vanhu ku vulavula hi mayelana na ntungu wa madzolonga ya ku ya hi rimbewu. Leswi swi ta landzeriwa hi Siku ra Vavanuna ra Matiko hinkwawo hi Sonto, 19 Hukuri 2017, leri rhambaka vavanuna ku tlanga xiphemu xa vona eku akeni muganga lowu hlayisekeke na vun'we bya vanhu.12.4. Ndzawulo ya Vululami na Nhluvukiso wa Vumbiwa yi ta fambisa pfhumba ra rhadiyo ra muganga ra vumbirhi ehansi ka minongonoko ya A hi Vulavuleni ku Lulama, leri tisaka vukorhokeri bya mfumo eka vanhu hi ku nyika vayingiseri nkateko wo tihlanganisa na vaofisiri eka timhaka leti nga emahungwini. Ku simekiwa ka Khoto ya Milandzu ya swa Masangu hi nkarhi wa pfhumba ku ta tlhela ku tiyisisa mfikelelo wo antswa eka sisiteme ya vululami.12.5. Khabinete ya tshemba leswaku hi ku tirhisana hi nga herisa ndzhendzheleko wa nxaniso. Hi ku hlangana ka matshalatshala ya hina hi nga tirha ku sivela nxaniso loko hi karhi hi tiyisisa muganga lowu hlayisekeke eka vamanana na vana.12.6. Vanhu hinkwavo eAfrika-Dzonga va khutaziwa ku ambala rhibono yo basa tanihi mfungho wa ku tiboha ku herisa ntungu lowu ku suka emigangeni ya hina.13. Ku lunghiselela Siku ra AIDS ra Misava 201613.1. Khabinete yi rhamba vaaki hinkwavo ku nghenelela eka ku sunguriwa ka Ravuntlhanu ra Rhibono yo Tshuka loko ku nga si fika Siku ra AIDS ra Misava hi ti1 N'wendzamhala na ku ya fika emahelweni ya n'hweti yoleyo. Ku ambala rhibono yo tshuka i mfungho wa vun'we na ku tiboha ku lwa na HIV na AIDS.13.2. Siku ra AIDS ra Misava i nkateko eka muganga wun'wana na wun'wana ku hlangana eka ku lwa na HIV, ku kombisa nseketelo eka vanhu lava hanyaka na HIV na ku tsundzuka lava hundzeke emisaveni. Nkhuvo wa lembe leri wu ta endliwa ehansi ka nkongomelo: “Mfanelo ya Mina ku Tiva Xiyimo xa Mina, Nsivelo I Vutihlamuleri bya Mina”, lowu khomanaka na nkongomelo wa matiko hinkwawo: “Mfanelo eka Rihanyu”.13.3.  Leswi swi tiyisisa nsimeko wa Kungu ra swa Maqhinga ra HIV ya Rixaka ra Afrika-Dzonga, vuvabyi bya rifuva na Mavabyi ya Ntlulelo wa swa Masangu 2017 - 2022 (NSP), leswi ku nga phuphu ya nkoka eka nhluvukiso wa Afrika-Dzonga ku yisa eku fikeleleni nhlayiso wa rihanyu wa misava hinkwayo hilaha swi kombisiweke hakona eka NDP, leswi tlakusaka rixaka leri hanyeke kahle, ro tiya na ku va na ndzingano swinene.14. Vhiki ro kongomisa eka Imbizo ya Rixaka14.1. Khabinete yi rhamba miganga ku nghenela ku nghenelela eka Vhiki ro Kongomisa eka Imbizo ya Rixaka ya vu 7 leyi taka, leri ehleketeleriwaka ku va kona ku sukela hi ti 27 Hukuri ku ya fika hi ti3 N'wendzamhala 2017.14.2. Ehansi ka vurhangeri bya GCIS, ndlela leyi yi tlakusa n’wangulano  exikarhi ka Swirho swa Huvonkulu na miganga. Yi ta va kona eka rimba ra malembe xidzana ya Oliver Reginald Tambo, loyi a seketeleke ndzingano wa rimbewu. Migingiriko yi kongomisiwe ku seketela pfhumba ra Masiku ya 16 yo Lwisana na madzolonga.14.3. Mikhuvo yi ta vekiwa eka khalendara ya rixaka na ku averiwa eka webusayiti ya mfumo (www.gov.za).D. Milawumbisi15. Khabinete yi pasisile nkandziyiso wa xitiviso hi ku ya hi xiyenge xa 74(5) xa Vumbiwa ra Rhiphabuliki ra Afrika-Dzonga ra 1996. Xikongomelo i ku sungula endlelo ro tihlanganisa ra xifundzankulu na ra rixaka hi swikongomelo swo endla ku cinca eka mindzilekana ya xifundzankulu hi mayelana na Masipala wa Muganga wa Matatiele eKapa-Vuxa na tindhawu tin'wana ta Ba Ga Mothibi eN'walungu-Vupeladyambu.Ntshuxeko lowu languteriweke wa mindzilekana ya swifundzankulu wu sukela eka miganga ya tindhawu leti ku vulavuriwaka hatona leyi lavaka ku rhurhisiwa ku ya eka swifundzankulu swa le kusuhi.E. Mahungu16. Khabinete yi hoyozela Furwa tanihi tiko ro rhurhela leri tsakeriweke ra Khapu ya Misava ya Rhagibi na ku khensa vurhumiwa bya mfumo, lebyi a byi rhangeriwile hi Xandla xa Phuresidente Cyril Ramaphosa, Holobye wa Mitlangu na Vuhungasi Thulas Nxesi na Nhlangano wa Rhagibi wa Afrika-Dzonga, eka ntirho lowu va nga wu endla eku tlakuseni ka bidi ya Afrika-Dzonga ku va ri ta rhurhela ntlangu.17. Khabinete yi hoyozela Holobye Pandor, loyi a nyikiweke sagwadi ra Mudyondzisi wa Xiyimo xa le henhla. Sagwadi ri nyikiwile Holobye Phandor hi Chanselara wa Yunivhesiti ya Afrika-Dzonga, khale ka Phuresidente Thabo Mbeki.Sagwadi ra Mudyondzisi wa Xiyimo xa le henhla, rin'we ya mitlawa ya mune, ri amukela ku hoxa xandla ka mudyondzisi wa xiyimo xa le henhla wihi na wihi loyi a tirheke kahle swinene eka ku dyondzisa kumbe ku yisa ku dyondzisa emahlweni, ku dyondza, nhluvukiso wa vutshila na/kumbe ndzavisiso eka ndhawu ya yena ya vuswikoti.18. Khabinete yi ndhundhuzela ntirho lowu endliweke hi Laborethari ya Dyondzo ya swa tinyeleti ya Afrika-Dzonga, leyi ku nga xiphemu xa Ndzavisiso wa Ndlela yo Angarhela ya Tipulanete ta ntlawa wa vativi va sayense lava lavaka ku kuma tipulanete hi mahlo ya ngati lava se va kumeke tipulanete tintshwa tinharhu.19. Khabinete yi hoyozela vangheneleri na vahluri va masagwadi ya Govan Mbeki ya 2017, lawa ya xiximaka lava nga eka sekithara ya vuako lava tirheke kahle eka mphakelo wa tindlu. Masagwadi ya ta loko tiko ri ya emahlweni ku tlangela mphakelo wa tindlu ta ku tlula 4.6 wa timiliyoni na mipfuno ku sukela hi 1994.20. Khabinete yi hundzisela ku khensa ka yona eka migingiriko ya vurhena hi vukorhokeri bya xihatla, vatimelandzilo na vatinyiketeri hinkwavo lava pfuneke eku tirhaneni na mindzilo ya sweswi eKapa-Vupeladyambu.  Swivutiso:Man. Phumla Williams – Mukhomela Mufambisi-Angarhela (GCIS)Selefoni: 083 501 0139"
"Xitatimende xa nhlengeletano ya Khabinete hi Ravumbirhi, 6 N'wendzamhala 2017",7 Dec 2017,https://www.gov.za/speeches/statement-cabinet-meeting-wednesday-6-december-2017-7-dec-2017-0000,https://www.gov.za/ts/speeches/statement-cabinet-meeting-wednesday-6-december-2017-7-dec-2017-0000,"Khabinete yi hlanganile ro hetelela eka 2017 eUnion Buildings ePitori.A. Swibohonkulu swa Khabinete1. Khabinete yi pasisile Qhinga ra Sekithara ra Vupfhumba ra Rixaka (NTSS) 2016-2026 ku va ri simekiwa. NTSS yi yima hi tiphuphu ta maqhinga ta ntlhanu , ku nga ku maketa, ku fambisa mfikelelo wo olova eka vapfhumba, ku antswisa ntokoto wa vaendzi, mafambiselo ya tindhawu ta vuendzi na mivuyelo ya endleloangarhelo.Tsalwa hinkwaro ri kona eka webusayiti ya Ndzawulo ya Vupfhumba: www.tourism.gov.za.2. Khabinete yi pasisile rimba ra ku tumbuluxiwa ka Khamphani ya Netiweke ya Broadband ya Rixaka. Yi ta vumbiwa hi ku hlangana ka Sentech na Broadband Infraco. Leswi swi ta fambisa ku sunguriwa ka swilo leswi nga ni vuxaka na ku fambisa hi ndlela yo hlanganela na ku tumbuluxa vurhangeri bya broadband ya rixaka.3. Khabinete yi pasisile Xiviko xa ku Humelela xa Lembe na lembe xo Sungula eka ku Simekiwa ka Mpfapfarhuto wa tirhele wa Timfanelo ta Vanhu lava hanyaka na Vutsoniwa (WPRPD). Xiviko xi angarhela nkarhi wa ku suka hi ti1 Sunguti ku fika hi ti 31 N'wendzamhala 2016.Xiviko xi nyika vuhleri bya xiyimo xa le henhla xa hilaha tindzawulo ta mfumo ti nga sungula ku nghenelerisa swileriso swa pholisi ya WPRPD eka makunguhatelo, mapimanyetelo, na mphakelo wa vukorhokeri na maendlelo ya ku vika ya tona.4. Khabinete yi pasisile ku hangalasiwa ka Rimba ra Maqhinga ya Pholisi ya Vatsoniwa eka Tidyondzo ta le Henhla na Maendlelo ya Vuleteri leswaku ku rhumeriwa swibumabumelo.5. Khabinete yi hlamuseriwile hi mivuyelo ya Nkambisiso wa Phurogireme ya ku Herisa Mathekisi loku nga endliwa ku suka hi Hukuri 2015 ku fika Ndzati 2016. Phurogireme i xiphemu xo angarhela xa Qhinga ra Vutleketli bya Vaaki, leri lavaka ku fikelerisa sisiteme ya vuhlayiseki byo hlanganela na vutleketli lebyi pfunaka eAfrika-Dzonga.Khabinete yi pasisile tinhlengeletano to tala na ntirho wo tala wu fanele ku endliwa na tindzawulo leti nga fanela loko Ndzawulo ya Vutleketli ya Rixaka yi nga si sungula ku pfuxeta maendlelo.6. Khabinete yi pasisile ku humesiwa ku ya eka vaaki ka nkandziyiso wa vu 8 wa Swikombo swa Nhluvukiso swa (2016). Xiviko xa Xikombo xa Nhluvukiso xi langutisa eka nhluvukiso wa Afrika-Dzonga ku sukela loko ku ri na xidemokirasi na ku landzelerisa ku simekiwa ka Kungu ra Nhluvukiso wa Rixaka: Xivono xa 2030.7. Khabinete yi pasisile tindlela ta ku tiyisisa mafambiselo ya matikhomelo ya vatirhelamfumo loko swi ta eka vatirhi lava endlaka bindzu na marhavi ya mfumo. Swi cinca Swinawana swa Vatirhelamfumo swa 2016, leswi alelaka vatirhelamfumo ku endla bindzu na Mfumo. Ku sukela hi ti1 Nyenyankulu, Nkwama wa Mfumo, hi ku seketeriwa hi Ndzawulo ya Vatirhelamfumo na Vulawuri (DPSA), va ta landzelerisa mitsariso yintshwa eka Nhlayisa-switiviwa ya Vaphakeri ya le Xikarhi eka Sisiteme ya Phesali.8. Khabinete yi pasisile Mafambiselo ya Matirhelo Yantshwa na Sisiteme ya Nhluvukiso wa Tinhloko ta Tindzawulo, leswi kombaka nkahoxeko ku hlangana exikarhi ka matirhelo ya munhu na matirhelo ya nhlangano. Leswi swi ta sungula ku tirha hiti1 Dzivamisoko 2018.9. Khabinete yi pasisile ku sunguriwa na ku simekiwa ka Rimba ra Xikimi xa ku Thola Vatirhelamfumo lava Thwaseke. Leswi swi vumba xiphemu xa phurogireme ya nhluvukiso eka Vatirhelamfumo ku kota ku koka rinoko eka mathwasana lawa ya nga na vuswikoti eka Vutirhelamfumo.Rimba ri katsa ku languta phesente ya ndzawulo yin'wana na yin'wana laha ku nga na swivandla swa mitirho ku kota thola mathwasana eka mitirho leyi kaleriwaka hi mathwasana. Holobye wa Vutirhelamfumo na Vulawuri u ta tlhela a xaxameta rimba leri na Phurogireme ya Vukorhokeri bya ku Thola Vantshwa.10. Khabinete yi pasisile ku hangalasiwa ka Switiviso leswi landzelaka eka Gazete ya Mfumo leswi fambelenaka na ku Kongomisa Swiboho swa Huvo eka Mindzilekano, leswi xikongomelo ku nga ku tlakusa mfikelelo eka vululami eka lava khale a va siyiwile ehandle na le ka matikoxikaya lawa a ya nga korhokeriwi hi ku ringanela. Ku kongomisiwa swi le ka miganga ya majisitarata wa le Free State na le Kapa-N'walungu, na ku susuwa ka Miganga yin'wana ya Majisitarata ku suka eka Rhavi ra Gauteng ra Huvo ya le Henhla na ku ti veka ehansi ka ndzilekana wa Rhavi ra Huvo ya le Henhla ra N'walungu-Vupeladyambu.11. Khabinete yi pasisile Swipimelo eka Milawu ya Vulamuri hi ku ya hi Nawu wa ku Sirhelela Vuvekisi, 2015 (Nawu wa 22 wa 2015). Swinawana swi fikelerisa muvekisi loyi a nga na mikanetano hi ku ya hi xiboho lexi tekiweke hi mfumo lexi khumbhaka vuvekisi, ku kombela Ndzawulo ya Mabindzu na Vumaki (dti) ku nghenelela hi tindlela leti kotekaka ta vulamuri.12. Khabinete yi pasisile ku hlangana na ku rhurheriwa ka tikhonferense leti landzelaka:  Khonferense yo Tihlanganisa ya Phurogireme ya Nhluvukiso wa Vatirhi va Muganga va Rixaka ya 2018 hi DPSA.   Khonferense ya Lembe na Lembe ya vu 23 ya Nhlangano wa Matiko ya Misava ya Vachuchisi, leyi nga ta rhurheriwa hi Vulawuri bya Vachuchisi bya Rixaka eDurban hi Ndzati 2018.  2021 Foramu ya Sayense ya Misava eAfrika-Dzonga. Ndzawulo ya Sayense na Thekinoloji yi ta burisana na Komiti ya Vufambisi eka Foramu ya Sayense ya Misava loko swikoteka ku va yi rhurhela. 2017 N’wangulano wa Xiyimo xa le Henhla xa Nhlangano wa Afrika (AU), lowu nga ta rhurheriwa hi DPSA ku sukela hi ti 6 ku fika hi ti 8 N'wendzamhala 2017.    13.  Khabinete yi pasisile tidizayini na nhlengeleto wa ku tsundzuka na ku hangalasiwa ka mali ya nsimbhi leyi nga ta humesiwa hi 2018.Tidizayini ta mali ya nsimbhi, na ku tivisiwa ka tona, swi ta kandziyisiwa eka Gazete ya Mfumo:  2018 ku hangalasiwa ka mali ya R5 ya tinsimbhi timbirhi (Lembexidzana ra Nelson Mandela);2018 24 wa tikharete ta nsuku ta nongonoko wa R1 (Mikolombyani ya Afrika-Dzonga, pheroto yi jovote futsu);2018 24 wa tikharete ta nsuku eka nongonoko mali ya nsimbi ya Nachura (Ku tlakuka ka dayinasoro - Archosauria);2018 2oz, 22 wa tikharete ta nsuku ta randi ya Kruger; 2018 24 wa tikharete ta nsuku na silivhere yo vangama ya mali ya nongonoko wa mali ya Phurothiya (Vutomi bya Nhenha -Nelson Mandela);2018 wa silivhere yo vangama ya Harhi ya R2 na 2 ½ wa nongonoko wa Tiki (Vutumbuluxi bya Afrika-Dzonga - vukombisi bya xithekiniki hi Khomphyuta); na2018 silivhere yo vangama ya nongonoko lowu nga totiwa muhlovo (Tinyenyani na Swiluva swa Ntanga wa Swimilani wa Waterberg).B. Xiyimo xa Khabinete eka Timhakankulu14. Mivuyelo ya Swimakiwa Hinkwaswo swa TikoKhabinete yi tsakile hi ku kula ka ikhonomi ya Afrika-Dzonga leyi kuleke hi ku hlayiwa hi lembe hi 2% eka kotara ya vunharhu ya 2017, ku suka eka mpfuxeto wa le henhla wa 2.8% eka kotara ya vumbirhi. Matirhelo lawa ya nga tiya lawa ku tlula lawa a ya languteriwile ya vile kona hi mhaka ya ku kula loku ya ka emahlweni eka sekithara ya vurimi, leyi nga hoxa xandla eka 0.9 wa tiphesente eka ku kula hinkwako endzhaku ka 44.2% eka kotara hi kotara ya ku kula.      Matirhela ya kahle ya vurimi, laha hi nga vona tikotara tinharhu ta ku kula ka xiyimo xa le henhla, swi vile kona hi ntshovelo wa le henhla wa swirimiwa (yo fana na mavele) eka tindhawu ta mpfula ya ximumu na swirimiwa swa swo xavisiwa. Migodi na vutumbuluxi swi hoxile xandla eka kula loku nga rhikhodiwa, laha migodi na ku ceriwa ka maribye swi nga kula hi 6.6% na ku hoxa xandla hi 0.5% wa tipoyinti eka ku kula.Sekithara ya gezi hi yona yi nga lahlekeriwa swinene, yi yile ehansi hi 5.5%. Ku kula eka switirhisiwa swa le ndyangwini hi 2.6% swi vile kona hi mhaka ya ku xaviwa ka tinhundzu leti nga tiya, leti nga endla 1.6% wa tipoyinti ta ku kula ka 2.6%. Ku kula ko tlula loku nga languteriwa na ku ya ehenhla ka mpfuxeto eka kotara ya vumbirhi ya mbuyelo swivula leswaku ku kula ku nga fika eka 0.9% hi 2017.Leswi swi le henhla hi 0.7% eka leswi a swi languteriwile hi nkarhi wa Xitatimende xa Pholisi ya Mpimanyeto wa Theme ya le Xikarhi. Mfumo wu fanele ku tiyisisa leswaku matimba ya ku kula ku ya emahlweni ku tshama ku ri kona hi ku yisa emahlweni ku simeka tindlela ta 14 ta ku tlakusa ku tshemba leti yisaka ehenhla ku tshemba ka vatirhisi naswona ku nga vuyerisa ku tshemba ka mabindzu.15. InvestSA One-Stop ShopKhabinete yi amukela ku simekiwa ka  InvestSA One-Stop Shop eKwazulu-Natal hi Phuresidente Jacob Zuma tanihi xiphemu xa ku antswisa ku endla bindzu na Afrika-Dzonga. Loku i ku simekiwa ka vunharhu laha tikweni. Leyi lavaka ku endla leswaku ku va na mbangu wa kahle wa ku fikelerisa nkongomelo wa vuhlanganisi eka vavekisi ku kuma vukorhokeri hi ku hatlisisa tiphurojeke na ku hunguta vuyimayima loko u sungula bindzu.16. Vuxaka bya Afrika-Dzonga na AngolaKhabinete yi amukela ntwanano lowu nga sayiniwa hi nkarhi wa Riendzo ra Tiko hi Phuresidente wa Angola João Manuel Gonçalves Lourenço. Mitwanano leyi landzelaka yi sayiniwile: Memorandamu ya Ntwanano (MoU) eka ku tumbuluxiwa ka Khomixini ya Matiko hayambirhi ya va Phuresidente, MoU eka Ntirhisano eka Xiyenge xa Mbango, Nsimeko wa Swiletelo swa ku nga tirhisi vhisa, Maendlelo eka Ntirhisano wa Maphorisa na Ntwanano eka Mpfuno wa Vulawuri bya Milawu ya Timhaka ta Xibalo xa tinhundzu leti tlulaka mindzilekana.17. Samiti ya Vuntlhanu ya Nhlangano wa AU-Yuropo (EU).Khabinete yi amukela mivuyelo ya vuntlhanu ya Samiti ya AU-EU. Samiti yi fikelerisile xivandlanene eka Afrika-Dzonga ku yisa emahlweni vuxaka bya xidipilomati na maqhinga ya ikhonomi hi ku burisana ko hambanahambana eka samiti na le ka mitlangu ya le tlhelo yo fana na Foramu ya Mabindzu na Vantshwa, leyi nga kongoma eka ku kula ka ikhonomi loku katsaka, ku thoriwa ka vantshwa na mabindzu.18. Ku xavisiwa ka mahlonga ya vapfhumba va MaAfrikaKhabinete yi hlangana na vaaki va matiko ya misava ku yirisa ku xavisiwa ka vapfhumba va MaAfrika eLibya tanihi mahlonga. Swiendlo leswi pfumalaka vumunhu a swi fambelani na milawu ya AU, na milawu yin'wana ya Afrika na matiko ya misava, ku katsa Tsalwa ra Timfanelo ra Afrika eka Timfanelo ta Vanhu na Vumunhu.Khabinete yi amukela ku tivisiwa ka valawuri lava nga ta vekiwa laha ku nghenaka na ku huma vanhu eTripoli eka vahlampfa na vapfhumba lava lavaka nsirhelelo wa matiko ya misava.19.  Ntungu wa ListeriosisKhabinete yi kombela vanhu hinkwavo ku endla leswi nga ringanela ku tisirhelela, ku fana na ku hlamba mavoko loko va nga si lulamisa swakudya na ku papalata swakudya swi mbisi kumbe leswi nga swekiwangiki, ku hunguta ku hangalaka ka listeriosis, loko vulavisisi bya ha ya emahlweni ku kuma laha xitsongwatsongwani xi humaka kona.Vuvabyi byi vangiwa hi xitsongwatsongwani lexi humaka emisaveni, ematini, eswimilannii na le ka switirhisiwa swa masi lama nga tengisiwangiki, naswona swi nga vanga matitwelo yo fana na ya mukhuhlwani lawa ya nga na nchuluko. Byi nga tshunguriwa kahle hi ku tirhisa swidzidziharisi, loko swi kumiwa hi xihatla.Khabinete yi kombela MaAfrika-Dzonga ku ya emahlweni na ku tirhisa mati kahle loko tiko ra ha ya emahlweni ri tokota dyandza. Hi nga languti timpfula leti ta ha ku va kona, mipimo ya madamu ya tiko ya ya ehansi.  Leswi swi vangiwa hi maxelo ya ku hisa kasi a hi se va na mpfula leyi tshamelaka ku na.Khabinete ya hlohloteleka hi ku ya emahlweni ka mivulavurisano na timasipala leti nga na swikweleti swa le henhla ku kuma xintshuxo eka xikweleti xa masipala.C. Milawumbisi20. Khabinete yi pasisile ku rhumeriwa ka Milawumbisi leyi landzelaka ePalamende.20.1. Nawumbisi wa ku Cinca Mpfuno wa Vaaki wa 2017.Nawumbisi wu nyika mivuyelo leyi  antswisiweke eka mudende wa vana lava nga swisiwana na vana lava nga sirheleriwangiki, ku katsa na volava va tshamaka emindyangwini leyi rhangeriweke hi vana.20.2. Nawumbisi wa Vaxavisi va Tinhundzu wa 2017Nawumbisi wu herisa Nawu wa Timhaka ta Tiejensi to Xavisa Tindlu, wa 1976 (Nawu wa 112 wa 1976). Wu endla leswaku ku va mbangu wa vulawuri ku yisa emahlweni migingiriko ya ikhonomi eka vumaki bya ku xavisa tindlu loko ku karhi ku tiyisisiwa ku lulamisa ku tisa ku cinca eka sekithara.20.3. Nawumbisi wa ku Ndzhundzhuluko wa Rimba ra Mathwaselo wa Rixaka wa 2016Nawumbisi wu tiyisisa Nawu wa Rimba ra Mathwaselo wa Rixaka lowu nga kona sweswi, 2008 (Nawu wa 67 wa 2008). Wu yirisa tindlela ta ku tirhana na timhaka ta vuxisi na ku veka switandzhaku eka munhu loyi a endlaka vuxisi eka mathwaselo ya yena kumbe mihlangano leyi nyikaka minhwaso leyi nga ri ki yona.20.4. Nawumbisi wa Milandzu ya Matiko ya Misava wa 2017Nawumbisi wu nyika rimba ra nawu lowu antswisiweke ku tirhana na milandzu ya matiko ya misava leyi endliwaka laha Afrika-Dzonga na ku tlula ndzilekana. Wu tlhela wu nyika ku antswa eka nsirhelelo na vululami eka vatwisiwakuvava va vugevenga bya matiko ya misava.D. Mahungu21. Khabinete yi bele mandla eka:21.1. Phuresidente Uhuru Kenyatta eka ku vekiwa ka yena tanihi Phuresidente wa Rhiphabuliki ra Kenya na ku va eka theme ya vumbirhi ya mfumo. Khabinete yi langutela ku ya emahlweni na ku aka vuxaka lebyi tiyeke lebyi matiko hayambirhi ya ti phinaka ha byona.21.2. Phuresidente Emmerson Dambudzo Mnangagwa eka ku vekiwa ka yena tanihi Phuresidente wa Rhiphabuliki ra Zimbabwe. Khabinete yi langutela ku ya emahlweni ka vuxaka lebyi tiyeke na Mfumo wa Zimbabwe.21.3. Mejara Seitebatso Pearl Block eka ku xiximiwa ka yena ku va a kuma Sagwadi ra Lembe ra Nhlangano wa Matiko ya Misava (UN) hi ku va a ri Gqweta ra  Madzolonga ya ku ya hi Rimbewu eka Mavuthu. Sagwadi leri ri tekela enhlokweni ku tinyikela na matimba ya munhu loyi a tisaka ku rhula na ku seketela milawu eka Xintshuxo xa Huvo ya Vusirheleri ya UN ya 1324, leyi kombelaka mavandla hinkwawo lawa ya lwaka ku sirhelela vavasati na vanhwanyana eka mixaniso ya swa masangu na madzolonga ya ku ya hi rimbewu.21.4. Ladysmith Black Mambazo, lava va nga vayimelakulangwa va Masagwadi ya tiGrammy ya 2018. Ko sungula ku le ka xiyenge xa Alibamu ya Vunanga bya Matiko ya Misava bya Kahle hi Alibamu ya vona ya Shaka Zulu Revisited: 30th Anniversary Celebation, ya vumbirhi yi le ka Alibamu ya Vana ya Khale eka Songs of Peace & Love for Kids & Parents around the World Masagwadi ya tiGrammy ya ta va kona hi ti 28 Sunguti 2018.21.5. Chad Le Clos, ku va a vile muhlamberi wa xinuna wo sungula ku va a hlula hi ka mune eka Khapu ya Misava ya ku Hlambela ya FINA eka nongonoko wa swiyenge. Ha tinyungubyisa hileswi a nga swi fikeleleke naswona hi na ku tshemba leswaku u ta ya emahlweni a yimela Afrika-Dzonga hi ku tirha kahle swinene.21.6. SuperSport United, ku va yi fikelerile ntlangu wo hetisela wa Confederation of African Football Confederetions Cup.  21.7. N’wambhuri wa Afrika-Dzonga, Demi-Leigh Nel-Peters, ku va hlurile eka N'wambhuri wa Matiko ya Misava eka Van’wambhuri wa vu 66 lowu a wu khomeriwe eAmerika.21.8. Dr Nkosazana Dlamini-Zuma, loyi a nga nyikiwa sagwadi ra Lifetime Achievement hi Foramu ya Misava ya Varhangeri va Vamanana va Tipolitiki.22. Khabinete yi rhumela marito yo chavelela eka:22.1.  Mfumo na vanhu va Egipta endzhaku ka mihlaselo ya vutherorisi eka yindlu yo khongela eSinai Peninsula leyi nga koxa vutomi bya vanhu va 300 na ku vavisa van'wanyana vo hlaya. Khabinete yi alelana na mihlaselo leyi nga ri ki kahle eka vaaki lava pfumalaka nandzu.22.2. Mfumo na vanhu va Nigeria endzhaku ka munhu loyi a nga tidlaya hi bomo hi ti 21 Hukuri 2017 leyi nga dlaya vanhu va 50 na ku vavisa votala.  Khabinete yi tlhela yi vula nakambe milawu ya yona na ku nga tipfinyingi hi ku alelana na vutherorisi na madzolonga ya vupfumeri lebyi alelaka byin'wana.22.3. Ndyangu na vanghana va Dok Mochubela 'Wesi"" Seekoe, nhenha ya mulwela ntshuxeko na khale ka muyimeri wa Afrika-Dzonga eka Federexini ya Rhaxiya. U tirhele tiko hi ndlela ya xiyimo xa le henhla tanihi Muyimeri wa Afrika-Dzonga eRhaxiya na ku va Mutshamaxitulu wa Nhlangano wa Eneji ya Nyutliliya ya Afrika-Dzonga. Phuresidente Zuma u vule leswaku ku ta va na Nkosi wo Hlawuleka wa Xifundzankulu eka yena.22.4. Ndyangu na vanghana va khale ka mukhotsiwa na Mulwelantshuxeko wa le Robben Island, Tatana Eddie Daniels, loyi a ha ku hundzaka emisaveni. U ta tsundzukiwa hi ku tinyikela ka yena na vukorhokeri eka vanhu va Afrika-Dzonga.22.5. Ndyangu na vanghana va khale ka Holobye wa Vusirheleri na Mavuthu, Manana Nosiviwe Mapisa-Nqakula, eka ku hundza emisaveni ka tata wakwe, Tatana Douglas Mapisa. U hundzile emisaveni exibedlhele xa Cecilia Makiwane eEast London, eKapa-Vuxa a ri na malembe ya 96.E. Mitlangu leyi landzelaka23. Malembe xidzana ya ku tsundzuka Nelson MandelaKhabinete yi hlangana na MaAfrika-Dzonga eka ku tsundzuka malembe ya mune ya ku hundza emisaveni ka khale ka Nelson Mandela hi ti 5 N'wendzamhala 2013. Hi 2018 tiko ri ta fungha malembexidzana ya vutomi bya Mandela laha MaAfrika-Dzonga ya hlohloteriwaka ku nghenela ntlangelo wa lembe hinkwaro loko ha ha tsundzuka un'wana wa vana va Afrika lonkulu.Khabinete yi khensa MaAfrika-Dzonga ku va va nghenelerile eka ku tsundzuka ko hambanahambana ka mitlangu laha tikweni ka OR Tambo na ku tlhela hi langutela ku nghenelela ko tani loko ha ha tsundzuka nhenha ya hina na Phuresidente wo sungula loyi a nga hlawuriwa wa xidemokirasi, Madiba.24. Nguva ya KhisimusiKabinete yi navelela MaAfrika-Dzonga nkarhi wa ntsako na nguva ya khisimusi ya vuhlayiseki. Hi kombela lava nga ta va va ri emagondzweni ku tiyisisa leswaku swifambo swa vona swi ringanerile ku va emagondzweni. Vatirhisi va magondzo, vachayeri na vafambi hi milenge va fanele ku landzelela milawu ya le magondzweni.Holobye wa Vutleketli, Tatana Joe Maswanganyi u simekile pfhumba ra Arrive Alive eBela-Bela, eLimpopo hi ti 5 N'wendzamhala. SAPS yi simeka pfhumba ra tiko hinkwaro ku va na nguva ya khisimusi yo hlayiseka na ku va na vutihlamuleri ku seketela SAPS hi ku landzelela nawu na matikhomelo lamanene.Ndzawulo ya Timhaka ta Xikaya yi ta tivisa hi makungu ya 2017/18 ya mikarhi ya makhisimusi ya Afrika-Dzonga eka timhaka ta le mindzilekanini. Leswi i swa ku fambisa hi ku olova na mafambiselo ya kahle ya vanhu na tinhundzu ku nghena na ku huma laha Afrika-Dzonga hi nkarhi lowu wa mphesamphesa.Hi tlhela hi kombela vatswari na vahlayisi ku va va nga tshiki vana va nga ri na vulanguteri tanihilaha hi nga hi bohekaka ku va hlayisa.Khabinete yi tsakile leswaku swikambelo swa ka Matiriki swi fambile ku ri hava swiwelo leswikulu na ku navelela tlilasi ya 2017 leswinene loko va ha yimele mivuyelo ya vona yo hetelela.F. Ku thoriwaKu thoriwa hinkwako ku ya hi ku tiyisisiwa ka mithwaso na ku basisiwa loku faneleke.25. Manana Ilise Karg tanihi muyimeri wa dti eka Huvo ya Vutsundzuxi ya Rixaka eka Vundlandlamuxi.26. Huvo ya Valawuri va Nkwama wa ku Nyika matimba wa Rixaka:26.1.Manana Nonkqubela Helen Maliza;26.2.Manana Lerato Cynthia Molefe;26.3.Manana Nthabiseng Mateboho Moleko;26.4.Tatana Ernest Kwinda; na26.5.Tatana Sipho Zikode (muyimeri wa dti).  27. Tatana Sandile Mkhize, tanihi Mulawurinkulu (CEO) wa Magalies Water.28. Tatana Wiseman Mkhize, tanihi xirho xa Huvo ya Vulawuri ya Eneji ya Rixaka ya Afrika-Dzonga.29. Tatana Phakamani Buthelezi, tanihi CEO wa Overberg Water.30. Advocate Samuel Vukela, tanihi Mulawuri-Angarhelo wa Ndzawulo ya Mitirho31. Manana Brenda Sibeko, tanihi Xandla xa DG (DDG) eka Vusirheleri byo Angarhela eka Vaaki eka Ndzawulo ya Nhluvukiso wa Vaaki.32. Tatana Zephania Nhleko, tanihi DDG wa Makunguhatelo ya Ikhonomi na Vuhlanganisi eka Ndzawulo ya Nhluvukiso wa Ikhonomi.33. Tatana Mandla Victor Ngcobo, tanihi DDG: Murhangerinkulu wa Vuxokoxoko wa Mfumo eka DPSA.Vuxokoxoko: Manana Phumla Williams - Mulawuri-Angarhelo wo Khomela GCIS)Sele: 083 501 0139"
Xitatimente xa nhlengeletano ya Khabinete ya 28 Nyenyanyana 2018,1 Mar 2018,https://www.gov.za/speeches/statement-cabinet-meeting-28-february-2018-1-mar-2018-0000,https://www.gov.za/ts/speeches/xitatimente-xa-nhlengeletano-ya-khabinete-ya-28-nyenyanyana-2018-1-mar-2018-0000,"Khabinete yi hlangane hi Ravunharhu, 28 Nyenyanyana 2018, eTuynhuys, Kapa.A. Swibohonkulu swa Khabinete1. Mbulavulo wa Mpimanyeto wa Rixaka1.1. Khabinete yi amukela ntshembo lowukulu lowu paluxiweke eka Mpimanyeto wa Rixaka wa 2018 lowu andlariweke ePalamende, Kapa, vhiki leri nga hundza. Eka moya lowu wa ha ku va ka kona wa mpfuxelelo lowu khomeke tiko ra ka hina lero saseka, Khabinete yi rhamba MaAfrika-Dzonga hinkwawo ku tirhisana na mfumo ku kurisa ikhonomi ya hina na ku tumbuluxa mitirho leyi dingiwaka swonghasi.1.2. Ku hunguteka eka ntirhiso wa timali ta R85 wa tibiliyoni eka malembe manharhu lama taka ku kombisa vutiyimiseri bya mfumo ku hlanganisa swa timali na avelo wa vurhon’wana wa switirhisiwa ku kurisa ikhonomi.1.3. Magoza ya tivisiwile ku hunguta rivilo ra mpfelelo wa xikweleti na ku lawula nkayivelo wa mpimanyeto swinene ku antswisa rimba ra swa timali ta hina na ku nyika MaAfrika-Dzonga ntshembo eka leswi nga humelelaka mikarhi leyi taka swa ikhonomi ya hina.  1.4. Khabinete ya tiboha leswaku miphalalo yi ta kombeta eka ku kula ka ikhonomi ya tiko ra ka hina, yi tiyisisa xiyimo xa rona xa timali na ku sirhelela xiyimo xa rona xa giredi ya vuvekisi.1.5. Mpimanyeto wa Rixaka wa 2018 wu seketela lava sweleke erixakeni ra hina hi ku tirhisa pfhumba ra mpfuneto wa vaaki na dyondzo ya le henhla ya mahala eka swichudeni leswi humaka emitini leyi sweleke.1.6. Tanihi angulo eka ku khumbeka loku boxiweke eka miengetelo ya Xibalo xa Mixavo (VAT), Khabinete yi le ku langutisiseni ka ku ndlandlamuxa nxaxamelo wa tinhundzu ta masungulo leti nga  hakerisiwiki xibalo.2. Malembexidzana ya Nelson Mandela2.1. Khabinete yi tikatsa na Phuresidente Cyril Ramaphosa eka xirhambo xa yena xa MaAfrika-Dzonga ku tiyisisa hi vuntshwa ku tiboha ka yona ka nhlanganelo ku korhokela vanhu tanihiloko hi ya emahlweni hi tlangela malembexidzana ya ku velekiwa ka khale ka Phuresidente Nelson Mandela. Madiba i Phuresidente wo sungula wa Afrika-Dzonga ya xidemokirasi naswona a ta va a ri na 100 wa malembe hi vukhale hi siku ra 18 Mawuwani 2018.2.2. Madiba i mfungho wa misava loyi a xiximiwaka misava hinkwayo tanihi Nghwazi ya Timfanelo ta Ximunhu, loyi a nga yiki hi nghohe na ku va loyi a nga yiki hi rimbewu. U tirhile ntirho wa nkoka swonghasi eka ku hlanganisa MaAfrika-Dzonga, na ku hlohlotela vun’we bya xidemokirasi eAfrika hinkwaro na le misaveni hinkwayo.2.3. Ku tlangeriwa ko sungula ka malembexidzana ya Nelson Mandela ku vile kona hi nkarhi wa Samiti ya Nhlangano wa Afrika eAddis Ababa, Ethiopia hi Sunguti 2018. Swiendleko swo tala swi ta endliwa etikweni hinkwaro nan’waka ku ehleketa hi vutomi bya Tatana Madiba.  2.4. Khabinete yi rhamba MaAfrika-Dzonga hinkwawo ku tikatsa eka mitlangelo ya malembexidzana emitirhweni, eswikolweni, etikerekeni na le ka mihlangano ya vaaki ya vona. Yi rhamba munhu un’wana na un’wana wa hina nan’waka ku encenyeta mikhuvanene ya Nelson Mandela hi ku tirha hi tindlela ta hina ku aka tiko leri nga na vun’we, leri nga yiki hi nghohe, leri nga yiki hi rimbewu na ku va leri humelelaka.2.5. Nakambe tiko ri tlangela malembexidzana ya yin’wana ya tintombi ta kahle ta tiko ra Afrika Manana Albertina Sisulu, loyi a nyiketeke vutomi bya yena ku lwela ntshunxeko wa vavasati na ntshunxeko wa Afrika-Dzonga. Khabinete eka nhlengeletano leyi landzelaka yi ta tlhela yi hlamusela nongonoko wa ku tlangela Malembexidzana ya Manana Albertina Sisulu.  3. Dyandza3.1. Khabinete yi khensa matshalatshala lama nga heriki ntamu lama endliweke hi Komiti ya le Xikarhi ka Vaholobye eka Dyandza swin’we na vakhomaxiave eka swiyenge hinkwaswo swa mfumo na rixaka eka ku tirhana na swiyimo swa dyandza leswi phikelelaka leswi hlaseleke swiphemu swi nga ri swingani swa tiko.3.2. Handle ka ntiyiso wa leswaku Afrika-Dzonga i tiko leri nga na vukali bya mati, switandzhaku swa nkufumelo wa xibakabaka swi ya emahlweni swi khumba manelo ya mpfula, hikwalaho ka sweswo swi vanga mipimo ya madamu ya hina ku tshama yi ri ehansi.   3.3. Xipano xa Ntirho wa le Xikarhi ka Vaholobye eka Dyandza xi ya emahlweni xi humelerisa ntirho exikarhi ka mfumo wa rixaka, swifundzakulu na timasipala eka tindhawu leti khumbekeke hi dyandza hinkwato. Leswi swi katsa ku simeka magoza ya nkarhinyana, ya nkarhi wa le xikarhi na wo leha ku lulamisa na ku hunguta ntshikelelo lowu nga vaka kona wa dyandza leri.3.4. Mfumo wu endlile leswaku timali ti kumeka ku nyika mpfuneto wa nkarhinyana eka swifundzakulu leswi khumbekeke. Wu nyikile mali ya nhlayiso wo phalala leyi nga na nkoka wa R473 wa timiliyoni na R6 wa tibiliyoni eka lembeximali ra 2018/19 ku engetela swimakiwakulu swa mati eKapa-Vupeladyambu, Kapa-Vuhumadyambu na Kapa-N’walungu.3.5. Khabinete yi rhamba hinkwerhu ku ya emahlweni hi tirhisana na mfumo eka ku hlayisa mati hi ku ya tirhisa hi ndlela ya vutihlamuleri naswona hi matsananatsanana. Khabinete yi tama ya ha tibohile ku endla Afrika-Dzonga tiko leri nga hlawuriwaka hi vayeni naswona swi tano eka vavekisi lava nga tshukaka va va kona.4. Ku dlayeteriwa ka maphorisa4.1. Khabinete yi yisa michavelelo eka mindyangu na vanghana va ntlhanu wa maphorisa na khale ka socha lava va ha ku dlayiwaka hi ndlela ya tihanyi eka nhlaselo wa le Xitichini xa Maphorisa xa Ngcobo eKapa-Vuhumadyambu.4.2. Khabinete yi sola swinene ku dlayeteriwa ku ri hava xivangelo ka vavanuna na vavasati lava hi korhokelaka. Ku lahlekeriwa hi phorisa rin’we, socha kumbe munhu wihi kumbe wihi un’wana loyi a tirhaka ku sirhelela rixaka na vanhu va hina a swi amukeleki.   4.3. Khabinete yi tibohile, hi ku tirhisana na Holobye wa Maphorisa, ku endla xihi kumbe xihi lexi nga kotekaka ku antswisa switichi swa hina swa maphorisa ku sivela mihlaselo yo tano emikarhini leyi taka.4.4. Khabinete yi kombela ku ya emahlweni eka vatswari na rixaka hi ku angarhela ku tiyisisa leswaku vana va hlayisiwa hi mikarhi hinkwayo na ku tirhisana na vayimeri vo sindzisa nawu ku sirhelela timfanelo ta vana. Muxaka wihi kumbe wihi wa nxaniso ehenhla ka n’wana wu fanele ku humeseriwa erivaleni na ku mangariwa xikan’wekan’we. Hi ku tirhisana, hi nga endla miganga ya ka hina yi tshama yi hlayisekile na ku tiyisisa leswaku vanhu lava endlaka vugevenga va pfumala vutumbelo.B. Swiboho swa Khabinete1. Khabinete yi pasisile Mpfapfarhuto wa Tirhele leri Pfuxetiweke eka Pholisi Vutleketli ya Rixaka ku va wu kandziyisiwa ku kuma mavonelo ya vaaki. Pholisi yi na xikongomelo xa ku nyika sisiteme ya vutleketli leyi hlanganisiweke na makungu ya tisekitara tin’wana leti fambelanaka ku hunguta havumbirhi bya madurhelo ya ku khandziya xifambo ku ya entirhweni na ku endla bindzu. Nakambe yi yelanisa makungu ya vutleketli ya tiko eka mitolovelo ya vutleketli bya misava.2. Khabinete yi pasisile Mpfampfarhuto wo Sungula eka Pholisi ya Magondzo ya Afrika-Dzonga ku va wu kandziyisiwa ku kuma mavonelo ya vaaki. Pholisi leyi yi ta nyika rimba ro angarhela leri ri endlaka leswaku magondzo ya Afrika-Dzonga ya lawuriwa ku antswa, ya va ya hlayisekile swinene na ku katsa tinxaka hinkwayo ta vutleketli ku humelerisa endlelo leri yisekaka emahlweni ra malawulelo ya magondzo. Wu lawula swinawana swa le magondzweni, switirhisiwa, vuhlayiseki, ku nyikiwa ka timali ta magondzo na vutleketli lebyi nga fambiki hi njhini.  3. Khabinete yi nyikiwile vuxokoxoko hi mikumo ya Mbalango wa Rixaka wa Nhluvukiso wa Nkambisiso na Ndzavisiso (Mbalango wa R&D) wa 2015/16. R&D i xiphemu xa nkoka xa nhluvukiso wa ikhonomi ya vanhu va tiko. Lawa ya vile matshalatshala ya nhlanganelo ya mfumo, vumaki na mihlangano ya ndzavisiso. Xiviko lexi xa kumeka eka webusayiti ya Ndzawulo ya Sayense na Thekinoloji (DST): www.dst.gov.za.4. Khabinete yi pasisile tidizayini ta ntlhandlamano wa swingwece swa muhlengeleti swo tsundzuka wa 2018, lowu nga ta humesiwa hi Khamphani ya Mint ya Afrika-Dzonga. Nhlengeleto wa tidizayini ta 2018 wu ta va ku tlangela Malembexidzana ya Nelson Mandela. Mihlengeleto leyi yi rhangeriwile hi swingwece swo tsundzuka swa 2017 leswi tlangeleke Afrika-Dzonga ehansi ka nkongomelo wa Ntshunxeko, Xidemokirasi na Mifuwo.C. Milawumbisi1. Khabinete yi pasisile ku rhumeriwa ka Nawumbisi wa Ngoma ya Xintu wa 2018 ePalamende. Nawumbisi wu lava ku sirhelela, ku kondletela na ku lawula xiphemu xa mafumelo ya endlelo ra ngoma ya xintu. Wu nyika maendlelo na mipimo ya rixaka leyi nga na xikongomelo xa nsirhelelo wa vutomi na nsivelo wa timbanga na tindlela hinkwato ta nxaniso lowu vakwerha va hlanganaka na wona.2. Khabinete yi pasisile ku rhumeriwa ka Nawumbisi-ndzhundzhuluxo wa Rimba ra Mithwaso ya Rixaka wa 2016 ePalamende. Nawumbisi lowu wu hundzuluxa Nawu wa Rimba ra Mithwaso wa Rixaka, 2008 (Nawu wa 67 wa 2008), wu tiyisa Nawu hi ku antswisa magoza ya ku tirhana na swiphiqo swa vunwa, wu rhwexa switandzhaku eka vanhu lava va nyikaka mithwaso ya vona ya vuxisi kumbe mihlangano leyi yi nyikaka mithwaso leyi nga riki enawini.Nakambe wu ringanyeta swinawana swa ku tiyisisa leswaku mithwaso ya vuxisi yi kongomisiwa eka tihuvo ta xiphurofexinali leti faneleke (nhlayisa-switiviwa ya vanhu lava va nyikeke mithwaso ya vona ya vuxisi). Nakambe wu lulamisa ku nyikiwa ka vululameri bya mithwaso ya matiko mambe.3. Khabinete yi pasisile Nawumbisi wa Vuhlayiseki bya le Swiporweni wa 2017 ku va wu kandziyisiwa ku kuma mavonelo ya vaaki. Nawumbisi lowu wu lava ku antswisa vuhlayiseki bya le swiporweni na ku tumbuluxa xivumbeko xa mafumelo ku fambisa ntirho wa Vulawuri bya Vuhlayiseki bya le Swiporweni bya Afrika-Dzonga. Nakambe wu yelanisiwe na Pholisi ya Swiporo ya Rixaka hi mayelana na ku tiyisiwa ka vuvekatihlo bya vuhlayiseki, na ntlakuso na nsindziso wa vuhlayiseki eswiporweni swa hina.   4. Khabinete yi pasisile Nawumbisimpfapfarhutwa wa Vulawuri bya Ikhonomi ya Vutleketli wa 2017 ku va wu kandziyisiwa ku kuma mavonelo ya vaaki na ku tihlanganisa na vaaki. Nawumbisi wu lulamisa mavangwa yo lawula na ya vuswikoti hi mayelana na ku nyikiwa ka sisiteme ya vutleketli leyi nga na nxavo lowu pfunaka na ku va wa vuswikoti.D. Mitlangu leyi landzelaka1. Afrika-Dzonga ri ta va ri rhurhela Vaholobye va Mitirho va Miganga ya Nhluvukiso ya le Dzongeni wa Afrika, Vuthori na Nsirhelelo wa Vanhu, tanihi Mutshamaxitulu, kusuka 1 kufika 2 Nyenyankulu 2018 eCape Town International Convention Centre. Nkongomelo wa khomferense leyi i: “Kombisa ntirho lowu eneriseka: Ku antswisa ku hlanganisiwa, ntwanano na ku katsa hinkwavo”. Vatekaxiave va ta katsa vatirhisani va vaaki – mabindzu lama nga emitlaweni, vatirhi na vaakandhawu.2. Phuresidente eka xiyimo xa yena tanihi Mutshamaxitulu wa SADC u ta teka tendzo to tihlanganisa ku ya eAngola, Botswana na Namibia kusuka 2 kufika 3 Nyenyankulu 2018. U ta heleketiwa hi Holobye wa Vuxaka bya Matiko ya Misava na Ntirhisano Lindiwe Sisulu na Holobye wa Vusirheleri na Khale ka Masocha Nosiviwe Maphisa Nqakula.3. Afrika-Dzonga yi rhurhela hi ku tirhisana Khomferense ya Misava ya vu17 eka Fole kumbe Rihanyu (WTCOH) kusuka 7 kufika 9 Nyenyankulu 2018 eKapa ehansi ka nkongomelo: “Ku Hlanganisa Misava eka Rixaka ro Pfumala Fole”. Lebyi i vurhurhelo byo sungula eAfrika.WTCOH yi rhamba goza ro tiboha na ku nyika ndlela eka mifumo, mihlangano ya vaaki lava nga na ntsakelo wun’we, vayimeri va Nhlangano wa Matiko mihlangano ya matiko ya misava, vatirhi va swa rihanyu na vakhomaxiave van’wana ku kanela vutivi na mitokoto ya nhlanganelo, ngopfungopfu hi mayelana na vantshwa na vavasati lava va kumeka eka xiyimo xa ku tirhisiwa ka fole.Ku rhurhela khomferense swi hoxa xandla eka ku lulamisa swikongomelokulu swa Kungu ra Nhluvukiso ra Rixaka hi ku tumbuluxa ndzemukiso na dyondzo ya switandzhaku swo vavisa swa ntirhiso wa fole, na xidingo xa ku tiyisa magoza yo lawula fole.4. Hi ti 10 na 11 Nyenyankulu IEC yi ta pfula Tisenthara ta Ntsariso wo Vhota leswaku vanhu va ta va ta tsarisa na ku kamba vuxokoxoko bya vona bya ntsariso.  Khabinete yi khutaza vavhoti lava fikelelaka hinkwavo ku endzela switichi swa vona swo vhotela ku ya pfuxeta nxaxamelo wa vavhoti hi ku lulamisela mihlawulo ya mani na mani ya 2019. Khabinete yi rhamba ngopfungopfu vavhoti vo sungula ku tiyisisa leswaku va teka xiave eka mfanelo ya vona ya xidemokirasi xa vumbiwa ya ku vhota hi ku ya va ya tsarisela ku vhota.Mahelo lama ya vhiki ra ntsariso ya ta va xiendleko xa nkoka lexi nga ta hetelela eka phurojeke ya malembe mambirhi ya ku kuma tikherefu ta vutshamo ta vavhoti hinkwavo lava tsariseke.Switichi swo vhotela swi ta pfula exikarhi ka 08:00 na 17:00 ku pfuna vavhoti lavantshwa ku titsarisela ku vhota, na ku pfumelela vavhoti lava tsariseke lava va rhurheleke kun’wana ku tsarisa hi vuntshwa eka xifundza xo vhotela lexi lulameke na ku pfuxeta vuxokoxoko bya vona bya tikherefu lebyi nga eka nxaxamelo wa vavhoti.E. Mahungu1. Khabinete yi hoyozele vadyondzisi hinkwavo lava va xiximiweke eka Masagwadi ya ku Dyondzisa ya Rixaka ya vu18 lama veke kona eJoni hi Mugqivela, 17 Nyenyanyana 2018. Masagwadi lama a ya tekela enhlokweni ku dyondzisa na vurhangeri bya xiyimo xa le henhla eka mikhetekanyo yi nga ri yingani, ku katsa na Sagwadi ra Mfikelelo wa Vutomi Hinkwabyo ra Nelson Mandela na Sagwadi ra Phurofesa Kader Asmal.2. Khabinete yi hundzise michavelelo ya yona eka Xandla xa Holobye Obed Bapela eka ku lahlekeriwa hi nghamu yakwe Constance Bapela, loyi a tirha tanihi mukhanselara hi nkarhi wa ku hundza ka yena.3. Khabinete yi tikatsa na Phuresidente Ramaphosa eka ku hundzisa michavelelo eka ndyangu, vanghana na vanakulobye va mutivinkulu wa ikhonomi ya swa tipolitiki tlhelo mutsari, Phurof Johannes “Sampie” Terreblanche, loyi a hundzeke emisaveni a ri na malembe ya 84 hi vukhale.4. Khabinete yi hoyozela Holobye Naledi Pandor eka ku tekeriwa enhlokweni ka yena hi Yunivhesiti ya Leiden eNetherlands tanihi Xirho xo Xiximiwa xa Phurofesa yo Endzela ya Ntivotinyeleti na Nhluvukiso. Leswi i ku tekeriwa enhlokweni ka mifikelelo loku nga tolovelekangiki ka Holobye eka ku endla leswaku sayense yi tirhiseka ku humesa eneji, ngopfungopfu, ntivotinyeleti, tanihi xitirho xa nhluvukiso wa misava na mbuyelo wa rixaka.F. Ku thoriwaKu thoriwa hinkwako ku ta fanele ku landzelela ntiyisiso wa mithwaso na mbhasiso lowu faneleke.1. Man Lerato Mataboge tanihi Xandla xa Mulawuri-Jenerali (DDG): Mabindzu na Vuvekisi bya Afrika-Dzonga, Ndzawulo ya Mabindzu na Vumaki (dti).2. Man Shandokane Evelyn Masotja tanihi DDG: Vulawuri bya Vatirhisi na Tikhamphani, dti.3. Man Vuyelwa Vumendlini tanihi DDG: Pholisi ya Ikhonomi ya Matiko ya Misava na ya Xifundza, Nkwama wa Timali wa Rixaka.4. Tat Joseph Tebogo Leshope tanihi Muofisirinkulu wa Matirhelo wa SENTECH.5. Man Vuyo Zitumane tanihi Muofisirinkulu wa Matirhelo (CEO) wa Amatola Water.6. Adv Seeng Catherine Ntsaba-Letele tanihi Mulavisisinkulu wa Swivilelo wa Vukorhokeri bya Vulavisisi bya Swivilelo swa Swikimi swa Vaakandhawu.7. Tat Edward Mamadise tanihi CEO wa Mulawuri wa Rixaka wa Swikoxometo Leswi Bohaka.8. Dok Sagren Moodley tanihi muyimeri wo huma eka DST eka Khansele ya Tiphurofexini ta Sayense ya swa Ntumbuluko ya Afrika-Dzonga.9. Lava thoriweke hi vuntshwa eka Bodo ya Swikambelo swa Tiphetente:a. Man Shanaaz Tiry Mahomed;b. Man Sandra Cleiland;c. Phurof Christiena Maria van der Bank; nad. Adv Nhlanhla Paul Sibisi.Swivutiso:Man Phumla WilliamsMuvulavuleri wo Khomela wa KhabineteSelifoni: 083 501 0139"
Xitatimente xa Nhlengeletano ya Khabinete ya 14 Nyenyankulu 2018,15 Mar 2018,https://www.gov.za/speeches/statement-cabinet-meeting-14-march-2018-15-mar-2018-0000,https://www.gov.za/ts/speeches/xitatimente-xa-nhlengeletano-ya-khabinete-ya-14-nyenyankulu-2018-15-mar-2018-0000,"Khabinete yi hlanganile hi Ravunharhu, 14 Nyenyankulu 2018, eTuynhuys, eKapaA. Xiyimo xa Khabinete eka Timhakankulu1. Ku kula ka ikhonomi1.1. Khabinete yi amukela 1.3% ya ku kula ka ikhonomi hi 2017. Loku i ku tlakuka kusuka eka 0.3% hi 2016. Matirhelo ya ikhonomi ehansi ka swiyimo leswo tika ya tshembisa leswinene eka mikoteko ya nkarhi lowu taka ya tiko.1.2. Tinhlayo ta ku kula ti komba leswaku ikhonomi yi le ka mafambelo lama yaka ehenhla, laha Nkwama wa Timali wa Rixaka wu langutelaka ikhonomi ku ndlandlamuka hi 1.5% nyan’waka na ku engetela kufika eka 2.1% hi 2020.1.3. Khabinete yi rhamba tisekithara hinkwato ta rixaka ku aka ehenhla ka nkhinkhi lowunene wa 2017, na ku tirhisana na mfumo ku hundzuluxela makungu ya wona ya va xiendlo xo khomeka ku hlayisa ku kula ka ikhonomi na ku tumbuluxa mitirho.2. Mpfuxeto wa Misava  2.1. Khabinete yi amukela kungu leri amukeriweke ku hundzuluxa Vumbiwa ra Rhiphabuliki ya Afrika-Dzonga ra 1996 ku endlela ku pfumelela ku tlherisiwa ka vun’winyi bya misava ku ri hava ndziriso.2.2.    Kusukela hi 1994 Mfumo wu tirhile hi matimba ku tlherisela endzhaku ndzhaka ya ku tekeriwa vun’winyi bya misava ehansi ka mfumo wa xikoloni na wa xihlawuhlawu. Ku ri karhi ku tirhiwa hi ku landzelela nawu, mfumo wu endlile swo tala ku tiyisisa leswaku ku va na ntshovelo lowu yaka emahlweni wa misava, loko ku ri karhi ku hatlisisiwa endlelo ra ndzulamiso eka lava khumbekaka hi ku tekeriwa vun’winyi bya misava.2.3.    Mhaka leyi yi kongomisiwile eka Komiti ya Nkambisiso wa Vumbiwa, leyi yi faneleke ku vuyisa xiviko ePalamende hi kwalomu ka 30 Mhawuri 2018. Swibumabumelo eka Huvo ya Rixaka swi ta leteriwa hi ntlhandlamano wa tinhlengeletano to twa miehleketo ya vaaki leti nga ta landzeriwa hi tinhlengeletano ta komiti.2.4.    Khabinete yi rhamba lava khumbhekaka hinkwavo ku nyika vonelo ra vona hi nkarhi wa endlelo lera mbulavurisano, leri ri nga ta letela switshunxo ku yisa tiko ra ka hina emahlweni. Tanihi mfumo lowu hlayisaka na ku va wu simekiwe eka vanhu, lava khumbhekaka hinkwavo va ta vulavurisana hi nkarhi wa endlelo leri.2.5.    Khabinete yi ya emahlweni yi khutaza vaakandhawu ku sukela ku phanga misava loku nga riki enawini. Hi tiko leri landzelelaka nawu na ku va ro rhandza ku rhula leri nga na maendlelo yo ringanela ku tirhana na swiphiqo, ku katsa na xiphiqo xa misava.2.6.    Afrika-Dzonga yi tshama yi pfulekile eka bindzu, naswona vuvekisi eka vurimi na vufuwi bya amukeriwa. Swi vuyerisa Afrika-Dzonga ku va na vafuwi va xibindzu naswona endlelo leri ri endla leswaku hi va na tinhlayo letikulu ta vafuwi va xibindzu lava humelelaka.3. Phurojeke ya Ikhonomi ya Swiharhi na Swimilana swa Nhova ya Double Drift ya muganga wa ka Nofingxana3.1. Khabinete yi amukela ku simekiwa ka Phurojeke ya Ikhonomi ya Swiharhi na Swimilana swa Nhova ya Double Drift ya muganga wa ka Nofingxana eka Ntanga wa Ntumbuluko wa Double Drift eKapa-Vuxa hi Holobye wa Timhaka ta Mbango, Dok Edna Molewa. Leswi swi katse ku nyikiwa ka papila ra vun’winyi eka Likhaya Lethu Communal Property Association (CPA) hi ku yimela Holobye wa Nhluvukiso wa Matikoxikaya na Antswiso wa Misava, Man Maite Nkoana-Mashabane.3.2. Muganga wa Double Drift a wu tekeriwile timfanelo ta vutshamo na madyelo ya swifuwo hi Nawu wa Misava wa 1913. Hi 1994, muganga lowu wu nghensile xikoxo xa misava lexi tshamisekisiweke hi 2012, leswi heteleleke eka Likhaya Lethu CPA ku va yi tumbuluxiwa3.3. Likhaya Lethu CPA yi vumbiwa 1 500 wa swirho swa Muganga wa Double Drift naswona yi kumile R6 wa timiliyoni kusuka eka Ndzawulo ya Timhaka ta Mbango ku hluvukisa ndzingeto wa bindzu ra ikhonomi ya swiharhi na swimilana swa nhova epurasini ra Naudeshoek (1 400 wa tihekitara). Nxaviselano lowu wu tirhiwile hi Ndzawulo ya Nhluvukiso wa Matikoxikaya na Antswiso wa Misava.4. Bangi ya Nhlanganelo ya VBS4.1. Khabinete hi tekerile enhlokweni xitiviso xa Bangikulu ya Afrika-Dzonga hi mayelana na Bangi ya Nhlanganelo ya VBS. Vufambisi lebyi thoriweke byi ta seketela Bangi ya Nhlanganelo ya VBS ku tshamisekisa mitlhontlho ya makumelo ya timali na ku korhokela mitsakelo ya vaaki na vadipoziti va VBS. Khabinete yi tama ya ha tibohe eka ku hambanisa na ku cinca ka sekithara leya swa timali ku ri hava ku nghenisiwa ekhombyeni ka ntsakelo wa vadipoziti.5. Pfhumba ra vuvekisi5.1. Khabinete yi amukela pfhumba ra ‘CEOs Know” hi Ejensi ya Swimakiwa swa Afrika-Dzonga, hi ku tirhisana na Nhlangano wa Vurhangeri bya Mabindzu bya Afrika-Dzonga, ku tlakusa Afrika-Dzonga tanihi ndhawu ya vuvekisi.5.2. Leswi swi aka ehenhla ka swimakiwakulu swa ka hina tlilasi ya misava hi ku tirhisa Vhengele leri nga na Hinkwaswo ra InvestSA, vuswikoti bya ndzavisiso na nhluvukiso, maendlelo lamantshwa na tshaku ra vuendli leri tumbuluxiweke ku seketela vavekisi. Tindhawu ta ku kula letintshwa na tona ti pfuriwile eka ikhonomi ya malwandle, eneji leyi pfuxetekaka, ikhonomi ya swa rihlaza na mbalango wa xeli-gasi.5.3. Pfhumba leri ri katsa tiCEO to huma eka tikhaphani letikulu leti nga eka matikonyingi leti kumekaka eAfrika-Dzonga ku avelana mitwisiso ya tona eka vuvekisi lebyi yaka emahlweni eAfrika-Dzonga.5.4. Khabinete yi khutaza Maafrika-Dzonga hinkwavo hi moya wa “Thuma Mina” (Rhuma Mina) lowu hungaka etikweni hinkwaro ku tirha xiphemu xa vona hi ku rungulelana switori leswinene ku aka vito lerinene ra tiko ra ka hina na ku kurisa xikombelo xa rona xa vuvekisi.6. Nongonoko wa Maxavelo ya Vahumesi va Eneji lava Tiyimeleke (tiIPP)6.1. Khabinete yi tekerile enhlokweni leswaku nandzu wa Khoto ya le Henhla lowu nghenisiweke hi mihlangano leyi nga riki ya mfumo yimbirhi hi mayelana na xiboho xa mfumo xa ku sayina mitwanano ya ku xava eneji na 27 wa tiIPP. Nandzu lowu wu ta gimetiwa hi Khoto ya le Henhla hi siku ra 27 Nyenyankulu 2018. Hi moya wa matirhelo ya vumbiwa na mfumo wa nawu, ku sayiniwa ku tlheriseriwile endzhaku.6.2. Khabinete yi tiyisisa vutiboheleri bya yona ku ololoxa timhaka leti fambelanaka na minongonoko leyi. Nongonoko wa Maxavelo ya Vahumesi va Eneji lava Tiyimeleke wa Eneji leyi Pfuxetekaka wu ta tiyisisa leswaku vatirhisi lava nga etikweni ra ka hina va va na mifikelelo lowu madurhelo lama fambelanaka na tihakelo na eneji yo basa, naswona wu ta tisa vuvekisi lebyi dingekaka swinene eAfrika-Dzonga. Tiphurojeke leti ti ta nyika 61 600 ya mitirho ya nkarhi hinkwawo, 95% ta yona yi nga ya vaakatiko va Afrika-Dzonga, ngopfungopfu ku ri karhi ku pakanisiwa eka vantshwa.  6.3. Khabinete yi tiyisisa hi vuntshwa vutiboheleri bya yona eka xinakulobye xa mfumo na lexi nga ri nga riki xa mfumo tanihiloko hi landzelela swikongomelo swa hina swa ncinco wa eneji swa nkarhi lowu taka na vutomi byo antswa bya hinkwavo. Leswi swa laveka ku tisa pholisi leyi dingekaka swinene na ntiyisiso wo lawula, na ku hlayisa xiyimo xa Afrika-Dzonga tanihi ndhawu leyi nga hlawuriwaka ya vuvekisi bya eneji.7. Listeriosis7.1. Khabinete yi hundzisa nchavelelo wa yona wo huma embilwini eka vanghana na ndyangu wa lavaya va lahlekeriweke hi vutomi bya vona endzhaku ka ku khomiwa hi Listeriosis, naswona yi navelela lavaya va nga ku antsweni ku hola hi ku hatlisa. Kutlula 180 wa vanhu va lovile naswona 940 wa timhangu ti vikiwile eAfrika-Dzonga.7.2. Khabinete yi khutaziwa hi matshalatshala ya matimba hi Ndzawulo ya Rihanyu, Vandla ra Mavabyi yo Tlulela ra Rixaka (NICD) na Nhlangano wa Rihanyu wa Misava ku yimisa xitsongwatsongwana xa listeria ku va xi hangalaka. Ku tiyisa matshalatshala lama, Holobye wa Rihanyu, Dok Aaron Motsoaledi, u ta hlangana na Huvo ya Vuongori ya Afrika-Dzonga hi Ravumune, 15 Nyenyankulu 2018.7.3. Khabinete yi amukela ndzima leyinene leyi khatsiweke eka ku kuma na ku hambanisa xihlovo xa ku tumbuluka ka Listeriosis leyi nga na khombo swinene. Ku vitaniwa ku tlheriseriwa endzhaku ka swimakiwa swa swakudya kusuka eka tipulanti to phurosesa nyama tinharhu ta Enterprise na Rainbow – laha xitsongwatsongwana xi kumekeke kona – a xi ri xiendleko lexi paluxeke muxaka wa ku tumbuluka loku. Vuvabyi lebyi tumbulukaka eka swakudya byi kumekile ro sungula hi Khotavuxika 2017.7.4. Listeriosis i vuvabyi byo tivikana na ku va lebyi sivelekaka lebyi nga tshunguriwaka hindlela leyi humelelaka hi swilwisaswitsongwatsongwana. Lavaya va nga enxungetweni swinene i vayimana, tincece letitsongo swinene, vadyuhari na vanhu lava sisiteme ya vona ya nsawuto yi tsaneke. Vanhu lava va kambaka swikombeto swa ku hisa ka miri, ku pandza ka mipfimbi, ku hlambiwa hi timbilu kumbe nchuluko va fanele ku ya eka mutirhi wa vona wa swa vutshunguri kumbe etliliniki ya le mugangeni xikan’wekan’we.7.5. Khabinete ya tshemba leswaku Afrika-Dzonga yi ta hlula ku tumbuluka ka nkarhi wa sweswi naswona yi khutaza vanhu hinkwavo ku landzelela milawu ya vuhlayiseki bya swakudya leya ntlhanu hi nkarhi lowu:Hlamba swandla hi xisibi na mati u nga si khoma swakudya, na le ndzhaku ka ku tirhisa xihambukelo;Sweka swakudya swinene naswona u nga dyi swakudya leswi nga swekiwa hafu tanihileswi xitsongwatsongwana xa listeria xi nga ta fa loko swakudya swi swekiwa swinene;U nga khomakhomi swakudya swimbisi na leswi swekiweke swin’we;Hlayisa swakudya eka mahiselo lama faneleke, naswonaTiyisisa leswaku swimakiwa swa masi hinkwaswo swi xuviwile kumbe swi virisiwile nkarhinyana naswona hlantswa swakudya leswi nga swekiwangiki hi mati ya phayiphi yo tenga u nga si swi dya kumbe hi mati lama nga rhanga ya virisiwa.7.6. Lavaya va nga na ku kanakana kwihi kumbe kwhi loku fambelanaka na Listeriosis va nga ha tihlanganisa na NICD eka 011 386 6400.8. Timali ta nhlayiso wa vaaki8.1. Khabinete yi nyikiwile vuxokoxoko hi xiyimo xa malunghekelo ya Ejensi ya Timali ta Nhlayiso wa Vaaki ya Afrika-Dzonga (SASSA) ku nyika xivumbeko xa mpfangano eka ku holeriwa ka timali ta nhlayiso eka vavuyeriwa hi siku ra ti1 Dzivamisoko 2018. Leswi swi fambisana na xiboho xa Khoto ya Vumbiwa (Concourt) lexi xi leriseke ku engeteriwa ka kontiraka ya nkarhi wa sweswi na Cash Paymaster Services (CPS) kufika ti 31 Nyenyankulu 2018.8.2. Khabinete yi tshikelela vutiboheleri bya yona eka nongonoko wa mpfuneto wa vaaki wa mfumo, leri ri nga longo ra mapfhumba ya ku hunguta vusweti na ku va ra nkoka swonghasi eka ku vuyisa xindzhuti xa vanhu va ka hina. Yi enerisekile leswaku vavuyeriwa va ta holeriwa hi siku ra 1 Dzivamisoko 2018.Makhadi ya SASSA ya nkarhi wa sweswi ya tama ya ha ri enawini kufikela hi N’wendzamhala 2018. Endlelo ra ku cinca makhadi ya vavuyeriwa ri ta endliwa hi mukhuva lowu nga riki na swiphiqo lowu nga kavanyetiki ku hakeriwa ka timali ta nhlayiso. Vavuyeriwa hinkwavo va ta kuma timali ta vona ta nhlayiso etindhawini ta vona to hakela leti va kumekaka eka tona leti ti katsaka tibangi ta xibindzu, Hofisi ya Poso ya Afrika-Dzonga (SAPO) na vaxavisi van’wana.8.3. Khabinete yi rhamba lava va nga riki na makhadi ya bangi ku endzela marhavi ya SAPO ya le kusuhi na vona ku ya pfula tiakhawunti ta vona. Khabinete yi lerisile SASSA, xikan’we na Vufambisi bya Mfumo bya Vuhlanganisi na Mahungu (GCIS), ku endla hinkwaswo leswi nga kotekaka ku tivisa vavuyeriwa hinkwavo hi ku cinca loku nga tshukaka ku va kona kwihi kumbe kwihi loku nga ha vaka kona eka endlelo ra ncinco kusuka eka CPS kuya eka xivumbeko xa mpfangano lowuntshwa. Khabinete yi tama ya ha tibohile ku tiyisisa leswaku yi landzelela xiboho xa Khoto ya Vumbiwa. Tihofisi ta SASSA ti ta va ti pfurile na ku va ti lunghekile ku tirhana na swikombelo leswintshwa.8.4. Khabinete yi khutaza vaaki hinkwavo, ngopfungopfu vavuyeriwa na mindyangu ya ka vona, ku tihlanganisa na SASSA eka 0800 60 10 11 kumbe va endzela hofisi ya SASSA ya le kusuhi ku kuma vuxokoxoko hi xitalo.9. Ntsariso wa vavhoti9.1. Khabinete yi tikatsa na Khomixini ya Mihlawulo leyi Tiyimelaka (IEC) na Phuresidente Ramaphosa eka ku khensa Maafrika-Dzonga lava va xiximeke xirhambo xa ku tsarisa ku vhota na ku pfuxeta vuxokoxoko bya vona bya tiadirese eka pfhumba ra ntsariso wa vavhoti ra mahelo ya vhiki lama nga hundza. Lexi i xiendleko xa nkoka eka lulamisela mihlawulo ya rixaka na ya swifundzakulu leyi languteriwaka ku va kona hi 2019.9.2. Ntsengo wa vaakatiko va 2 767 139 va endzerile switichi swo vhotela eka mahelo ya vhiki lama nga hundza.9.3. Eka timiliyoni ta 2.76 ku katsa na muvhoti na vavhoti lava va endzeleke switichi swa vona swo vhotela:Ehenhlanyana ka miliyoni yi1.3 va tsarisile hi vuntshwa eka xifundza xa ka vona xo vhotela xa nkarhi wa sweswi;Kutlula 800 000 va cincile ntsariso wa vona ku ya eka xifundza xo vhotela lexintshwa;Kwalomu ka 500 000 a ku ri vavhoti lava a va tsarisa ro sungula;Eka mitsariso ya vavhoti lavantshwa, 82% a ku ri va le hansi ka 30 wa malembe hi vukhale naswona kwalomu ka 54% a ku ri vaxisati;Gauteng yi vile na mitsariso leyintshwa yo tala eka hinkwayo yi ri eka 23.69%, yi landzeriwa hi KwaZulu-Natal yi ri na 18.78% na Limpopo yi ri na 17.03%. 9.4. Kapa-Vuxa yi vile na mpimo wa le henhla eka hinkwayo wa ntsariso eka 87%, yi landzeriwa hi Free State yi ri ehenhlanyana ka 82%, na KwaZulu-Natal, Limpopo na Kapa-N’walungu eka 79% hi ku landzelelana. Ntsariso hinkwawo wa Gauteng a wu ri eka 67.3%.9.5. IEC yi vike leswaku nxaxamelo wa vavhoti wu yime eka 26 250 939 ta vavhoti, leswi hi ku katsakanya swi ringana na 75% ta rixaka ra vavhoti lava fikelelaka, hi ku ya hi mikumbetelo ya vukhale bya malembe ya ku vhota ya Nhlangano wa Tinhlayonhlayo wa Afrika-Dzonga.9.6. Kwalomu ka 300 000 ya vaakatiko lava va endzeleke switichi swo vhotela va le ka vavhoti va kwalomu ka timiliyoni ta 2.8 lava IEC a yi nga ri na adirese ya vona loko ku yiwa eka mahelo lama ya vhiki.9.7. Nxaxamelo wa vavhoti lowu pfuxetiweke na ku va wa nkhaqato wu tiyisisa vutshembeki bya nxaxamelo wa vavhoti na ku tiyisisa xidemokirasi xa hina hi ku endla leswaku ku va na mihlawulo yo tshunxeka, leyinene na ku va leyi tshembekaka.9.8. Khabinete yi rhamba Maafrika-Dzonga hinkwawo lava a va nga koti ku endzela xitichi xo vhotela xa le mugangeni wa ka vona hi mahelo ya vhiki lama nga hundza ku endzela hofisi ya IEC ya le migangeni ya ka vona ku ya tiyisisa na ku pfuxeta tiadirese ta vona. Ndlela yin’wana, xitirhisiwa xa le ka Inthanete eka www.elections.org.za/MyIEC naswona xitirhisiwa lexi xi tshama xi ri karhi xi kumeka 24 wa tiawara hi siku eka tivhoti lava tsariseke ku kamba na ku pfuxeta vuxokoxoko bya vona bya tiadirese.10.  Ku navelela leswinene eka xitsutsumi xa swiphemu swinharhu Mhlengi Gwala10.1.  Khabinete yi tikatsa na Holobye wa Mitlangu na Vuhungasi, Man Thokozile Xasa, eka ku sola xiendlo xa tihanyi xa madzolonga ehenhla ka xitsutsumi lexitsongo xa swiphemu swinharhu, Mhlengi Gwala, lexi xi hlaseriweke hi sahu ya nketani loko xi ri karhi xi chovha xikanyakanya eKwaZulu-Natal.10.2. Khabinete yi navelela xitsutsumi lexi ku hola hi ku hatlisa na ku rhumela xikhenso eka xipano xa vutshunguri xa Xibedhlele xa St Augustine lexi nga eku xi ongoleni.Vugevenga byi hava ndhawu erixakeni ra ka hina naswona Khabinete yi rhamba vaakandhawu ku tirhisana na tiejensi ta nsindziso wa nawu leswaku swigevenga swi tisiwa eku xupuriweni.11. Dyandza ri tivisiwa tanihi mhangu ya rixaka11.1. Ehansi ka vurhangeri bya Holobye wa Mafumelo ya Ntirhisano na Timhaka ta Ndhavuko Zweli Mkhize, mfumo wu tivisile xiyimo xa mhangu ya rixaka lexi xi tirhanaka na dyandza na xirilo xa mati xa tiko.11.2. Khabinete yi hundzisa xikhenso xa yona eka lavaya eAfrika-Dzonga va yaka emahlweni va hlayisa mati na matshalatshala lama nga heriki ntamu lama endliwaka hi Komiti ya le Xikarhi ka Tindzawulo to Hambana eka Dyandza, xikan’we na lava khumbhekaka lava nga le ka swiyenge hinkwaswo swa mfumo na le rixakeni, eka ku tirhana na swiyimo swa dyandza leswi phikelelaka leswi swi hlaseleke swiphemu swo hambanahambana swa tiko.11.3. Hambileswi ku nga na ntiyiso wa leswaku Afrika-Dzonga i tiko leri nga na vukali bya mati, Khabinete ya tshemba leswaku hi tama ha ha ri xihlawuriwa lexi tsakeriwaka xa ndhawu yo endzela ya vupfhumba.B. Swiboho swa Khabinete1. Khabinete yi pasisile Xiengetelwa xo Hundzuluxa Ntwanano xa 1 (Ntirhisano eka Vuvekisi) xa Phurotokholo eka Timali na Vuvekisi (FIP) ya Matiko ya Nhluvukiso ya le Dzongeni wa Afrika (SADC) ku va xi andlariwa ePalamende ku ya pfumeleriwa.1.1. Xikongomelo xa FIP i ku fambelanisa tipholisi ta swa timali na vuvekisi ta Mifumo leyi nga Swirho, ku endlela leswaku ti fambisana na swikongomelo swa SADC. Leswi swi ta tiyisisa leswaku ku cinca kwihi kumbe kwihi eka tipholisi ta swa timali na vuvekisi eka Mfumo wun’we lowu nga Xirho ku nga endli leswaku ku va na ku cincanyana loku nga naveriwiki eka Mifumo yin’wana leyi nga Swirho.1.2. Mihundzuluxo leyi yi na xikongomelo xa ku hlayisa mfanelo ya mifumo ku lawula hindlela leyi nga ta vuyerisa vaaki, na ku ringanisa timfanelo na miboheko ya vavekisi na mifumo.2. Khabinete yi pasisile ku andlariwa ka Milawu ya Mpimohansi leyi Tirhisiwaka ya Nhlangano wa Vun’we bya Tinxaka ta Matiko (UN) leyi Pfuxetiweke na ku Tshuriwa hi Vuntshwa ya Makhomelo ya Vakhotsiwa (“Milawu ya Nelson Mandela”), ePalamende.2.1. Ku tshula hi vuntshwa Milawu ya Mpimohansi leyi Tirhisiwaka eka “Milawu ya Nelson Mandela” swi xixima ndzhaka ya khale ka Phuresidente wa hina, loyi a tshameke 27 wa malembe ekhotsweni.2.2. Nakambe ku vile na ndlandlamukiso wa misava hinkwayo wa vuanami bya Siku ra Matiko ya Misava ra Nelson Mandela, leri xiximiwaka hi Matiko lama nga Swirho swa UN hi siku ra 18 Mawuwani, ku kondletela swiyimo swa vumunhu eka ku pfaleriwa ekhotsweni, ku tlakusa vulemukisi hi mayelana na vakhotsiwa ku va xiphemu xa rixaka na nkoka wa ntirho wa vatirhi va le khotsweni tanihi vukorhokeri bya vaaki.2.3. Milawu leyi yi ta pfuna Afrika-Dzonga ku hatlisisa ncinco kuya eka sisiteme yo lulamisa nhluvukiso wa vanhu leyi fambisanaka na misinya na swiletelo swa matiko ya misava swo hambanahambana.C. Milawumbisi1. Khabinete yi pasisile xibumabumelo xa Nawumbisi wa Nsivelo na Heriso wa Vugevenga bya Rivengo na Mbulavulo wa Rivengo wa 2018 ePalamende.Nawumbisi lowu wu na xikongomelo xa ku tumbuluxa milandzu ya vugevenga bya rivengo na mbulavulo wa rivengo, na ku tumbuluxa magoza ya ku sivela na ku herisa milandzu leyi. Wu kunguhata ku lulamisa madzolonga ehenhla ka vanhu hi xivangelo xo vavisa hikwalaho ka vuahluri byo pfumala vumbhoni. Wu ta tlhela wu humelerisa miboheko ya Afrika-Dzonga hi ku landza mitwanano ya timfanelo ta ximunhu ta matiko ya misava.2. Khabinete yi pasisile Nawumbisi wa Vandla ra Swikili swa Xielekitironiki ra Rixaka ra iKamva (iNeSI) wa 2018 ku va wu rhumeriwa ePalamende. Nawumbisi lowu wu lulamisela ku tumbuluxiwa ka iNeSI tanihi vandla ra xinawu leri nga na milawu ya rona ku tirhana mitlhontlho ya vuswikoti bya swikili swa xielekitironiki (swikili swa xidijitali) etikweni. Nhluvukiso wa vuswikoti bya xielekitironiki wu voniwa tanihi xin’wana xa swiyenge leswi rhangisiwaka emahlweni swa mfumo eka ku aka ikhonomi leyi katsaka hinkwavo, na ku tumbuluxa mfumo lowu nga na vuswikoti na ku va wa nhluvukiso. iNeSI yi ta tirha tanihi mutirhisani wo hatlisisa na muyimeri wo cinca wa rixaka, eka nhluvukiso wa swikili swa xidijitali na vuswikoti bya malulamiselo etikweni.3. Khabinete yi pasisile ku andlariwa ka Nawumbisi wa Hayidirogirafi wa 2018 ePalamende. Nawumbisi lowu wu lava ku tekela enhlokweni na ku nyika xiyimo xa xinawu eka Hofisi ya Hayidirogirafa, leyi veke kona eka Ndzawulo ya Vusirheleri (Vuthu ra le Matini ra Afrika-Dzonga) kusukela loko ku simekiwile vukorhokeri bya hayidirogirafi eAfrika-Dzonga.Wu ta kotisa Hadirogirafa ya Vuthu ra le Matini ra Afrika-Dzonga ku tekeriwa enhlokweni tanihi Hayidirogirafa ya Rixaka. Wu ta tiyisisa leswaku ku nyikiwa ka vukorhokeri bya hayidirogirafi ku endliwa ku va ka ximfumo na ku pasisiwa ku va nawu. Leswi swi fambisana na Nhlangano wa Malwandle ya Matiko ya Misava na Ntwanano wa Matiko ya Misava wa Vuhlayiseki bya Vutomi Elwandle, lowu wu nga ntwanano wa malwandle ya matiko ya misava lowu wu vekaka mipimo ya vuhlayiseki ya mpimohansi eka vuaki, switirhisiwa na matirhelo ya swikwekwetsu swa bindzu.D. Mitlangu leyi landzelaka1. N’hweti/Siku ra Timfanelo ta XimunhuKu tsundzukiwa ka N’hweti/Siku ra Timfanelo ta Ximunhu ra 2018 ku ta endliwa ehansi ka nkongomelo: “Lembe ra Nelson Rolihlahla Mandela: ku kondletela na ku tiyisa mfuwo wa timfanelo ta ximunhu erixakeni hinkwaro.”Xiendleko xa rixaka xi ta va kona hi siku ra 21 Nyenyankulu 2018 Erivaleni ra Khirikhete ra George Thabe, Sharpeville Vereeniging. Khabinete yi khutaza tisekithara hinkwato ku xixima siku lera rixaka, leri ri tlangelaka ndhavuko wa timfanelo ta ximunhu wa Afrika-Dzonga naswona ri xixima vanhu vo tanihi Madiba lava va hakeleke hakelo leyikulu eka hinkwato na ku tinyikela ku kuma mifikelelo wa ntshunxeko lowu hi tiphinaka hawona namuntlha.2. Vhiki ra Nkongomiso wa Xivijo xa RixakaVhiki ra Nkongomiso wa Xivijo xa Rixaka ri ta va kona kusuka 9 kufika 15 Dzivamisoko 2018 ehansi ka nkongomelo: “Hi ri swin’we hi yisa Afrika-Dzonga emahlweni”. Nyan’waka, ku tlangeriwa ka Malembexidzana ya Mandela ku vumba xiphemu lexikulu xa vhiki ra nkongomiso, ehansi ka nkongomelotsongo: “Va na ndzhaka”. Vurhangerinkulu byi ta vulavurisana na miganga eka swiphemu swo hambanahambana swa tiko. Minongonoko hi ku landzelelana ya Vaholobye yi ta tivisiwa hi nkarhi lowu faneleke.3. Ku thoriwa ka vantshwa3.1. Phuresidente Ramaphosa u languteriwa ku simeka ndzingeto wa pfhumba ra Vukorhokeri bya ku Thoriwa ka Vantshwa eRiversands Incubation Hub eDiepsloot hi siku ra 27 Nyenyankulu 2018. Pfhumba leri, hi ku tirhisana na sekithara leyi nga riki ya mfumo, ri na xikongomelo xa ku havaxerisa miliyoni yin’we ya vanhu lavatsongo eka ntlhanu wa malembe lama taka ku va va kota ku tirha hindlela ya xiikhonomi, ku nga va tanihi xirho xa vuthu ra vatirhi kumbe ku fambisa mabindzu ya vona vini kumbe ku kuma hiseko wa dyondzo yo yisa emahlweni.4. Tendzo to tirha ku ya eMozambique na le ZimbabwePhuresidente Ramaphosa u ta teka tendzo to tirha ku ya eRhiphabuliki ya Mozambique na Riphabuliki ya Zimbabwe hi ku landzelelana hi Mugqivela, 17 Nyenyankulu 2018. Tendzo leti ti ta kongomisa ngopfungopfu eka ku tiyisa vuxaka bya matiko lamambirhi na matiko lama vuriweke laha henhla.Phuresidente u ta tlhela a kombisana mavonelo eka timhaka ta ku rhula na nsirhelelo exifundzeni na le ka tikokulu, na ku kanerisana hi timhaka ta misava hinkwayo ta ntsakelo wa matlhelo hinkwawo.E. Mahungu1.  Khabinete yi hoyozela Ntsiki Biyela, muendli wa vhinyo wa xinsati wa wantima wo sungula wa Afrika-Dzonga loyi a simekeke burende ya yena n’wini. Hi digiri ya vurimi bya madiriva kusuka eka Yunivhesiti ya Stellenbosch ku katsa na ntokoto wo tirha wa 13 wa malembe, Aslina Wines ya yena hi 2018 yi ta xavisa 12 000 wa mabodhlela eUnited States of America, Germany, Taiwan na Ghana.2. Khabinete yi hoyozela Caster Semenya eka ku tshova rhekodo ya 1 000m ya Afrika-Dzonga leyi tshameke ku ringana 35 wa malembe eka mphikizano wa Athletix Grand Prix lowu a wu khomiwe eTuks ePitori. Nhwana wa ka hina lowa ndhuma swinene u winile nsiyano lowu hi nkarhi wa 2:35:44, a tshova rhekodo ya khale leyi vekiweke hi 1983 hi Ilze Wicksell hi kwalomu ka tisekondi timbirhi. Nakambe khabinete yi hoyozela Semenya eka ku humelerisa xikongomelokulu xa yena lexi a ri na xona khale xa ku kuma nthwaso wa le yunivhesiti loko a heta Dipuloma ya yena eka Sayense ya swa Mitlangu eYunivhesiti ya N’walungu-Vupeladyambu ePotchefstroom.3. Khabinete yi hundzisa nchavelelo eka vanghana na ndyangu wa Muhlonipheki Xirho xa Palamende, Man Loliwe Fazeka, loyi a dlaweke eka ntlumbano wa mimovha eKapa-Vuxa, vhiki leri nga hundza.4. Nakambe Khabinete yi rhumela nchavelelo eka varhandziwa va Muyimeri wa Tiko wa Afrika-Dzonga eSweden, Man Faith Radebe, loyi a loveke hi Ravumbirhi, 13 Nyenyankulu 2018. Eka nkarhi lowu nga hundza na Mukamberi-Jenerali wa Vuhlori eAfrika-Dzonga.F. Ku thoriwaKu thoriwa hinkwako ku ta fanela ku landzelela ntiyisiso wa mithwaso na mbhasiso lowu faneleke.1. Dok Philemon Mjwara tanihi Mulawuri-Jenerali wa Sayense na Thekinoloji eka nkarhi wa kontiraka lowu ndlandlamukisiweke wa malembe manharhu, loyi a sungulaka ku tirha hi siku ra 1 Dzivamisoko 2018.2. Man Memme Sejosengwe Matsalani-Jenerali eka Hofisi ya Muavanyisinkulu eka nkarhi wa kontiraka lowu ndlandlamukisiweke wa malembe manharhu, loyi a sungulaka ku tirha hi siku ra Dzivamisoko 2018.3. Man Thuli E Radebe, tanihi Mulawuri wa Vurhangerinkulu eka Senthara ya Maendlelo Lamantshwa ya Vukorhokeri bya Vaaki eka nkarhi kontiraka ya lowu ndlandlamukisiweke wa tsevu wa tin’hweti.4. Tat Thilivhali Archibald Ramawa tanihi Muofisirinkulu wa swa Timali wa Vandla ra Swihangalasamahungu swa Xielekitironiki ra Rixaka ra Afrika-Dzonga.5. Huvo ya Sentech SOC Limited:a. Tat Magatho Mello (ku thoriwa hi vuntshwa tanihi mulawuri loyi a nga riki xiphemu xa vurhangerinkulu na Mutshamaxitulu);b. Tat Lumko Mtimde (mulawuri loyi a nga riki xiphemu xa vurhangerinkulu);c. Dok Sandile Malinga (mulawuri loyi a nga riki xiphemu xa vurhangerinkulu); nad. Man Elizabeth Malaka (mulawuri loyi a nga riki xiphemu xa vurhangerinkulu).6. Huvo ya Broadband Infraco:a. Tat Mandla Ngcobo (ku thoriwa hi vuntshwa tanihi mulawuri loyi a nga riki xiphemu xa vurhangerinkulu na Mutshamaxitulu);b. Man Nokuthula Selamolela (ku thoriwa hi vuntshwa tanihi mulawuri loyi a nga riki xiphemu xa vurhangerinkulu);c.  Tat Gift Mphefu (mulawuri loyi a nga riki xiphemu xa vurhangerinkulu);d. Man Zandile Matilda Kabini (mulawuri loyi a nga riki xiphemu xa vurhangerinkulu); nae. Man Jennifer Schreiner (mulawuri loyi a nga riki xiphemu xa vurhangerinkulu).7.  Huvo ya SAPO:a.  Tat Comfort Ngidi (ku thoriwa hi vuntshwa tanihi Mutshamaxitulu);b.  Man Nomahlubi Simamane (ku thoriwa hi vuntshwa tanihi Xandla xa Mutshamaxitulu);c.  Adv Juliana Galetlane Rasethaba (mulawuri loyi a nga riki xiphemu xa vurhangerinkulu); nad.  Dok Charles Nwaila (mulawuri loyi a nga riki xiphemu xa vurhangerinkulu).Swivutiso:Man Phumla Williams Muvulavuleri wo Khomela wa Khabinete (GCIS)Selifoni: 083 501 0139 "
Xitatimende xa nhlengeletano ya Khabinete hi ti 25 Dzivamisoko 2018,26 Apr 2018,https://www.gov.za/speeches/statement-cabinet-meeting-25-april-2018-26-apr-2018-0000,https://www.gov.za/ts/speeches/statement-cabinet-meeting-25-april-2018-26-apr-2018-0000,"Khabinete yi hlanganile hi Ravunharhu, 25 Dzivamisoko 2018, eTuynhuys eCape Town.A. Xiyimo xa Khabinete eka Timhakankulu1.  Mikosi ya valwelantshuxeko na tinghwazi1.1.  Khabinete yi khensa vanhu hinkwavo va matiko ya misava, ngopfungopfu MaAfrika-Dzonga, eka ku kombisa ka vona rirhandzu eka ku hundza emisaveni ka ""imbokodo"" Mama Winnie Madikizela-Mandela, Mulwelantshuxeko nhenha Dok Zola Skweyiya na murhangeri wa mihlangano ya vatirhi Archie Sibeko.  1.2.  Valwelantshuxeko va hina va nyikerile vutomi bya vona eka norho wa ku va na Afrika-Dzonga ro antswa naswona vavanuna na vamanana va tiko ra hina va kuma nhlohlotelo ku suka eka maxangu ya vona.1.3.  Khabinete yi tlhela yi yima na Phuresidente Cyril Ramaphosa ku rhumela marito yo khensa eka Nghwazi ya vudipilomati, Murhumiwa George Nene, loyi a nga tirhela Afrika-Dzonga hi ndlela ya kahle swinene na ku nyikela hi nkarhi wa yena evuchavelahwahwa hi ku hlanganisa muganga na tikonkulu ra hina ku tiyisisa ku ntshuxeka ka Afrika-Dzonga.  2. Ku kombisa ku vilela eN'walungu-Vupeladyambu2.1.  Khabinete yi kanerile hi xiyimo xo kayivela ka ntshamiseko lexi humelelaka eN'walungu-Vupeladyambu, leswi nga khumba vukorhokeri byo hlaya, ngopfungopfu vukorhokeri bya rihanyu. Tanihi mfumo lowu nga na malwandla, khabinete yi pasisile ku nghenelela hi tindlela timbirhi ku vuyelerisa ku rhula na ntshamiseko eka ndhawu.2.2.  Khabinete yi pasisile ku tirhisiwa ka Xiyenge xa 100(1)(b) xa Vumbiwa ra Rhiphabuliki ra Afrika-Dzonga ra 1996 ku ololoxa mikitsikitsi leyi nga kona, ngopfungopfu eka sekithara ya rihanyu. Xikongomelonkulu xa ku nghenelela loku i ku:ku vuyelerisa ku tshemba exikarhi ka vatirhi na mfumo;ku pfuna xifundzankulu ku antswisa tisisiteme na vuswikoti bya xona ku ya eka ntolovelo lowuntshwa;ku tiyisisa ku landzelela nawu na rimba ra vulawuri ra mfumo;ku tshamisekisa mbango wa vatirhi, ku vuyelerisa ntshamiseko wa mphakelo wa vukorhokeri, ku tiyisisa vuhlayiseki bya vatirhi na ku antswisa mafambiselo ya timali.2.3.     Khabinete yi tlhele yi rhumela xipano xa Vaholobye ku endzela xifundzankulu xa N'walungu-Vupeladyambu ku ya kuma swivangelo eka vaaki. Va fanele ku rhumela xiviko eka mavhiki mambirhi lawa ya taka. Xiviko xi ta hi pfuna ku teka xiboho eka ku nghenelela kun'wana loku nga ha lavekaka.  2.4.  Xipano xi katsa Vaholobye va Nkunguhato, (Muhlanganisi), Kambisisa Matirhelo no Hlela; Rihanyu, Timali, Mfumontirhisano na Timhaka ta Xintu, ku katsa na Vaholobye va Tlilasitara ya Vululami, Nsivelo wa Vugevenga na Nsirhelelo.2.5.   Loko hi ri karhi hi tekela enhlokweni swivilelo leswi vaaki va swi kombiseke, Khabinete yi sola swiendlo swa madzolonga, ku phanga na ku onha tinhundzu leswi nga humelela hi nkarhi wa ku kombisa ku vilela eka tindhawu tin’wana ta xifundzankulu.3. Mikanelo ya miholo ya vatirhelamfumo1.    Khabinete yi hlamuseriwile hi mikanerisano ya sweswi ya miholo ya Vatirhelamfumo. Khabinete yi hlohlotele Ndzawulo ya Vatirhelamfumo na Vulawuri xikan'we na komiti leyi nga lerisiwa ku tirha hi xihatla ku ololoxa mikanelo ya miholo laha tihakeke rimitsu.4. Xitereko xa mabazi4.1.     Khabinete yi kombela hinkwavo lava khumbekaka eka sekithara ya vutleketli bya vaaki ku hatlisisisa ku herisa xitereko xa tiko xa mabazi. Hi kombela mavandle hinkwawo ku vuyela eku kanerisaneni ku kota ku fikelela ntwanano lowu nga kahle eka mavandla hinkwawo na tiko.5. Madzolonga eRivaleni ra mitlangu ra Moses Mabhida5.1. Khabinete yi sola madzolonga ya tihanyi na ku onhiwa ka nhundzu hi valandzeri va bolo ya milenge endzhaku ka ku nghena endzeni ka Rivala ra mitlangu ra Moses Mabhida eDurban hi nkarhi wa Premier Soccer League emaheleni ya vhiki.5.2. Tiejensi ta ku sindzisa nawu ta hlohloteriwa ku tiyisisa leswaku hinkwavo lava nga nghenelela eka swiendlo swa manyala na madzolonga hi nkarhi wa ntlangu va rhwexiwa vutihlamuleri eka leswi va swi endleke.5.3. Khabinete yi kombela vulavisisi bya xihatla na ku simekiwa ka tindlela ta vusirheleri bya xiyimo xa le henhla ku tiyisisa vuhlayiseki bya vahlaleri na vatirhi. Yi kombela ntirhisano wa hinkwavo lava khumbekaka eka vulavisisi ku sivela ku ri swi nga ha humeleli eka nkarhi lowu taka.6. Switichi swa swiyanimoya swa miganga6.1. Khabinete yi amukela ntwanano lowu nga fikeleriwa ku tlhela va vuyisela switichi swa xiyanimoya leswi a swi yimisiwile swa nkarhinyana hi Sentech hi ku tsandzeka ku hakela tihakelo ta vuhangalasi bya xihondzo, loko tindlela tin'wana ta nkarhi wo leha ta ha ri eku laviweni.6.2. Ntwanano wu fikeleriwile endzhaku ka loko mfumo wu hlanganisile na Sentech, Foramu ya Xiyanimoya ya Miganga ya Tiko, Ejensi ya Tinxakaxaka na Nhluvukiso wa Vuhangalasamahungu na Vulawuri bya Vuhlanganisi byo Tiyimela hi byoxe bya Afrika-Dzonga.  6.3. Sekithara ya xiyanimoya ya muganga i ndlela ya vuhlanganisi bya nkoka lebyi nyikaka vanhu va hina mfikelelo wa mahungu na ku tirha tanihi ndlela ya ku endla ku ri vanhu va va na vutivi. Mavandla hinkwawo ya twananile ku tlhela ya hlangana ku nga ri khale ku ta na xintshuxo xa nkarhi wo leha lexi nga na mbuyelo wo va switichi leswi swi kota ku tiyisa emahlweni.7. Nhlengeletano ya Varhangeri va Mimfumo ya Vun'we bya Matiko  7.1. Khabinete yi amukela ku amukeriwa ka Nongonoko wa Leswi nga ta endliwa hi Vun'we bya Matiko eka malembe mambirhi lawa ya ha taka.7.2. Phuresidente Ramaphosa u rhangerile Vurhumiwa bya Afrika-Dzonga eka Nhlengeletano ya Varhangeri va Mimfumo ya Vun'we bya Matiko (CHOGM 2018) ehansi ka nkongomelo: ""Ku ya eka Vumundzuku Byin'we"" ku sukela hi ti 19 ku fika hi ti 20 ta Dzivamisoko 2018.7.3. Hi ku veka Afrika-Dzonga tanihi rin'wana ra ndhawu ya vuvekisi bya timakete leti rhangelaka emisaveni hinkwayo, Phuresidente Ramaphosa u nyikile mbulavulo eka Mikanerisano na Varhangeri va Afrika eka Foramu ya Mabindzu ya Vun'we bya Matiko, na ku burisana na vavekisi lavakulu va matiko ya misava na varhangeri va mabindzu.  U tlhele a rhumela xirhambo eka vavekisi lava rhangelaka na varhangeri va mabindzu ku nghenelela eka Samiti ya Vuvekisi leyi nga yimeriwa hi mahlongati eAfrika-Dzonga emaheleni ya lembe leri.  7.4. Ehansi ka vurhangeri bya Phuresidente Ramaphosa, vurhangeri bya Afrika-Dzonga byi tlhele byi tirhisa xivandlanene lexi nyikiweke hi CHOGM ku ya emahlweni byi kombela nseketelo wa vuyimela ku langwa bya Afrika-Dzonga eka Huvo ya Vusirheleri ya Nhlangano wa Matiko eka theme ya 2019 – 2020. Mihlawulo leyi yi ta va kona hi ti 8 Khotavuxika 2018 eNew York, USA.8. Vuvekisi8.1.  Khabinete yi amukela ku thoriwa hi Phuresidente Ramaphosa ka va varhumiwa vo hlawuleka eka vuvekisi ku tihlanganisa na vavekisi va laha kaya na va matikomambe eka swivandlanene swa ikhonomi eAfrika-Dzonga.8.2.  Varhumiwa lava va nyikiwile ntirho wa ku koka rinoko eka vuvekisi hi ndlela yo kongoma na ku nga tirhisa ngopfu mali. Pfhumba ra vuvekisi ri ta hetelela hi khomferense leyikulu ya vuvekisi emaheleni ya lembe ku tlakusa ku tlula R1 wa tithiriliyoni eka vuvekisi byintshwa bya malembe ya ntlhanu.9. Ku simekiwa ka InvestSA One-Stop Shop eGauteng9.1.  Khabinete yi khutaza vuvekisi bya laha tikweni na bya matiko ya misava ku tirhisa pfhumba ra Xifundzankulu ra One-Stop shop leri nga eku simekiweni hinkwako laha tikweni - laha sweswi swi One-Stop Shop yi nga eGauteng.9.2. InvestSA One-Stop Shop i phurogireme ya phuresidente ku tlakusa na ku fambisa vuvekisi eAfrika-Dzonga. Sweswi, InvestSA One-Stop Shop yi simekiwile yi humelela eKwazulu-Natala na le Kapa-Vupeladyambu.9.3. Tisenthara ta Vuvekisi bya One-Stop Shop ta karhi ta hangalasiwa na swifundzankulu hinkwaswo, naswona ti ta tirhisiwa ku hlanganisa na ku nghenelerisa tizoni to hlawuleka ta ikhonomi, tiejensi ta vuvekisi ta swifundzankulu, vulawuri bya miganga na tindzawulo ta mfumo leti nga fanela leti nghenelelaka eka vulawuri, ntsariso, mpfumelelo na timhaka ta mapapila ya mpfumelelo.10. Makhadi yantshwa ya Bangi ya Poso-SASSA10.1.  Khabinete yi amukela ku ringetiwa ka ku hangalasiwa ka makhadi ya Ejensi ya Nsirhelelo wa Vaaki ya Afrika-Dzonga eka tiposo leti nga hlawuriwa eKapa-Vupeladyambu ku pfumelela vavuyeriwa va mudende ku cinca makhadi lawa ya nga kona ku ya eka makhadi ya Poso ya Afrika-Dzonga (SAPO) - SASSA Postbank.10.2.  Lava kumaka mudende na vinyi va makhadi va nga ha tirhisa makhadi lawa va nga na wona ku fikela hi N'wendzamhala 2018, kambe Khabinete yi khutaza vavuyeriwa ku cinca makhadi hi ku endzela SASSA ya le kusuhi kumbe SAPO ku sukela hi ti2 Mudyaxihi ku fikela emaheleni ya Ndzati 2018.11. Dyondzo ya le Henhla11.1. Khabinete yi amukela ku ya emahlweni ka ku simekiwa ka dyondzo ya mahala tanihilaha swi nga andlariwa hakona hi Holobye wa Dyondzo ya le Henhla na Vuleteri. Xitiviso xa ku engeteleriwa ka mphakelo wa NSFAS ku suka eka R9,849 wa tibiliyoni hi 2017/18 ku fika eka 35,321 wa tibiliyoni hi 2020/21 swi kombisa ku tinyikela ka Mfumo ku pfuna swichudeni leswi sweleke na leswi humaka eka mindyangu ya lava tirhaka.12. Phurogireme ya Nseketelo ya SMME12.1. Khabinete yi amukela ku simekiwa ka Ntlakuso wa ku Thoriwa hi ku tirhisa Phurogireme ya Nseketelo wa mabindzu lamatsongo, ya le xikarhi na lamakulu (SMME), laha ku nga vutirhisani na Ndzawulo ya Nhluvukiso wa Mabindzu Lamantsongo (DSBD) na Nhlangano wa Yuropa.12.2.  Yi ta seketela ti-SMME hi ku tirhisa vukorhokeri bya nhluvukiso wa mabindzu, yi va pfuna ku fikelela timakete, yi tlakusa ku fikelela ka vona eka swa timali, na ku pfuna ku hunguta ndhwalo wa vulawuri bya mabindzu lamatsongo. 13. Sayense na Thekinoloji13.1. Khabinete yi bela mandla eka hinkwavo lava nga hoxa xandla eka ku fikeleriwa ka ZACUBE -2, leyi ku nga sathelayiti ya khubu leyikulu eka Afrika hinkwaro na ku va ya ximanguvalawa. Sathelayiti ya 4kg ya ZACUBE-2 - leyi nga endliwa hi Cape Peninsula University of Technolofy (CPUT) na French South African Institute of Technology, na ku fambisiwa hi Ejensi ya Xibakabaka ya Rixaka ya Afrika-Dzonga - yi seketeriwile hi swa timali hi Ndzawulo ya Sayense na Thekinoloji. I sathelayiti ya vumbirhi ya nano leyi nga endliwa hi CPUT.13.2. Sathelayiti ya khubu yi rhumeriwe eIndia ku va yi simekiwa exibakabakeni. Yi ta pfuna ku kuma vuxokoxoko ku pfula ku kula ka ikhonomi eka ikhonomi ya le malwandle. Sathelayiti ya nano yi ta pfuna ku fikelela swilaveko swa nongonoko wa Ikhonomi ya Malwandle ya Operation Phakisa na ku tlhela yi pfuna landzelerisa migingiriko ya le lwandle laha Afrika-Dzonga na ku tlhela yi kota ku vona mantshwa ya nhova.14. Indaba ya Migodi eKwaZulu-Natal14.1. Khabinete yi amukela mbuyelo wa Indaba ya Migodi ya masiku mambirhi eKwazulu-Natal, laha varhumiwa va nga bula hi timhaka leti nga pfunaka ku cinca sekithara na ku pfula swivandla swa mafambiselo ya migodi eka xifundzankulu.14.2. Migodi hi yin'wana ya tisekirhara ta nkoka leti pfunaka ku cinca ikhonomi naswona Khabinete yi kombele tikhamphani ta migodi, vatirhi na vaaki ku tiyisisa vuxaka ku endla leswaku migodi yi tiya.B. Swibohonkulu swa Khabinete1.  Khabinete yi pasisile Rimba ra Nandzeleriso na Nhlahluvo ra Pholisi ya Vantshwa va Rixaka (NYP) 2015-2020.  Rimba ri fikelerisa vutihlamuleri na matirhelo ya kahle eka ku fikelela swikongomelo swa NYP 2010.  Pholisi yi lava ku fikelela ku antswisa matirhelo na ku yisa emahlweni mphakelo wa vukorhokeri, ngopfungopfu eka minongonoko ya vantshwa.2.  Khabinete yi pasisile ku rhurheriwa ka Nongonoko wa N'hweti ya Afrika ya Lembe na lembe hi Mudyaxihi 2018 ehansi ka nkongomelo: ""Lembe ra Nelson Mandela - Ku Aka Afrika yo Antswa na Misava yo Antswa.""  N'hweti ya Mudyaxihi hi ta va hi tlangela leswi hi nga swi fikelela eka ku hluvukisiwa ka Afrika.  Mitlangu yi ta hela hi Siku ra Afrika hi ti 25 ta Mudyaxihi, leri ku nga siku leri nga hlambanyiwa hi Nhlangano wa Afrika na ku tlangeriwa eAfrika.3. Khabinete yi hlamuseriwile hi xiviko na ku nghenelela loku nga endliwa eka xiyimo xa ku xanisiwa hi swa masangu, ku xanisiwa na milandzu ya matikhomelo yo biha ehenhla ka swirho leswi nga rhumeriwa swa Vuthu ra Vusirheleri ra Afrika-Dzonga (SANDF) leswi seketelaka Xikongomelo xa Ntshamiseko xa UN eDemokiratiki Rhiphabuliki ya Congo.3.1.  Loko khabinete yi enetekile hi ku nghenelela loku nga endliwa eka mixaniso leyi, yi tlhela yi sola hi tindlela hinkwato mixaniso yihi kumbe yihi ya swa masangu na swiendlo swa matikhomelo yo biha ya swirho swa SANDF eka tindhawu leti va nga rhumeriwa kona.3.2. Xipano xi rhumeriwile ku ya endla vulavisisi eka swihehlo hinkwaswo leswi nga vikiwa. Hambileswi yin'wana ya milandzu yi nga gimetiwa, yin'wana se yi le ku kamberiweni eka xiyimo xa mavuthu. Mindzavisiso leyi hinkwayo yi fambisiwile hi maendlelo ya xinawu ya mavuthu hi ndlela leyi nga erivaleni na ku va na vutihlamuleri.3.3. Afrika-Dzonga tanihi ntolovelo ri ta angula hi ku hatlisa loko ku tirhaniwa na timhangu ta muxaka lowu. Ku pfumala mahanyelo na mahanyelo ya vusulavoya eka swiyenge swa SANDF a swi pfumeleriwi naswona ku bakanyeriwa etlhelo. Lava nga kumiwa va tshovile nawu ku ta tirhaniwa na vona hi ku tirhisa Nawu wa Matikhomelo na Nawu wa Mahanyelo ya Mavuthu.3.4. Khabinete yi tlhele yi seketela ku gimetiwa ka Nawumbisi wa Mahanyelo ya Mavuthu, lowu lavaka ku tirhana na matikhomelo yo angarhela ya SANDF, ku katsa ku tiyisisa hlamuselo ya ku xanisiwa hi swa masangu na ku yirisiwa ka mpimohansi ku engeteriwa ku fika eka 10 wa malembe.  C. Milawumbisi1. Khabinete yi pasisile ku hangalasiwa ka Nawumbisi wa Vulawuri bya Switirhisiwa swa Fole na Tisisiteme ya Mphakelo wa Xielekitironiki wa 2017 eka Gazete ya Mfumo ku kuma swibumabumelo swa vaaki.  Nawumbisi wu  herisa Nawu wa Vulawuri bya Switirhisiwa swa Fole, 1993 (Nawu wa 83 wa 1993) ku kota ku tlakusa rihanyu ra vaaki na ku fambelanisa nawu wa ku lawula fole wa Afrika-Dzonga na Ntwanano wa Rimba ra Nhlangano wa Rihanyu ra Matiko ya misava eka Vulawuri bya Fole.  Wu lulamisa swilo swo hlayanyana leswi fambelenaka na tindhawu leti nga ndzeni ta vaaki, nkombiso wa switirhisiwa swa fole laha swi xavisiwaku kona, ku tirhisiwa ka swilo swa xielekitironiki na ku sunguriwa ka ku paka switirhisiwa swa fole swi nga khavisiwanga.2.  Khabinete yi pasisile ku hangalasiwa ka Nawumbisi wa Rimba ra Nhlanganelo wa 2018 ku va wu hangalasiwa eka Gazete ya Mfumo ku kuma swibumabumelo swa vaaki. Nawumbisi wu lava ku fikelela makunguhatelo lawa ya nga hlanganela na ku hlanganisa swiyenge hinkwaswo swa mfumo, leswi swi tiyisisaka ku ringana na ku tirha swin'we ku tlakusa ku simekiwa ka kahle ka Kungu ra Nhluvukiso wa Rixaka (NDP).Makungu ya vandla ya fambisana na NDP na ku lava ku sungula ku tiboha eka Rimba ra swa Maqhinga ra le Xikarhi ka Theme 2014-2019 ku sungula tindlela na matimba ya Tiko ku sungula swikongomelo swa nkarhi wo leha swa nhluvukiso.  Wu ta tlakusa nhlanganelo na ku angula ka Tiko loku nga ta tirha kahle eka ku tlakusa ku cinca ka xivumbeko loku lavekaka eka ku kula ko katsa hinkwaswo, na le ka vuthori bya matiko lawa ya ha hluvukaka na ku xidemokirasi lexi nga tiya.D. Mitlangu leyi landzelaka1. Siku ra NtshuxekoKhabinete yi bela mandla eka MaAfrika-Dzonga na tisekithara lava hi tindlela to hambanahambana va nghenelelaka eka ku tlangela N'hweti ya Ntshuxeko. Phuresidente Ramaphosa u ta nyika mbulavulo wa siku eka ku tlangela Siku ra Ntshuxeko wa Rixaka hi ti 27 Dzivamisoko eRivaleni ra mitlangu ra Dr Petrus Molemela eBloemfontein, eFree State ehansi ka nkongomelo: ""Lembe ra Nelson Rolihlahla Mandela: hi ya fikelela ntshuxeko wa hina hi ku tirhisa ncico wa ikhonomi ya vaaki wo helela.""Tlangu wu ta landzeriwa hi Masagwati ya Rixaka ya 2018 hi Mugqivela , 28 Dzivamisoko ePitori, laha Phuresidente Ramaphosa a nga ta nyika lava nga fanela ku Xiximiwa hi Baobab, Ku Xiximiwa ka Ikhamanga, Ku Xiximiwa ka Luthuli na ku Xiximiwa ka Vanghana va OR Tambo. Masagwati ya Rixaka I masagwati ya le henhla lawa Afrika-Dzonga yi wa nyikaka, hi ku fambisiwa hi Presidente, eka vaakatiko na swirho swa muganga wa matiko ya misava leswi hoxeke xandla eku endleni tiko ri ntshuxeka, xidimokirasi na ku va rixaka ro humelela, ri va rin’we eka ku hambanahambana ka vanhu va rona..2.  Ku tlangela Siku ra DzivamisokoKhabinete yi rhamba vanhu hinkwavo laha tikweni ku nghenelela eka ku tlangela Siku ra Vatirhi hi Ravumbirhi, 1 Dzivamisoko 2018 na ku languta leswi nga fikeleriwa eka timfanelo ta vatirhi ku sukela loko xidemokirasi xi sungurile.  Siku leri ri tirha ku hi tsundzuxa leswaku tindzhawu to tirha ti fanele ku va tihlayisekile naswona vathori va fanele ku endla swotala ku tiyisisa vuhlayiseki bya vatirhi, ngopfungopfu emigodini.  Khabinete yi tlhele yi kombisa ku khumbeka ka yona eka mindyangu, vanghana na vatirhikulorhi wa swirho swa ntsevu leswi nga tshwa swi lova loko bazi ri karhi ri swi yisa entirhweni ri hisiwa hi bomo ya petirolo leyi nga hoxiwa hi un'wana wa vahlaseri lava nga tiviweki.Khabinete yi kombela swirho swa vaaki ku pfuna maphorisa eka ku lavisisa ka vona hi xihatla ku kota ku tirhana na nandzu lowu.E. Mahungu ya nkoka.Khabinete yi bela mandla eka:1.    N'wavutshila wa Mundevele Esther Mahlangu, ku va a xiximiwile hi vudokodela ku suka eYunivhesiti ya Joni hi ku tekela enhlokweni ku hoxa xandla xa yena ko hlamarisa eka vutshila na mfuwo wa laha tikweni eAfrika-Dzonga.2.    Xipano xa Afrika-Dzonga lexi nga tlakusa mujeko wa hina eka Mitlangu ya Vun'we bya Matiko eGold Coast eAustralia, loko va hetile va ri eka xiyimo xa vutsevu na ku va na 37 wa timendlele (13 ta nsuku, 11 ta silivhere na 13 ta koporo). Ku humelela ka vona i hi kwalaho ka ku tirha swinene, ku tinyikela na ku tiyisela. Leswi swi hlohlotela lavantshwa eka mitlangu na ku tiyisisa leswaku mitlangu i xiphemu xa vutomi na ku hi vumba hi va nchumu wun'we tanihi Afrika-Dzonga.2.1. Lava nga fikelela leswikulu hi ku kuma timendlele ta nsuku va katsa:Caster Semenya - eka vaxisati 800m na 1500mLuvo Manyonga - vaxinuna eka ku tlula ko lehaNdodomzi Ntutu, eka vaxinuna T12 100mHenri Schoeman - eka vaxinuna eka mitlangu yinharhuTatjana Schoenmaker - eka vaxisati 100m na 200m eku hlambeleniChad le clos - vaxinuna 50m, 100m na 200m eka ku hlambelaCameron van der Burgh - vaxinuna eka 50m hi ku hlambela;Akani Simbine - vaxinuna eka 100; na  Martin Erasmus - vaxinuna eka 97 eka ku tlimbana3. Phurofesa Sibongile Muthwa na Dok Geraldine Fraser-Moleketi eka ku thoriwa ka vona ku va xandla xa muchanselara na ku va muchanselara eYunivhesiti ya Nelson Mandela.4. Xipano xa Afrika-Dzonga eka ku hlula eka masagwati ya Nhlangano wa Mabindzu ya Misava ya vu 10 eInstanbul, Turkey hi Dzivamisoko 2018, hi ku tekela enhlokweni ku tinyikela ka vona na ku yisa emahlweni ti-SMME. Ndzawulo ya Nhluvukiso wa Mabindzu Lamatsongo na xirho xa yona, 22 eSloane, khemphasi leyikulu eAfrika, va hlurile eka Tiko ra Mabindzu eka Masagwati ya Lembe ya Matiko ya misava. Xipano xa Afrika-Dzonga xi tlhele xi hlula eka Tinghwazi ta Mavito na Tinghwazi ta Vulavisisi, laha ku tekeriwaka enhlokweni Nhlanganelo wa Mabindzu ya Misava eka matiko hinkwawo ya misava.F.  Ku thoriwaKu thoriwa ku va kona endzhaku ka nkambelo wa tidyondzo na mbhasiso lowu faneleke.1.    Xandla xa Holobye Mondli Gungubule tanihi Mutshamaxitulu wa Huvo ya Public Investment Corporation SOC Limited.2.    Manana Thandaza Zenobia Lungile Shandu tanihi hi Xandla xa MulawuriJenerali: Nseketelo wa Nhlangano na Vufambisi eka Ndzawulo ya Mfumontirhisano na Timhaka ta Xintu.Vuxokoxoko: Manana Phumla Williams - Muvulavuleri wo Khomela wa Khabinete (GCIS)Riqingho ra le nyongeni: 083 501 0139Siku: Ravumune, 26 Mudyaxihi 2018Xi humesiwile hi: Vufambisi bya Mfumo bya Vuhlanganisi na Mahunguwww.gcis.gov.za; www.gov.za"
Xitatimende xa Nhlengeletano ya Khabinete ya ti 9 Mudyaxihi 2018,10 May 2018,https://www.gov.za/speeches/statement-cabinet-meeting-9-may-2018-10-may-2018-0000,https://www.gov.za/ts/speeches/statement-cabinet-meeting-9-may-2018-10-may-2018-0000,"Xitatimende xa Nhlengeletano ya Khabinete ya ti 9 Mudyaxihi 2018Khabinete yi hlanganile hi Ravunharhu, 9 Mudyaxihi 2018, eTuynhuys eKapa.A. Xiyimo xa Khabinete eka Timhakankulu1.Madzolonga ya ku ya hi Rimbewu (GBV)1.1. Khabinete yi tlhela yi sola madzolonga ehenhla ka vaxisati na vana, na ku kombela eka hinkwerhu eka mihlangano hinkwayo ku lwa na ku herisa madzolonga ehenhla ka vaxisati, vana, Vavasati vo rhandza rimbewu-fanana, Vavanuna vo rhandza rimbewu-fanana, rimbewumbirhi na lava nga cincaka rimbewu.  1.2. I ntirho wa MuAfrika-Dzonga wihi kumbe wihi ku dyondzisana hi timfanelo ta vaxisati na vana, na hi tindlela to hambanahambana leti nga kona ku pfuna vaxanisiwa hi madzolonga.1.3. Khabinete yi amukela xiboho xa Khotonkulu ya Gauteng Dzonga xa ku khotsa mudlayi Sandile Mantsoe ku tshama ekhotsweni malembe ya 32 eka ku dlaya khale ka muhlekisani wa yena Karabo Mokoena. Eka milandzu yin’wana yo fana na ku kumiwa ka ntsumbu wa n'wana wa malembe ya 10 Katlego Joja eMamelodi Vupeladyambu, evuxeni bya Pitori na ku dlayiwa ka Zolile Khumalo, ni khale ka muchudeni kulobye, eYunivhesiti ya Thekinoloji ya Mangosuthu eDurban, i vumbhoni bya ku ya emahlweni ka mitlhontlho leyi rixaka ri hlanganaka na yona. Khabinete yi rhumela marito yo chavelela eka mindyangu ya ka Joja na Khumalo.1.4. Loko lava va vululami na tiejensi to sindzisa nawu ti ri na vun’winyi bya ku tiyisisa leswaku lava nga endla manyala va hela va xupuriwa, tanihi vaaki hinkwerhu hi na ntirho lowu hi faneleke ku wu endla ku herisa vugevenga lebyi. MaAfrika-Dzonga va hlohloteriwa ku nghenelela va gingirika eka minongonoko yo seketela na ku tlakusa ndzemukiso eka miganga na tisekitara ta vona to hambanahambana.1.5. Khabinete yi tlhela yi khutaza vaxanisiwa ku vika vugevenga lebyi bya tihanyi eka vulawuri byo sindzisa nawu, lava va faneleke ku lavisisisa swihehlo swa GBV na ku tirha swinene hi ku landza nawu ku tiyisisa leswaku vululami bya fikeleriwa.1.6. Eka mhaka yo hambana kambe leyi yelanaka, Nhlengeletano yo Angarhela ya Nhlangano wa Matiko (UN) yi vekile 13 Khotavuxika tanihi Siku ra Ndzemukiso wa Alibinizimi wa Matiko ya Misava. Phfumba ri lava ku tlakusa ndzemukiso mayelana na vanhu lava hanyaka na alibinizimi lava nga sirheleriwa hi ku hetiseka hi Vumbiwa ra Rhiphabuliki ya Afrika-Dzonga ra 1996. I ntirho wa MaAfrika-Dzonga hinkwawo ku ti dyondzisa na ku dyondzisa swirho swa vaaki hi alibinizimi leswaku ku bakanyeriwa etlhelo swikholwakholwani na leswi nga ri ki ntiyiso. Leswi swi ta hunguta ku chava loku nga kona eka vanhu lava nga na alibinizimi na mindyangu ya vona.2. Xiboho xa Federexini ya Nhlangano wa Matiko ya Misava ya  Swipotso (IAAF)2.1. Khabinete yi kombise ku vilela hileswi humelelaka mayelana na swipimelo swintshwa IAAF.2.2. Khabinete yi amukela ntirho lowu nga ku endliweni hi Ndzawulo ya Mitlangu na Vuhungasi ya Afrika-Dzonga na leswaku, phanele ya xiyimo xa le henhla ya vativi eka swiyenge leswi fambelenaka swa mirhi na nawu swi hlanganisiwile hi SRSA. Phanele leyi yi ta hlaya swipimelo leswi hi vuxiyaxiya na ku kanela hi vumbhoni bya xisayense lebyi IAAF yi nga khomelela eka byona. Yi ta kambela vulavisisi na vumbhoni bya xisayense hinkwabyo lebyi nga kona ku katsa na timhaka ta matikhomelo na ku tirhisa mbuyelo lowu ku tlhontlha swipimelo leswi eka tiforamu leti nga fanela. 2.3. Khabinete yi kombela MaAfrika-Dzonga hinkwawo ku seketela van’waswipotso hinkwavo lava nga va ka va khumbiwile hi swipimelo leswi kwala ekaya na lava nga le matikweni ya misava hinkwayo.3. Xiyimo xa le N'walungu-Vupeladyambu3.1. Khabinete yi nyikiwile xiviko hi Xipano xa va Vaholobye (IMTT) mayelana na swa le N'walungu-Vupeladyambu. Xiviko xi nyikile ntirho wo sungula lowu nga endliwa eka mavhiki mabirhi lawa ya nga hundza. Khabinete yi enetekile hi ku humelela loku nga fikeleriwa hi IMTT eka matshalatshala ya yona ya ku tshamisekisa Xifundzankulu. 3.2. IMTT, leyi nga rhangeriwa hi Holobye wa le Hofisini ya Phuresidente, Dok Nkosazana Dlamini-Zuma, yi na vun’winyi eka timhaka ta le N'walungu-Vupeladyambu. Xiviko xo helela eka vahangalasamahungu hi mivuyelo ya ntirho lowu wa IMTT xi ta endliwa eN'walungu-Vupeladyambu vhiki leritaka.4. Foramu ya Ikhonomi ya Mfumo-Mabindzu exikarhi ka Japan-Afri4.1. Phuresidente Cyril Ramaphosa u nyikile mbulavulo wa siku eka ku pfuriwa ka Foramu ya Ikhonomi ya Mfumo-Mabindzu exikarhi ka Japan-Afrika leyi a yi khomeriwile eSandton Convention Centre ku sukela hi ti3 ku fika hi ti 4 Mudyaxihi 2018. Foramu yi rhurheriwile xikan'we hi Afrika-Dzonga, na mfumo wa Japan na Nhlangano wa Mabindzu ya le Handle ka Japan.Khabinete yi amukela ku tinyikela ku ya emahlweni loku endliweke eka Nhlengeletano ya Matiko ya Misava eTokyo hi Nhluvukiso wa Afrika eNairobi, eKenya hi 2016, loku nga vona Japan yi tshembisa US$30 wa tibiliyoni eAfrika exikarhi ka 2016 na 2019. Ku tlula 100 wa tikhamphani ta le Japan ti kona laha Afrika.5. Ku Engeteleriwa ka Tihakelo ta Tinsimbhi na Aluminiyamu hi Amerika (US)5.1. Khabinete yi kombisa ku nga khomeki kahle hi xiboho xa Amerika ku ka yi nga humesi Afrika-Dzonga eka xikombelo xa ku nga hakeri swibalo swa tinsimbhi na aluminiyamu.5.2. Mfumo wa Afrika-Dzonga wu ta ya emahlweni na ku burisana na vulawuri bya Amerika ku kuma mbuyelo lowu amukelekaka eka  hinkwavo. Khabinete yi tlhela yi khutaza varhumeri va tinhundzu va laha kaya ku ya emahlweni va hlohlotela vaxavi va le Amerika ku endla xikombelo xa ku sivela ku hakeriwa ka swibalo, tanihileswi tikhamphani ta Afrika-Dzonga ti rhumelaka swimakiwa swa xiyimo xa le henhla na swimakiwa leswi nga helelangiki ku va swi ya hetisisiwa eAmerika.6. Ku vuyelerisa Tiphaka ta Mabindzu6.1. Khabinete yi amukela ku hetisiwa ka xiyenge xo sungula xa ku vuyelerisa ka   Phaka ya Mabindzu ya Phuthaditjhaba eFree State tanihi goza ra nkoka eku simekiweni ka Phurogireme ya ku Vuyelerisa ka Tiphaka ta Mabindzu.6.2. Ku kurisa loku nga endliwa hi R50 wa timiliyoni ku ta koka rinoko eka van'wamabindzu va laha kaya ku sungula mitirho ya vona hi mhaka ya ku antswisiwa ka miako na vuhlayiseki.7. Vuvekisi7.1. Khabinete yi bela mandla eka xinakulobye exikarhi ka Ndzawulo ya Mabindzu na Vumaki (dti) na Aspen Pharmacare, leswi nga endla leswaku ku tivisiwa vuvekisi bya R1 wa tibiliyoni eka feme ya ku endla swidzidziharisi ePort Elizabeth eka Kapa-Vuxa. Khamphani ya ku endla mirhi yi vuyeriwile hi ku suka eka Xinavetisi xa Xibalo xa 12I xa  dti hi ntsengo wa xibalo xa xikweleti wa kwalomu ka R209 wa timiliyoni.7.2. Ku pfuriwa ka muako swi ta tumbuluxa 500 wa mitirho yintshwa. Lebyi i vuvekisi byikulu lebyi yisaka Afrika-Dzonga eka xiyimo xintshwa xa ku vumaki na ku endla mitirho yintshwa ya nkoka leyi lavekaka etikweni.8. Tihakelo ta le Hansi ta Datha8.1. Khabinete yi amukela milawu yintshwa leyi nga ringanyetiwa hi Ndzawulo yo Tiyimela ya Vuhlanganisi bya Afrika-Dzonga ku antswisa swipimelo mayelana na datha, SMS na vukorhokeri bya ku vulavula.8.2. Ku cinca i magoza ya ku tiyisisa vululami eka matirhelo ya bindzu eka timhaka ta mahakelelo ya datha na ku tiyisisa leswaku vatirhisi va nga lahlekeriwi hi datha leyi va nga yi tirhisangiki. Vulavisisi bya Timakete lebyi nga le ku endliweni hi Khomixini ya Mphikizano byi ta kombisa swinene na ku kongomisa eka tindlela to engetela, ku tiyisisa leswaku tihakelo ta datha laha Afrika-Dzonga tiseketela mfikelelo wa dijithali wo anama na ku hi lulamisela swivandlanene leswi nga endliwa hi Hundzuluxo wa Vumaki wa Vumune.  9. Sekithara ya Migodi9.1. Khabinete yi yima na Phuresidente Ramaphosa ku ku kombisa ku twa ku vava endzhaku ka ku lahleka ka vutomi bya vatirhi va le migodini eMugodini wa Sibanye-Stillwater’s Driefontein ekusushi na Carletonville eWest Rand, naswona yi rhumela marito yo chavelela eka mindyangu na vanghana va lava hundzeke emisaveni. Holobye wa Swicelwa, Tat Gwede Mantashe, u languteriwe ku yimela mfumo eka ntirho wa ku tsundzuka lowu nga ta khomiwa eka vhiki leri.9.2. Khabinete yi hlohlotela sekithara ya migodi ku hatlisisa vulavisisi bya yona lebyi nga ta hi pfuna eka vuswikoti bya ku kuma ku tsekatseka ka migodi na ku ponisa vutomi.10. Nkwama wa Vana wa UN (UNICEF)10.1. Khabinete yi yima na Phuresidente Ramaphosa eka ku kombisa ku nkhensa eka nseketelo na ntirhisano wa UNICEF eka ku nyika matimba eka vantshwa va Afrika-Dzonga10.2. Mulawurinkulu wa UNICEF, Manana Henrietta Fore, u endzerile ximfumo e Phuresidente Ramaphosa hi Musumbunuku, 7 Mudyaxihi 2018. U andlarile xiviko xa UNICEF eka migingiriko ya Afrika-Dzonga eka timhaka ta dyondzo, nhluvukiso wa swikili swa mitirho na swivandlanene swa ikhonomi eka vantshwa, ngopfungopfu eka lava nga ni malembe ya le xikarhi ka 10 na 18 hi vukhale.  UNICEF yi bele mandla eka Afrika-Dzonga eka ku tirha ku endla swivandlanene eka vantshwa ku ku va va nghenelela hi ku hetiseka eka ikhonomi, na ku kombisa ku tsakela ku pfuna swikolo swa tiko ra hina eka ku fikeleriwa ka mati na mbhasiso.10.3. UNICEF yi rhambile Afrika-Dzonga ku avelana ku humelela ka yona eku nyikeni matimba eka vantshwa tanihi pfhumba ra matiko ya misava ku yisa emahlweni swivandlanene eka vantshwa - ku nga xikombiso xo tiya xa ku tiyisisa vuxaka bya tiko ra hina na UN.B. Swibohonkulu swa Khabinete1. Khabinete yi pasisile Kungu ra Migingiriko ra Pholisi ya Vumaki (IPAP) 2018/19 - 2020/21. Loku i ku vuyelela ka vu 10 ka kungu ra migingiriko ya lembe na lembe ya nhluvukiso lowu fambisanaka na ku humelela ka malembe ya nharhu hi ku landzelelana ka Rimba ra Ntirhiso wa le Xikarhi ka Theme. IPAP leyi nga pfuxetiwa i nkomiso wa leswi nga fikeleriwa eka pholisi ya vumaki eka malembe ya kaye lawa ya nga hundza. Yi nyika nxopaxopo wa ikhonomi ya misava na ya laha kaya leyi nga fanela eka pholisi ya vumaki, nkomiso wa mitlhontlho na mitlimbo eka ku simekiwa hi ku hetiseka ka pholisi ya vumaki, ku katsa na ku cincana ko hambanahambana na makungu ya migingirikonkulu ya nkarhi lowu vekiweke hi sekithara yokarhi lawa ya nyikiweke tindzawulo hi ku hambana ka tona.2. Khabinete yi pasisile Ntwanano wa Mabindzu ya Mihlangano yi Nharhu ya Mahala (TFTA) ku va yi andlariwa ePalamende. Ntwanano wu tumbuluxa Makete lowu Fanaka wa le Vuxeni na le Dzongeni wa Afrika, Muganga wa le Vuxeni bya Afrika na Muganga wa Nhluvukiso wa le Dzongeni wa Afrika.TFTA leyi i phurojeke leyi rhangeriwaka hi Afrika leyi kombisaka ku teka swiboho ku hlula ndzhaka ya xikoloni laha Afrika eka timakete letintsongo leti nga hambana, hi ku seketela vuvekisi bya kwala Afrika na ku koka rinoko ra vuvekisi byo tala bya matikomambe eka tindhawu ta mabindzu lawa ya nga ri ki na swipimelo.Tanihi mbuyelo wa ku hlangana ka miganga na ku tshamiseka ka tiikhonomi, ku vile na ku kula eka vuvekisi bya kwala tikweninkulu ra Afrika eka vuvekisi.3. Khabinete yi pasisile Xiviko xa Vuhlanganisi xa Rixaka xa Vunharhu xa Afrika-Dzonga ku va xi rhumeriwa eka Rimba ra UN eka Ntwanano wa ku Cinca ka Maxelo (UNFCCC).Xikongomelo xo rhanga xa UNFCCC i ku fikelela ntshamiseko eka nhlanganelo wa mimoya ya le xibakabakeni ku fika eka xiyimo lexi nga ta sivela migingiriko leyi nga ya khombo ya matumbulukelo ya vanhu ku va yi kavanyeta sisiteme ya maxelo. Xiviko xa Afrika-Dzonga xi na ku hlela ku humelela ku suka eka Vuhlanganisi bya Rixaka byo sungula ku ya eka Vuhlanganisi bya Rixaka bya Vumbirhi naswona hi ku landzelela Xiviko xa Vuhlanganisi bya Vunharhu, tanihilaha swi nga kamberiwa hakona hi vaaki va matiko ya misava na lava khumbhekaka kwala kaya.C. Milawumbisi1. Khabinete yi pasisile ku rhumeriwa ka Nawumbisi wa Nhluvukiso wa swa le Lwandle wa 2018 ePalamende. Nawumbisi lowu ku nga burisaniwa na hinkwavo lava khumbhekaka lava nga fanela, wu lava ku tlakusa nhluvukiso wa swa le lwandle eka ikhonomi ya le lwandle. Wu nyika, eka swin'wana swa kona, mitwanano ya mihlangano ya sekithara, ku endla mapapila ya mpfumelelo na swilaveko swa mpfumelelo eka swa le lwandle na ku tumbuluxiwa ka tizoni ta nhluvukiso ta swa le lwandle.2. Khabinete yi pasisile ku rhumeriwa ka Nawumbisi wa Vuhlayiseki na Rihanyo ra le Ntirhweni wa 2018 ePalamende. Nawumbisi wu antswisa Nawu wa Vuhlayiseki na Rihanyo ra le Ntirhweni, 1993 (Nawu wa 85 wa 1993). Loko wu amukeriwile, Nawumbisi wu ta tiyisisa nsirhelelo wa le henhla wa vatirhi loko swi ta eka ku vaviseka na mavabyi etindhawini ta ntirho.Nawumbisi wu tumbuluxa nhlamuselo leyi nga erivaleni ya Sisiteme ya Vufambisi bya Vuhlayiseki na Rihanyo leyi fambisanaka na matirhelo ya xiyimo xa le henhla xa matiko ya misava. Wu tlhela wu nyika vuhleri bya nxungeto lowu bohaka ku va wu endliwa hi muthori na kungu ra mafambiselo ya nxungeto wo nkarhi wa laha ku tirhiwaka kona ku va wu endliwa na ku simekiwa ku hunguta ku va ekhombyeni ka vathoriwa.D. Mahungu ya nkoka.1. Ku hoyozela1.1. Khabinete yi hoyozela Phuresidente Ramaphosa, loyi a nga rhambiwa hi Khomfarense ya Nhlangano wa Vatirhi va Matiko ya Misava (ILO) ya Huvo leyi Fumaka ku va mutshamaxitulukulorhi eka Mitirho ya Mundzuku eka Khomixini ya Misava. 1.2. Phuresidente u tlhele a rhambiwa ku nyika mbulavulo eka khomfarense, leyi tlangelaka 100 wa malembe yi ri kona. Loko a ha ri kwale, u ta tlhela a tsundzuka na ku xixima Malembexidzana ya Khale ka Phuresidente Nelson Mandela. Khabinete yi nkhensa Ntlawa wa Afrika eka huvo ya mafumele ya ILO ku va yi rhangela mbhurisano eGeneva na ku khensa mivulavurisano leyi nga khomiweke hi vandla leri fumaka eka miganga ya kwala kaya.2. Marito yo Chavelela2.1. Khabinete yi rhumela marito yo chavelela eka ndyangu na vanghana va khale na Holobye wo sungula wa Timali eka Afrika-Dzonga ra xidemokirasi, Tat Derek Keys, loyi a nga hoxa xandla swinene eka ku hundzisela Nkwama wa tiko ku ya eka mfumo wa xidemokirasi lowu nga hlawuriwa hi 1994.  3. Ramadan3.1. Khabinete yi rhumela ku navelela ka kahle eka rixaka ra Mamozileme loko va ha sungula ku titsona eka n'hweti yo tenga ya Ramadan vhiki leri landzaka. Hi nkarhi wa Ramadan, Mamozileme va titsona ku sukela loko dyambu ri tlhava ku fikela loko ripela, loko va teka nkarhi va kula eximoyeni.E. Mitlangu leyi landzelaka1. Namuntlha Phuresidente Ramaphosa, 10 Mudyaxihi 2018, u ta endzela Ndzawulo ya Vusirheleri na Ndzawulo ya Mfumontirhisano na Timhaka ta Xintu (CoGTA) hi ku landzelelana, tanihi xiphemu xakwe xa ku burisana na vurhangerinkulu ku tiyisisa leswaku mitirho ya mfumo yi fambisana kahle. Riendzo leri i xiphemu xa ku tinyikela ka Phuresidente tanihiloko a vurile eka Mbulavulo wa yena na Rixaka wo sungula hi Nyenyanyana 2018 wa ku endzela ndzawulo yin'wana na yin'wana ya rixaka hi mayelana na mhaka leyi.2. Namuntlha Xandla xa Phuresidente David Mabuza, 10 Mudyaxihi 2018, u ta vulavula eka Samiti ya vunharhu ya Huvo ya Nhluvukiso wa Vuthori ya Afrika-Dzonga eEmperors Palace eJoni ehansi ka nkongomelo: 'Xinakulobye xa ku pfuxelela ntirho na ku dyondza.' Samiti ya masiku mambirhi yi ta tisa varhangeri va vumaki bya nkoka, vativi va swa mitirho na swidyondzeki ku tekela enhlokweni timhaka to hambanahambana, ku katsa na swiringanyeto swa ku tirhana na ku pfumaleka ka mitirho ya vantshwa, na ku yisa emahlweni ku nyika matimba ku yisa emahlweni na Hundzuluxo wa Vumaki wa Vumune.3. Khabinete yi tlhela yi vuyelerisa xirhambo eka MaAfrika-Dzonga hinkwawo ku va  va nghenelela eka ku tlangela Malembexidzana ya Tatana Nelson Mandela na Manana Albertina Sisulu, lava nga pfuna ku aka masungulo ya xidemokirasi xa Afrika-Dzonga lexi hi tiphinaka ha xona namuntlha. Komiti ya Vaholobye ya Malembexidzana ya Nelson Mandela na Malembexidzana ya Albertina Sisulu yi simekile Phurogireme ya Rixaka vhiki leri. Vuxokoxoko bya ku tlangela byi nga kumeka eka webusayiti ya mfumo eka (www.gov.za)), laha mitlangu yin'wana leyi ya ha taka ya mfumo na migingiriko yi nga kumekaka kona.F. Ku thoriwaKu thoriwa ku va kona endzhaku ka nkambelo wa tidyondzo na mbhasiso lowu faneleke.1. Manana Lerato Mataboge tanihi muyimeri wa dti eka Huvo ya ku Rhumeriwa ka Ndzindzakhombo wa Xikweleti wa Afrika-Dzonga SOC limited.2. Manana RS Mogaladi tanihi Xandla xa Mulawuri wo Angarhela: Mafambiselo na Nseketelo wa Nhlangano, CoGTA.Swivutiso:Manana Phumla Williams(Muvulavuleri wo Khomela wa Khabinete)Riqingho ra le nyongeni: 083 501 0139Siku: 10 Mudyaxihi 2018Xi humesiwile hi: Vufambisi bya Mfumo bya Vuhlanganisi na Mahungu (GCIS)www.gcis.gov.za; www.gov.za"
"Khabinete yi hlangenile hi Ravunharhu, 23 Mudyaxihi 2018, eTuynhuys, eKapa",24 May 2018,https://www.gov.za/speeches/statement-cabinet-meeting-23-may-2018-24-may-2018-0000,https://www.gov.za/ts/speeches/statement-cabinet-meeting-23-may-2018-24-may-2018-0000,"Xitatimente xa Nhlengeletano ya Khabinete xa ti 23 Mudyaxihi 2018Khabinete yi hlangenile hi Ravunharhu, 23 Mudyaxihi 2018, eTuynhuys, eKapa.A. Xiyimo xa Khabinete eka Timhakankulu1. Madzolonga lama yaka hi Rimbewu (GBV)1.1. Khabinete yi sola hi matimba madzolonga ehenhla ka vavasati na vana. Milandzu leyi ya ha ku vaka kona sweswinyana ya Nonkululeko Mpanza na Nompumelelo Mhlongo eThokoza, Ekurhuleni; Katlego Joja eMamelodi, Tshwane; Promise Mthembu eKwaZulu-Natal; na Jabulile Nhlapo, xichudeni lexa le Unisa, yi tisa nkongomiso lowukulu eka mpimo wa madzolonga lowu chavisetaka vutomi bya vavasati na vana va hina. 1.2. Khabinete yi hundzisa michavelelo ya yona leyikulu eka mindyangu na vanghana va vavasati na vana lava. Xiphiqo xa vugevenga ehenhla ka vavasati na vana xi lava hinkwerhu ka hina ku khumbeka hi ndlela yo gingiriteka eka ku lwisana na xona. 1.3. Khabinete yi ya emahlweni yi tiyisa tiejensi to sindzisa nawu eka nyimpi ya ku yimisa GBV. Exikarhi ka Milawumbisi leyi pasisiweke eka Khabinete leyi nga hundza i Nawumbisi wa Ndzhundzhuluxo wa Mafambiselo ya Vugevenga wa 2018, lowu hundzuluxaka Nawu wa Mafambiselo ya Vugevenga, 1977 (Nawu wa 51 wa 1977). Nawumbisi wu ta ndlandlamukisa nxaxamelo wa milandzu ya swa masangu hi mayelana na vuchuchisi naswona hindlela yo tivikana swinene wu pfumelela milandzu ya swa masangu ku ya emahlweni ka tikhoto hambi ku ri endzhaku ka 20 wa malembe.    1.4. Ku nghenelela loku ku ta engetela nhlayo ya magoza lama mfumo se wu ya tekeke. Ntsengo wa 54 wa Tisenthara ta Nhlayiso ta Thuthuzela etikweni hinkwaro ti pfuriwile ku tirha tanihi xitirhisiwa lexi nga na vukorhokeri hinkwabyo ku hunguta ku xanisiwa ka vumbirhi na ku hunguta nkarhi wa ku hetisisa milandzu ya swa masangu.1.5. Mfumo wu simekile 75 wa Tikhoto ta Milandzu ya swa Masangu leti endleriweke hi xikongomelo xa ku tirhana hi ndlela yo tisa mbuyelo eka madzolonga ya swa masangu ehenhla ka vavasati. Ku yisa emahlweni, Vukorhokeri bya Maphorisa ya Afrika-Dzonga hi tumbuluxile 1 047 wa switirhisiwa leswi nyikeriweke vaxanisiwa eswitichini swa maphorisa etikweni hinkwaro ku rhurhela na ku pfuneta vaxanisiwa va GBV.1.6. Vhiki ra Nsirhelelo wa Vana ri ta khomiwa kusuka hi siku ra 27 Mudyaxihi kufika ra 2 Khotavuxika 2018. Khabinete yi rhamba vatswari, vahlayisi na vaakandhawu ku tirhisana na tiejensi to sindzisa nawu ku sirhelela vana va hina. Khabinete yi tshikelele leswaku loko u ehleketelela leswaku n’wana wa wena wa kayivela, u fanele ku mangala xikan’wekan’we exitichini xa maphorisa xa le kusuhi na wena.1.7. Hi fanele ku tirhisana tanihi rixaka leri rhandzaka ku rhula na ku va leri hlayisaka nawu ku tirhana na vugevenga hinkwabyo ehenhla ka vavasati na vana. Khabinete yi rhamba lava va tivaka hi vugevenga byihi kumbe byihi ehenhla ka vana ku bela riqingho eka nomboro ya mahala yo Pfuna hi swa Vana eka 0800 055 555 kumbe Riqingho ro Mangala Vugevenga eka 086 0010111. Loko u ri wansati loyi a nga eku xanisekeni kumbe loko u tiva wansati loyi a nga eku xanisekeni, nomboro ya mahala ya Senthara ya Ndzeriso ya GBV i 0800 428 428 kumbe (0800 GBV GBV). 1.8. Khabinete yi rhamba hinkwerhu ka hina ku tirhisana ku endla swo tala ku sivela madzolonga ehenhla ka vavasati na vana, ku seketela lava poneke nxaniso na ku endla leswaku vaonhi va xupuriwa. I vutihlamuleri bya munhu un’wana na un’wana ku mangalela lava va vavisaka, va va tirhisaka hindlela yo homboloka na ku xanisa vavasati na vana ku endlela leswaku vaonhi va khomiwa na ku voniwa nandzu.2. IkhonomiKhabinete yi amukela ku kula lokunene eka ku thoriwa ka madzanambirhi na magiditsevu wa mitirho leyi kombisiweke eka kotara yo sungula ya 2018, kusuka eka Mbalango wa Vatirhi wa Kotara na Kotara lowu wa ha ku humesiwaka hi Nhlangano wa Tinhlayonhlayo wa Afrika-Dzonga. Ku tlakuka eka ku thoriwa a ku hlohloteriwa hi mitlakuko eka tsevu wa 10 ra tiindasitiri. Mpimo wa vupfumalantirho exikarhi ka vanhu va ka hina lavatsongo, hambiswiritano, ku tama ka ha ri ehenhla eka 52.4%, laha ku nga na mpimo wa ku nghena entirhweni wa 12.2% ntsena. Khabinete yi rhamba tisekitara ta rixaka ku ya emahlweni ti tirhisana ku tirhana na vupfumalantirho bya vantshwa.Hi moya wa ‘Thuma Mina – Send Me’ lowu hlohloteriweke hi Phuresidente Cyril Ramaphosa eka Mbulavulo wa yena Xiyimo xa Rixaka wo sungula hi Nyenyanyana 2018, Khabinete yi rhamba MaAfrika-Dzonga hinkwavo, ngopfungopfu sekitara leyi nga riki ya mfumo, ku pfuna ku tumbuluxa mitirho na ku vekisa laha tikweni ku endlela leswaku Maafrika-Dzonga vo tala va kota ku nghenisiwa eka ikhonomi.3. EnejiKhabinete yi amukela tanihi mpimo ku simekiwa ka Phurojeke ya Matimba ya Dyambu lama Hlengeletaneke ya Xina Solar One eKapa-N’walungu. I yin’wana ya nkombo wa Tiphurojeke ta Matimba ya Dyambu lama Hlengeletaneke leti nga ehansi ka Nongonoko wa Maxavelo ya Vahumesi va Matimba lava Tiyimelaka va Eneji leyi Vuyelerisekaka wa Ndzawulo ya Eneji. Pulanti ya Xina Solar One yi ta nyika eneji yo basa eka Eskom ehansi ka ntwanano wo xava matimba wa 20 wa malembe. Leswi swi ta hundzuka 95 000 ya miti ya Afrika-Dzonga leyi kumaka eneji yo basa, ngopfungopfu hi nkarhi ntlevuntlevu.4. N’walungu-Vupeladyambu4.1. Khabinete yi amukele xiviko xa vumbirhi kusuka eka Komiti ya Vaholobye (IMC) eka N’walungu-Vupeladyambu naswona yi enerisekile hi ndzima leyi khatsiweke eka ku tshamisekisa xifundzakulu.4.2. Eka nhlengeletano ya yona leyi nga hundza, Khabinete yi pasise leswaku N’walungu-Vupeladyambu yi vekiwa ehansi ka Xiyenge xa 100 (1) xa Vumbiwa ra Rhiphabuliki ra Afrika-Dzonga ra 1996. Nakambe Khabinete yi engetele swirho swa IMC hi Vaholobye va Dyondzo ya Masungulo; Vutirhelamfumo na Vulawuri; Vutshamiso bya Vanhu; Nhluvukiso wa Vanhu; Vupfhumba; Timhaka ta Mbangu na Vutleketli. 4.3. IMC yi komberiwile ku endla ntirho wo yisa emahlweni exifundzenikulu na ku tsundzuxa Khabinete eka leswaku hi tihi ta tindzawulo ta xifundzakulu lexi ti faneleke ku vekiwa ehansi ka Xiyenge xa 100 (1) (a) kumbe Xiyenge xa 100 (1) (b) xa Vumbiwa.4.4. Hikwalaho ka ntirho lowu, Khabinete yi pasisile leswaku ntlhanu wa tindzawulo ta xifundzakulu ti fanele ku vekiwa ehansi ka Xiyenge xa 100 (1) (b):Hofisi ya Phirimiya;Ndzawulo ya Vuhlayiseki bya Vaakandhawu na Mafambiselo ya VutleketliNdzawulo ya Dyondzo ya Masungulo na Nhluvukiso wa Mitlangu;Ndzawulo ya Rihanyu; naNdzawulo ya Mitirho ya Mfumo na Magondzo.Ntlhanu wa tindzawulo ti ta fanela ku vekiwa ehansi ka xiyenge xa 100(1) (a):Ndzawulo ya Timali, Ikhonomi na Nhluvukiso wa Mabindzu;Ndzawulo ya Mfumo wa Miganga na Vutshamiso bya Vanhu;Ndzawulo ya Nhluvukiso wa Matikoxikaya, Mbangu na Vurimi;Ndzawulo ya Nhluvukiso wa Vanhu; naNdzawulo ya Vupfhumba. Khabinete yi pasise leswaku ntsalelano lowu lavekaka wu rhumeriwa Huvo ya Rixaka ya Swifundzakulu na leswaku mbulavurisano na vakhomaxiave lava faneleke eN’walungu-Vupeladyambu wu fanele ku endleka. Ntirho wo lavisisa wa Ntlawa wa Vululami, Nsivelo wa Vugevenga na Nsirhelelo wu ta ya emahlweni eka timhaka hinkwato leti ti lavaka tiejensi to sindzisa nawu ku nghenelela.5. Vuxaka bya Matiko ya Misava5.1. Khabinete yi sole swinene swiendlo swa nswirhi wa tihanyi leswi endliweke hi mavuthu lama hlomeke ya Israele ku xaxamela na ndzilakana wa Gaza, leswi vangeke mafu ya nhlayo leyikulu ya vaaki. Loko ku tekeriwa enhlokweni mukhuva lowu nga hlawuliki na ku va wo tivikana eka nhlaselo wa Israele lowu wa ha ku vaka kona, mfumo wa Afrika-Dzonga wu teke xiboho xa ku vuyisa Muyimeri wa Tiko Sisa Ngombane kufikela nkarhi wolowo.5.2. Khabinete yi rhamba Vuthu ra Vusirheleri ra Israele ku huma eGaza Strip na ku herisa mihlaselo ya tihanyi na ku va leyi onhaka etindhawini ta Palesitina. Swiendlo swa vona swa ntolovelo swi tisa nakambe xirhalanganyi eka xitshunxo xa nkarhi hinkwawo xa ntlimbo, lexi xi faneleke ku ta hi xivumbeko xa mifumo mimbirhi, Palesitina na Isirayele, ku va ya hanyisana hi ku rhula.5.3. Khabinete yi tshikelele swirhambo leswi endliweke hi mifumo yo tala leyi nga swirho swa Nhlangano wa Matiko eka vulavisisi lebyi tiyimelaka eka ku dlayeteriwa loku, hi xikongomelo xa ku endla lava nga na vutihlamuleri va tihlamulela.6. Vukhamba bya Mali leyi nga eku Fambisiweni (CIT)Khabinete yi vilerisiwa swinene hi ku tumbuluka hi vuntshwa ka vukhamba bya CIT naswona yi alana na vugevenga lebyi endliwaka erivaleni ku ri hava tingana. Hi ya emahlweni hi hoyozela tiejensi to sindzisa nawu eka angulo wa tona wa xihatla eka ku khoma vaehleketeleriwa naswona hi khensa vaaki lava va pfuneke vasindzisi va nawu eka ku khomiwa loku.Vaaki lava va nga va na vuxokoxoko bya le masungulweni va khutaziwa ku pfuna na ku tihlanganisa na tiejensi to sindzisa nawu.B. Swiboho swa Khabinete7. Khansele ya Mabindzu lama nga ehansi ka Vun’wini bya Mfumo ya le Hofisini ya Phuresidente (PSEC)Khabinete yi pasise ku tumbuluxiwa ka PSEC leyi mutshamaxitulu wa yona ku nga ta va Phuresidente Ramaphosa. Swipimelo swo angarhela swa nkongomiso i ku yimisa hi vuntshwa mabindzu lama nga ehansi ka vun’wini bya mfumo (ti-SOE) tanihi switirho leswi vuyerisaka swa nhluvukiso wa ikhonomi.PSEC yi ta nyika vuangameri bya xipolitiki na mafambiselo ya swa maqhinga. Exikarhi ka nkongomiso wa yona ku ta va ku tiyisa rimba leri fumaka ra ti-SOE na ku tiyisisa leswaku ku nghenelela ko karhi ka simekiwa ku tshamisekisa tikhamphani leti.Vuxirho bya PSEC byi ta katsa Vaholobye lava khumbekaka, vativikulu, vatirhi na vaaki lava nga na ntsakelo wo fana. Mavito ya swirho swa PSEC ya ta tivisiwa endzhakunyana ka nkarhi. PSEC yi ta aka ehenhla ka ntirho lowu tirhiweke hi IMC – SOE leyi yi vumbiweke hi Nyenyanyana 2015, leyi mutshamaxitulu wa yona ku nga Xandla xa Phuresidente.8. Khabinete yi pasise Pholisi ya Nhundzu ya Vutumbuluxi (IP) ya Rhiphabuliki ra Afrika-Dzonga-Xiyenge xa 1. Pholisi yi katsile mavonelo kusuka eka swibumabumelo na miandlalo ya vakhomaxiave. Yi angula eka xirhambo xa Kungu ra Nhluvukiso ra Rixaka (NDP) eka ntshikelelo lowukulu eka maendlelo lamantshwa, matshovelelo lama antswisiweke na vuhlongorisi bya matimba swinene bya ikhonomi ya vutivi.Xiyenge xa I xa Pholisi ya IP xi leteriwa exikarhi ka swin’wana hi Vumbiwa, NDP, Kungukulu ra Swidzidziharisi ra Rixaka, Rimba ra Pholisi ya Vumaki ra Rixaka na maendlelo yo hambanahambana ya Kungu ra Matirhelo ra Vumaki ra Rixaka.Ri ta tirha tanihi xitirho xa pholisi xa nkoka eka ku kondletela maendlelo lamantshwa, vuhundziseri bya thekinoloji, ndzavisiso na nhluvukiso, mpaluxo wa vutumbuluxi, nsirhelelo wa vatirhisi, nhluvukiso wa vumaki na, hi ku angarhela swinene, ku kula ka ikhonomi.9. Khabinete yi pasise ku amukeriwa ka Ntwanano eka Ntshimbiso wa Matlhari ya Nyutliliya hi Palamende. Ntwanano lowu i mahetelelo ya pfhumba ra ximunhu eka matlhari ya nyutliliya lowu  simekiweke hi 2010. I ku nghenelela ka swa maqhinga eka xiyenge xa ku nga hlomi matlhari ya nyutliliya na ntshwukiselano wa mahlo wa nkarhi wo leha eka mikanerisano ya ku nga hlomi matlhari ya nyutliliya wa matikonyingi.Ntwanano wu fambelanisiwile hi vutalo na tipholisi ta ku nga hlomi matlhari ta nkarhi wo leha ta Afrika-Dzonga, milawu ya le tikweni na miboheko ya matiko ya misava.10. Khabinete yi pasise Ndzhundzhuluxo wa Ntwanano eka Nsirhelelo wa Miri wa Matheriyali wa Nyutliliya, ku andlariwa ePalamende.Ntwanano eka Nsirhelelo wa Miri wa Matheriyali wa Nyutliliya i xitirho xa matiko ya misava lexi bohaka hi xinawu eka xiyenge xa nsirhelelo wa miri wa matheriyali wa nyutliliya. Ntwanano lowu hundzuluxiweke hi mpimo wa koka eka matshalatshala ya matiko ya misava ku antswisa nsirhelelo wa miri wa timatheriyali na switirhisiwa swa nyutliliya hi ku veka mipimo yo fana ya nsirhelelo.Wu angarhela, exikarhi ka swin’wana, nsirhelelo wa miri wa matheriyali eka ntirho wa le tikweni, vuhlayiselo na vutleketli, na nsirhelelo wa timatheriyali na switirhisiwa swa nyutliliya ehenhla ka ku onhiwa.11. Khabinete yi pasise ku rhurhela hi ku hlanganela ka Mihlangano ya Mavuthu lama Hlomeke ya Khomferense ya Matiko ya Misava ya Valavisisi va Swivilelo swa Vaaki ya vu 10, hi Hofisi ya Mulavisisi wa Swivilelo swa Vaaki wa Masocha, leyi yi xeduriweke ku va kona hi Nhlangula 2018.Lexi i xiendleko xa lembe na lembe xa Senthara ya Vulawuri bya Xidemokirasi xa Mavuthu lama Hlomeke, leyi kumekaka eGeneva, Switzerland, naswona ku ta va rosungula ku rhurheriwa hi nhlanganelo eAfrika.C. Milawumbisi12. Khabinete yi pasise Nawumbisi wa Ndzhundzhuluxo wa Swikimi swa Vutshunguri wa 2018 ku kandziyisiwa eka Gazete ya Mfumo leswaku vaaki va nyika mavonelo.Nawumbisi lowu wu hundzuluxa Nawu wa Swikimi swa Vutshunguri wa 1998 (Nawu wa 131 wa 1998) ku wu fambelanisa na Mpfapfarhuto wa Tirhele ra Mfumo ra Ndzindzakhombo wa Rihanyu wa Rixaka (NHI) na Nawumbisimpfapfarhutwa wa Nkwama wa NHI. Nawumbisi wu lava, exikarhi ka swin’wana, ku antswisa vulawuri wa bya indasitiri ya swikimi swa vutshunguri na ku tlhela wu fambelanisa rimba ro lawula eka ku cinca loku veke kona eka malembexikhume lama nga hundza eka sekitara leyi. Nawumbisi lowu wu ta tlhela wu tiyisisa leswaku vavuyeriwa va sirheleriwa ku antswa naswona wu ta kondletela mfikelelo wo antswa wa timali ta rihanyu leti humaka eka swiyenge leswi nga riki swa mfumo.13. Khabinete yi pasise ku andlariwa ka Nawumbisi wa Ndzhundzhuluxo wa Swikweleti swa Mfumo wa 2018 ePalamende. Nawumbisi lowu wu hundzuluxa Nawu wa Swikweleti swa Mfumo wa 1957. Wu lulamisela xivumbeko xa hakelo hinkwayo ya swikoxo ehenhla ka Mfumo leswi vangiweke hi vutshunguri bya xidokodela lebyi hoxekeke bya vanhu hi vatirhelamfumo. Leswi swi ta lulamisela ntshikelelo lowu hungutekeke wa tihakelo ta xumakulu eka mipimanyeto ya swibedhlele swa mfumo.Mihundzuluxo leyi yi ta engetela swipfuno swa timali leswi kumekaka eka swibedhlele swa swifundzakulu ku nyika vukorhokeri bya nhlayiso wa swa rihanyu.14. Khabinete yi pasise nkandziyiso wa Nawumbisi wa ku Cinca ka Maxelo wa Rixaka wa 2018 ku va vaaki va nyika mavonelo. Nawumbisi wu pfumelela ku fambelanisiwa ka tipholisi leti ti hlohlotelaka angulo wa ku cinca ka maxelo wa Afrika-Dzonga. Wu ta tiyisisa ku cinca ka tiko kuya eka ikhonomi ya khaboni ya le hansi na ya maxelo lama kondzelelaka.Leri i goza ro engetela eka matshalatshala ya Afrika-Dzonga ku tirhisa Pholisi ya Angulo wa ku Cinca ka Maxelo ya Rixaka ku kondletela nhluvukiso lowu yisekaka emahlweni na ku humelerisa mfanelo ya mbangu lowu nga vavisiki rihanyu kumbe ku hanya kahle, tanihilaha swi hlayisiweke hakona eka Vumbiwa.15. Khabinete yi pasise ku andlariwa ka Nawumbisi wa Ndzhundzhuluxo wa Mafambiselo ya Vugevenga wa 2018, lowu wu hundzuluxaka Nawu wa  Mafambiselo ya Vugevenga wa 1977 ku nghena ePalamende.Nawumbisi wa Ndzhundzhuluxo lowu ringanyetiwaka wu ta ndlandlamukisa nxaxamelo wa milandzu ya swa masangu hi mayelana na vachuchisi naswona wu ta endla leswaku swihehlo swi rhwexiwa hambiloko ku ri endzhaku ka 20 wa malembe. Mihundzuluxo leyi yi ta humelerisa vuavanyisi bya Khoto ya le Henhla ya Gauteng-Dzonga eka nandzu wa Levenstein.Nandzu wu tivise Xiyenge xa 18 xa Nawu wa Mafambiselo ya Vugevenga wa 1977 tanihilexi xi nga fambisaniki na Vumbiwa naswona lexi nga riki enawini kufika eka mpimo lowu xi sivelaka, eka swiyimo hinkwaswo, mfanelo ya ku endla vuchuchisi bya milandzu ya swa masangu hinkwayo, handle ka leyi yi xaxametiweke eka xiyenge xa 18 (f), (h) na (i) xa Nawu lowu endzhaku ka ku hundza ka 20 wa malembe kusukela nkarhi lowu nandzu lowu wu endliweke hawona.Mihundzuluxo yi ta kotisa Vulawuri bya Vuchuchisi bya Rixaka ku va na mavonelo yo anama swinene eka ku endla vuchuchisi eka milandzu ya swa masangu hi ku ya hi Kavanyisa ka2 ka Vumbiwa.D. Swiendleko leswi nga eku teni16. Ndzetelo wa Malembexidzana ya Siku ra Afrika ra Nelson MandelaPhuresidente Ramaphosa u ta andlala Ndzetelo wa Malembexidzana ya Siku ra Afrika ra Nelson Mandela eka Khomferense ya Mpfuxelelo wa Afrika, hi siku ra 24 Mudyaxihi 2018 eInkosi Albert Luthuli International Convention Centre eDurban.Xiendleko xi vumba xiphemu xa ku tsundzukiwa ka malembexidzana ka lembe hinkwaro ka vutomi bya Phuresidente wa hina wa xidemokirasi wo sungula Tatana Nelson Rolihlahla Mandela na Mfungho wa Nyimpi Manana Albertina Nontsikelelo Sisulu, loku nga eku endlekeni etikwenikulu na misava hinkwayo.17. Siku ra AfrikaSiku ra Afrika ri tlangeriwa lembe na lembe hi siku ra 25 Mudyaxihi etikwenikulu hinkwaro ku fungha ku simekiwa ka Nhlangano wa Vun’we bya Afrika – lowu sweswi wu tivekaka tanihi Yuniyoni ya Afrika – hi lembe ra 1963. I ku tlangeriwa ka ku hambanahambana ka Afrika na xirhambo xa vun’we etikwenikulu.Afrika-Dzonga yi tlangela Siku ra Afrika hi nkhuvu wa n’hweti hinkwayo wa N’hweti ya Afrika wa migingiriko leyi tlangelaka na ku dyondzisa, leyi nga na mivuyelo ya xipolitiki na ya ximunhu na xiikhonomi eka vanhu va Afrika-Dzonga na Tikokulu. Nkongomelo wa N’hweti ya Afrika hi lowu: “Lembe ra Nelson Mandela – Ku Aka Afrika yo Antswa na Misava yo Antswa”.E. Mahungu18. Michavelelo Khabinete yi hundzise michavelelo ya yona eka ndyangu na vanghana va sirha nghwazi mutekaswifaniso tlhelo muamukeri wa Risiva ra Rixaka ra Ikhamanga, Tat Sam Nzima, loyi a tirhiseke khamera ya yena ku paluxa tihanyi ta mfumo wa xihlawuhlawu. U ta tsundzukiwa hikwalaho ka xifaniso xa mfungho xa Hector Pieterson‚ hi siku ra 16 Khotavuxika 1976, lexi sindziseke misava ku lemuka na ku teka goza ehenhla ka mfumo wa xihlawuhlawu xa tihanyi.Khabinete yi hundzisa ku tsana lokukulu na michavelelo ya yona eka ndyangu wa Dok Phillip Nchipi Tabane, loyi a hundzeke emisaveni endzhaku ka vuvabyi bya nkarhi wo leha hi siku ra 18 Mudyaxihi 2018. Tanihi xirho lexi sunguleke xa Malombo Jazzmen, a ri un’wana wa swiyimbeleri leswi nga na talenta swinene swa Afrika-Dzonga.Khabinete yi hundzisa michavelelo ya yona eka ndyangu na vanghana va Tat Sonwabo Eddie Funde loyi a ri khale ka Muyimeri wa Afrika-Dzonga eJarimani na Mutshamaxitulu wa Huvo ya Nhlangano wa Vuhaxi wa Afrika-Dzonga (SABC).Khabinete yi vilerisiwa swinene endzhaku ka mafu ya swinhwanyetana swimbirhi leswi swi dlaweke endzhaku ka loko khumbi ri hirimukile eDurban. Hi hundzisa michavelelo ya hina yo huma embilwini eka mindyangu ya swona.19. VuhoyozeriKhabinete yi hoyozela Vusumuzi Ndlovu loyi a kumeke xiyimo xa vunkombo eka masagwati ya Musweki Lontsongo wa S. Pellegrino wa 2018 lama ha ku vaka kona eMilan. Mfikelelo wa yena wu endlile Afrika-Dzonga yi tinyungubyisa.Khabinete yi hoyozela nghwazi ya Federexini ya Xibakele ya Matiko ya Misava (IBF), ya Tingwenya ta Nhlangano wa Xibakele wa Misava (WBA) na ya ntikonhongani wa lavatsongo wa Magazini wa Ring leya ha ku rhwexiwaka xidlodlo Hekkie ""Hexecutioner"" Budler, loyi a veke MuAfrika-Dzonga wo sungula ku kuma swidlodlokulu swa misava swimbirhi xikan’we endzhaku ka ku hlula eka swidlodlo wa ntikonhongani swa lavatsongo swa IBF na WBA.F. Ku thoriwaKu thoriwa hinkwako ku ta fanele ku landzelela ntiyisiso wa mithwaso na mbhasiso lowu faneleke20. Man Boitumelo Mosako tanihi Muofisirinkulu wa Timali eka Bangi ya Nhluvukiso ya Afrika-Dzonga.21. Valawuri lava nga riki xiphemu xa vurhangerinkulu va Huvo ya Bangi ya Nhluvukiso wa Misava na Vurimi:a. Tat Mabotha Arthur Moloto (ku thoriwa hi vuntshwa na ku va Xandla xa Mutshamaxitulu);b. Man Dudu Hlatshwayo (ku thoriwa hi vuntshwa na ku va Xandla xa Mutshamaxitulu);c. Man Susan Ann Lund (ku thoriwa hi vuntshwa);d. Tat Matome Sydney Makgoba ; nae. Dok Steven Thomas Cornelius.22. Huvo ya Vupfhumba ya Afrika-Dzonga:a. Dok Tanya Ethel Abrahamse (ku thoriwa hi vuntshwa);b. Tat Enver Duminy (ku thoriwa hi vuntshwa);c. Man Michelle Julie Constant (ku thoriwa hi vuntshwa);d. Tat Thebeetsile Ikalafeng (ku thoriwa hi vuntshwa);e. Tat Yacoob Abba Omar (ku thoriwa hi vuntshwa);f. Tat Monwabisi Peter Fandeso (Mutshamaxitulu);g. Man Pamela Bulelwa Yako;h. Man Kathleen Elizabeth Rivett-Carnac;i. Man Dawn Elizabeth Robertson;j. Tat Ravi Nadasen;k. Man Lindiwe Sangweni-Siddo;l. Tat Mohamed Baba; nam. Man Nomzamo Bhengu (muyimeri wa Ndzawulo ya Vupfhumba).23. Tat Dinizulu Kumalo Percival Sechemane tanihi Muofisirinkulu wa Vurhangerinkulu (CEO) wa Rand Water.24. Gqwethankulu (Dok) Seswantsho Godfrey Lebeya tanihi Nhloko ya Rixaka ya Ndzawulotsongo eka Vulavisisi bya Vugevenga lebyi nga Xirhangana.25. Tat Goodman Ntandazo Vimba tanihi CEO eka Muyimeri wa Nseketelo wa Swimakiwakulu swa Masipala eka Ndzawulo wa Mafumelo ya Ntirhisano na Timhaka ta Xikaya.26. Tat Lindokuhle Cedric Mkhumane tanihi Xandla xa Mulawuri-Jenerala: Nhluvukiso wa Mabindzu na Vun’wamabindzu, eka Ndzawulo ya Nhluvukiso wa Mabindzu Lamatsongo.27. Tat Phakamani Hadebe tanihi Murhangerinkulu wa Ntlawa wa Eskom Holdings SOC Ltd (Eskom) na khale ka xirho (Mulawuri wa Vurhangerinkulu) xa Huvo.28. Valawuri lava nga riki xiphemu xa vurhangerinkulu eka Huvo ya South African Express:a. Man Mmakeaya Magoro Tryphosa Ramano (Mutshamaxitulu);b. Tat Ronald Ozzy Lamola;c. Tat Thulani Matiki Norman Kgomo;d. Man Thandiwe January-McLean;e. Tat Kugan Harikrishna Thaver;f. Tat Bongisiwe Mpondo;g. Man Hlengiwe Thandeka Makhathini;h. Dok Thabi Leoka;i. Tat Ahmed Ismail Bassa; naj. Tat Trevor Abrahams (ku thoriwa hi vuntshwa).29. Valawuri lava nga riki xiphemu xa vurhagerinkulu eka Huvo ya Transnet:a. Tat Popo Molefe (Mutshamaxitulu);b. Man Mpho Emily Letlape;c. Tat Louis Leon von Zeuner;d. Man Ursula Nobulali Fikelepi;e. Man Dimakatso Catherine Matshoga;f. Man Ramasela Joyce Ganda;g. Phurof Edward Christian Kieswetter;h. Tat Aluwani Percy Ramabulana;i. Dok Fholisani Sydney Mufamadi;j. Man Vivien McMenamin;k. Gqwethankulu Oupa Motaung; nal. Man Gratitude Ramaphaka.Swivutiso:Phumla Williams(Muvulavuleri wo Khomela wa Khabinete)Selifoni: 083 501 0139Siku: 24 Mudyaxihi 2018Xi humesiwile hi: Government Communication and Information System (GCIS)www.gcis.gov.za; www.gov.za"
Xitatimente xa Nhlengeletano ya Khabinete ya 6 Khotavuxika 2018,8 Jun 2018,https://www.gov.za/speeches/statement-cabinet-meeting-6-june-2018-8-jun-2018-0000,https://www.gov.za/ts/speeches/xitatimente-xa-nhlengeletano-ya-khabinete-ya-6-khotavuxika-2018-8-jun-2018-0000,"Khabinete yi hlangane hi Ravunharhu, 6 Khotavuxika 2018, eUnion Buildings, Pitori.A. Timhakankulu1. Ikhonomi Khabinete yi lemukile ku ya ehansi ka 2,2% eka Swimakiwa Hinkwaswo swa Tiko (GDP) eka kotara yo sungula ya 2018. Ndzawulo ya Tinhlayohlayo ta Afrika-Dzonga (StatsSA) yi humese tinhlayo vhiki reri. Vurimi, migodi na tiindasitiri to maka ti hoxile xandla eka ku ya ehansi loku eka kotara leyi yo sungula. Khabinete yi nyikile xileriso eka Ntlawa wa Vaholobye va Ikhonomi ku hlangana hi ku hatlisa ku kanela hi ndlela yo yisa emahlweni hi mayelana na tinhlayo leti.Mivuyelo ya GDP yi tisa nkongomiso lowukulu eka xidingo xa tisekitara hinkwato ta tiko ku tirhisana ku seketela ikhonomi ya le tikweni ra Afrika-Dzonga. Mabindzu na vatirhisi va dinga ku ya emahlweni va tirhisana na mfumo eka ku seketela mapfhumba yo tanihi Kungu ra Timhaka ta Kaye ku hlohlotela ku kula ka ikhonomi na ku tumbuluxa mitirho leyi dingiwaka swonghasi. Yin’wana ya tiphuphukulu ta rona i Kungu ra Matirhelo ya Pholisi ya Vumaki (IPAP), leyi kongomisaka eka ku ndlandlamuxa vumaki, ku tumbuluxiwa ka mitirho na ku rhumeriwa ka tinhundzu ematikweni mambe. Khabinete ya tshemba leswaku IPAP yi ta pfuna ku kurisa sekitara ya vumaki na ikhonomi ya hina.  Eku fambeni ka lembe leri, mfumo wu ta rhurhela Samiti ya Vuvekisi ya Matiko ya Misava ku kombisa Afrika-Dzonga tanihi ndhawu ya vuvekisi. Xikongomelo xa xiendleko i ku tirhela ku endla mitirho ya R1,2 wa tithiriliyoni eka vuvekisi lebyintshwa eka ntlhanu wa malembe lama taka, leswi swi nga ta va na nhlohlotelo wo tivikana eka ku kula ka ikhonomi na ku tumbuluxiwa ka mitirho.2. VuvekisiKhabinete yi amukela ku simekiwa ka feme yintshwa ya xiyimo xa le henhla leyi yi endlaka swimakiwa swa thekinoloji ya mahungu na vuhlanganisi eEast London eKapa-Vuxa hi ti 5 Khotavuxika 2018 hi Yekani Manufacturing, khamphani leyi hinkwayo ka yona yi nga ehansi ka vun’wini bya wantima. Vuvekisi lebyi bya R1 biliyoni byi ta tumbuluxa 1 000 wa mitirho ya risima yintshwa ku engetela eka nhlayo hinkwayo ya vatirhi leyi nga kona ya 450, ngopfungopfu vantshwa na vavasati. Vuvekisi byi vuyeriwile kusukela eka haswimbirhi Xihlohloteri xa Switirhisiwa swa Zoni ya Ikhonomi yo Hlawuleka na Xikimi xa Vamaki va Vatima (BIS). BIS yi endle leswaku Ndzawulo ya Mabindzu na Vumaki (dti) yi pasisa nseketelo wa xihlohloteri eka 103 wa vamaki va vantima eka malembeximali mambirhi lama nga hundza. Makumemunenhungu wa tikhamphani ti tlhele ti nyikiwa nseketelo wo fikelela timakete, nhungu wa tona ti le Kapa-Vuxa. 3. Muholo wa Mpimohansi wa Rixaka (NMW)Khabinete yi amukela ku pasisiwa ka Nawumbisi wa NMW hi Huvo ya Rixaka. Yi hundzisa ku khensa ka yona eka vakhomaxiave hinkwavo eka Nhluvukiso wa Ikhonomi wa Rixaka na Huvo ya Vatirhi eka xiave xa vona eka ku fikelela ntwanano lowu. Leswi swi sungula endlelo ro yisa eka ku hunguta vangwa ra miholo, ngopfungopfu eka vaholi va malinghena ya le hansi. Kwalomu ka 6,4 wa timiliyoni ta vatirhi eAfrika-Dzonga va ta vuyeriwa xikan’wekan’we loko Nawumbisi lowu se wu sayiniwile ku va nawu. Hambiswiritano, Khabinete ya amukela leswaku swo tala swa ha dinga ku endliwa ku pfala ku hambana ka mihlolo loku ka ha riki kona etikweni. Nawumbisi lowu sweswi wu ta rhumeriwa eka Huvo ya Rixaka ya Swifundzakulu ku ya pfumeleriwa loko Phuresidente a nga si wu sayini ku va nawu.4. Vukorhokeri bya masunguloKhabinete ya tsaka hi mivuyelo ya Nhlayelo wa Vanhu lowu nga riki wa swa Timali wa Timasipala wa 2017 lowu humesiweke hi StatsSA. Mivuyelo yi kombe leswaku vatirhisi vo tala va kumile vukorhokeri bya masungulo bya mahala byo tanihi gezi, mati na mbhasiso hi 2017 loko ku fananisiwa na 2016. Mfumo wu tama wa ha tibohile eka ku nyika vukorhokeri bya masungulo bya siku na siku eka vaakatiko va wona hinkwavo, ngopfungopfu vanhu lava sweleke. Phurojeke leyi fambelanaka na mati leya ha ku vaka kona i Phurojeke ya Mati ya Mhlathuze ya R96 wa timiliyoni eRichards Bay eKwaZulu-Natal, leyi yi nga ta phakela mati yo nwa ya tiphayiphi eka kutlula 6 000 wa mindyangu. 5. Mikanerisano ya miholo ya VutirhelamfumoKhabinete yi kumile vuxokoxoko kusuka eka Holobye wa Vutirhelamfumo na Vulawuri eka mikanerisano ya miholo ya Vutirhelamfumo. Khabinete yi khensa ku tiboha ka vakhomaxiave hinkwavo eka ku kuma xitshunxo xa kahle lexi xi nga ta vuyerisa vatirhi va swiave hinkwavo. Khabinete yi tiyisisa hi vuntshwa ku tiboha ka mfumo ku vulavurisana hi vutalo na vatirhi ku endlela ku fikelela ntwanano wo tirheka wa lava khumbekaka hinkwavo.6. Timali ta Nhlayiso wa VaakiKhabinete yi tshembisa vavuyeriwa va timali ta nhlayiso wa vaaki leswaku mfumo wu ta ya emahlweni wu nyika vukorhokeri lebyi bya nkoka, tanihilaha wu nyikiweke xileriso hakona hi Vumbiwa ra Rhiphabuliki ya Afrika-Dzonga ya 1996. Timali ta nhlayiso wa vaaki ti ta ya emahlweni ti holeriwa naswona endlelo ra ku siva khadi lera khale ra Ejensi ya Timali ta Nhlayiso wa Vaaki ya Afrika-Dzonga (SASSA) hi lerintshwa ri ta ya emahlweni kufikela hi ku hela ka Ndzati 2018.Xinakulobye exikarhi ka SASSA na Hofisi ya Poso ya Afrika-Dzonga xi nyika mivuyelo leyinene tanihileswi vavuyeriwa vo tala kusukela hi Mudyaxihi 2018 va nga eku yeni ku ya Cincisa makhadi ya vona.Khabinete yi khutaza miganga ku honisa swihungwana swo koma leswi lerisaka vavuyeriwa va timali ta nhlayiso wa vaaki ku tsarisa hi vuntshwa ku kuma timali ta vona ta nhlayiso wa vaaki ku papalata ku ka va nga holeriwi. Swihungwana leswo lahlekisa swo tano swi lava ku vanga mpfilupfilu exikarhi ka lava sweleke na ku hambukisa mfumo eka ku tiyisisa leswaku timali ta nhlayiso wa vaaki ta hakeriwa handle ka swihoxo eka vavuyeriwa ku ri hava nhluleko.  7. N’walungu-VupeladyambuKhabinete yi kume xiviko xa ndzima leyi khatsiweke xa vunharhu kusuka eka Xipano xa Ntirho xa Vaholobye va Tindzawulo to Hambana (IMTT) eN’walungu-Vupeladyambu. Khabinete yi enerisekile hi ndzima leyi khatsiweke ku tirhisa Xiyenge xa 100(1) (a) na (b) lexi tlhontlhiweke eka tindzawulo ta xifundzakulu ta N’walungu-Vupeladyambu. Ku tlhele ku yiwa emahlweni ku pasisiwa leswaku IMTT kuya emahlweni yi ta vikela Khabinete kan’we hi n’hweti ku kotisa swipano leswi rhumeriweke eka xifundzakulu lexi ku ya emahlweni na ntirho.Khabinete yi pfumelele vuendzi kuya eN’walungu-Vupeladyambu hi ti 7 Khotavuxika 2018 ku ya nyika vuxokoxoko eka Vurhangerinkulu bya N’walungu-Vupeladyambu, Huvo yo Endla Milawu ya Xifundzakulu na vakambatinkota lava nga na vutihlamuleri bya xifundzakulu. 8. Xiendlo xa ku kombisa ku vilela Khabinete yi sole mikombiso ya ku vilela leya ha ku vaka kona etikweni hinkwaro, naswona yi vilerisiwa ngopfungopfu hi swiendlo swa madzolonga na ku chavisiwa ka vavabyi na vatirhi va swa vutshunguri eka Xibedhlele xa Xiakhademiki xa Joni xa Charlotte Maxeke. Vakombisa ku vilela lava va tirhisaka timfanelo ta vona ku kombisa ku vilela va fanele ku endla tano handle ko onha timfanelo ta van’wana, ngopfungopfu lava nga sirhelelekangiki. Ku hava mpimo wa xirilo lowu nga faneriwaka hi madzolonga na matikhomelo ya nchavisano lama voniweke evhikini leri nga hundza.9. Vuhlayiseki na nsirheleloKhabinete yi amukela na ku seketela ‘kungu ra mphalalo wa ntshamiseko’ hi Vukorhokeri bya Maphorisa ya Afrika-Dzonga (SAPS), lava va nga ta tirhisana na MaAfrika-Dzonga eka matshalatshala ya ku endla miganga ya ka hina yi hlayiseka swinene. Mavonakelo ya vutalo bya le henhla ya maphorisa lama nga ambalangiki yunifomo lama fambaka hi milenge na hi swipandzamananga – lama seketeriwaka hi xiyenge xa le moyeni xa SAPS, matirhelo yo biyelela na ku secha lama yaka emahlweni, ku pfariwa ka magondzo na ku secha loku nga heliki ntamu ka vaehleketeleriwa lava lavekaka – swi ta pfuna swinene eka ku tiyisisa leswaku vanhu lava nga etikweni ra ka hina va va va hlayisekile na ku titwa tano. Vaakandhawu va khutaziwa ku nyika vuxokoxoko lebyi fambelanaka na vuhlayiseki bya vona exitichini xa maphorisa xa le ndhawini kumbe va bela riqingho eka nomboro ya mahala ya Yimiso wa Vugevenga: 086 00 10111. Khabinete yi kombela vaaki ku tirhisa nomboro ya Yimiso wa Vugevenga hindlela ya vutihlamuleri. Matirhiselo yo homboloka ya xitirhisiwa lexi ya nga ha khumba riqingho ra xilamulelamhangu ra ntiyiso leri a ri ta va ri ponisile vutomi.10.  N’hweti ya Vantshwa Khabinete yi khutaza MaAfrika-Dzonga hinkwawo ku tirha xiphemu xa vona eka minongonoko ya havexerisomatimba wa vantshwa na tiphurojeke hi nkarhi wa N’hweti ya Vantshwa hi Khotavuxika. Nan’waka i lembexidzana ra Tatana Nelson Rolihlahla Mandela na Manana Albertina Nontsikelelo Sisulu na N’hweti ya Vantshwa 2018 swa seketeriwa ehansi ka nkongomelo: “Hanya Ndzhaka: Ku yisa eka vantshwa lava havexerisiweke matimba hi ndlela ikhonomi ya vaaki”. Va ri karhi va hlohloteriwa hi tindzhaka ta tinghwazi ta vona, vanhu lavatsongo va dinga ku havexerisiwa matimba ku teka xiave xo gingiriteka swinene eka ku hluvukisa miganga ya ka vona hi xikongomelo xa ku tirhisana ku hluvukisa Afrika-Dzonga. Mfumo wu le ku tirheni hi matimba ku tiyisisa leswaku vantshwa va kota ku fikelela minongonoko ya mfumo yo tala ya nseketelo na dyondzo leyi yi nga ta antswisa vutekaxiave xa vona eka ikhonomi.11. Swikambelo swa masungulo na swa le xikarhi ka lembeKhabinete yi rhamba vatswari na vahlayisi ku seketela, endzeni ka tindlela leti faneleke, vana lava va tsalaka swikambelo swa masungulo na swa le xikarhi ka lembe leswi nga eku endlekeni etikweni hinkwaro.Khabinete yi amukela hi ku tsaka ntirho wa nkoka swonghasi wa vahlayisi va vana lowu va wu tirhaka eka ku vumba varhangeri va hina va mundzuku. Loko va ri karhi va endla mivangu leyi tirhekaka na ku va leyi hlayisekeke eka vana va hina ku va va dyondza.Nakambe Khabinete yi amukela ku pfuriwa hi vuntshwa ka swikolo etindhawini to hambanahambana ta N’walungu-Vupeladyambu, ku katsa na Koster na Rustenburg. Leswi swi ta endzhaku ka mavhiki ya mikombiso ya ku vilela na mikavanyeto eka ku dyondzisa na ku dyondza etindhawini leti. Khabinete yi khutaze vatswari, vadyondzi na vadyondzisi ku tirhisana eka ku ringeta ku pfala nkarhi lowu lahlekeke na ku tiboha hi vutalo eka minongonoko yo hlongorisa.12. Dyandza na ritshwaKhabinete yi tsundzuxa MaAfrika-Dzonga leswaku tiko ri le ku hlanganeni na dyandza. Afrika-Dzonga i rin’wana ra matiko yo oma ngopfu ya 30 emisaveni naswona manelo ya timpfula ya le hansi ka ntolovelo ya nyanyisile xiyimo. Vanhu hinkwavo va fanele va ya emahlweni va tirhisana na mfumo ku hlayisa mati ku endlela leswaku ku va na mphakelo wo ringanela wa hinkwavo.Loko hi ri karhi hi nghena eka nguva ya vuxika, Khabinete yi rhamba vaakandhawu ku tihlayisa swinene ku sivela ritshwa ra mikhukhu na nhova. Mfumo wu ya emahlweni wu tirha na vaakandhawu ku kondletela magoza ya vuhlayiseki hi nkarhi lowu loko vo tala va tirhisa mixaka yo hambanahambana ya swipfurhisi na swihisisi ku tikufumeta.13.  Sayense na ThekinolojiKhabinete yi tekela enhlokweni leswa ha ku humelelaka eka ntivotinyeleti emahelweni ya vhiki lama nga hundza loko vativatinyeleti lava tirhaka eka Mbalango wa Xibakabaka wa Catalina eArizona, USA, laha ku thumbiweke asiteroyidi (xipulanetana) lexitsongo (LA ya 2018) ekusuhi na ndzhendzeleko wa N’weti, leyi endzhaku ka tiawara yi hlanganeke na Misava.Mbhuluko lowu vangekeke lowu rhumeleke magandlati ya mpfumawulo wa le hansi (mpfumawulo wa le hansihansi) lama fambafambaka exibakabakeni ya thumbhiwile hi xilanguteri xa mpfumawulo wa le hansihansi eAfrika-Dzonga, lexi a xi rhumeriwile tanihi xiphemu xa Sisiteme ya Vulanguteri bya Matiko ya Misava ya Ntwanano wa Yiriso wo Ringeta Nyutliliya wo Angarhela. Leswi swi kombisa vuswikoti lebyi kulaka bya mivalango ya xibakabaka ya ximanguvalawa ku thumba tiasiteroyidi leti pakanisaka Misava na vuswikoti lebyi tekeriwaka enhlokweni misava hinkwayo bya Afrika-Dzonga.B. Swiboho swa Khabinete14. Khabinete yi pasise ku rhumeriwa ka xiviko 2016/17 hi matirhelo ya Nongonoko wa Xihlohloteri xa Xibalo (Ndzavisiso na Nhluvukiso (R&D)) ePalamende. Nongonoko wa xihlohloteri wu kotisile tikhamphani ku hambanisa photifoliyo ya tona ya R&D, ku endla nhundzu ya vutumbuluxi na ku tumbuluxa swimakiwa leswintshwa. Nongonoko wa xihlohloteri, lowu wu sunguriweke hi Hukuri 2006, wu le ku tirhisiweni hi Ndzawulo ya Sayense na Thekinoloji swin’we na Vukorhokeri bya Xibalo bya Afrika-Dzonga na Nkwama wa Timali wa Tiko.Kusuka hi Nyenyankulu 2016 kufika Nyenyanyana 2017, ntsengo wa 153 wa swikombelo swa xihlohloteri xa xibalo xa R&D wu kumekile kusuka eka 117 wa tikhamphani, 58 ta tona a ti ri vakomberi rosungula. Swikombelo leswi a swi ri swa 571 ya tiphurojeke ta R&D leti nga na nkoka lowu kumbeteriwaka ku va R3,6 wa tibiliyoni. Khabinete yi tsakisiwa hi ku kula eka nhlayo ya tikhamphani leti ti vekisaka eka R&D naswona yi ya emahlweni yi rhamba mabindzu ku vekisa swinene eka R&D, leswi swi tamaka swa ha ri phuphu ya nkoka eka matshalatshala ya hina ya ku kurisa ikhonomi.15. Khabinete yi pasise ku kandziyisiwa ka mbalango wa 2017/18 eka ku nyikiwa ka timali ka mfumo eka Migingiriko ya Sayense na Thekinoloji. Mbalango lowu lembe na lembe wu veka tihlo eka matirhelo ya sekitara ya sayense na thekinoloji, ku hoxa ka yona xandla eka ku kula na nhluvukiso wa Afrika-Dzonga. Khabinete yi lemuke swikamanyeto swa mipimanyeto leswi swi vangeke ku kula ko nonoka eka matirhiselo ya timali ya R&D eka tindzawulo hinkwato.  16. Khabinete yi pasise Rimba ra Pholisi ra ku Nyikiwa ka Mpfumelelo ka Vukorhokeri bya Vuhambanisi eAfrika-Dzonga leri kambisisiweke. Rimba lera pholisi ri tumbuluxiwile hi 2010 hi ku fambisana na Nawu wa Vululami bya Vana, 2008 (Nawu wa 75 wa 2008). Endlelo lero kambisisa ri lava ku tiyisisa leswaku vaphakeri va vukorhokeri bya vuhambanisi na minongonoko ya vuhambanisi mikarhi hinkwayo yi landzelela milawu hi mpimo ya mpimohansi. Tsevu wa mikavanyiso yi hundzuluxiwile ku antswisa risima na mipimo ya vukorhokeri lebyi nyikiwaka vana lava kumekaka va ri edzolongeni na nawu.17.  Khabinete yi pasise Qhinga ra Mbulavurisano wa Swifundza eka Vuhlayiseki bya Swihanyi na ntirhiso wa rona. Bayothekinoloji yi tekeriwile enhlokweni tanihi xilawuri lexi nga na vuswikoti xa nkoka xa ku kula ka ikhonomi na xitirhokulu eka ku lwisana na ndlala na vusweti, ngopfungopfu ematikweni lama ha hluvukaka. Qhinga leri ri ta humelerisa mabindzu exikarhi ka matiko ya Afrika na ku antswisa vuphikizani bya xifundza etimakete ta misava hinkwayo. Ri ta antswisa ntirhisano wa Afrika-Dzonga endzeni ka xifundza xa Afrika.C. Nawumbisi18. Khabinete yi pasise Nawumbisi wa Ndzindzakhombo wa Rihanyu wa Rixaka (NHI) wa 2018 ku va wu kandziyisiwa eka Gazete ya Mfumo leswaku vaaki va nyika mavonelo. Nawumbisi lowu wu lava ku tumbuluxa Nkwama wa NHI wa Afrika-Dzonga, tanihi vandla ra mfumo, ku endlela ku lulamisela mifikelelo wa swa rihanyu ra vanhu hinkwavo lowu yisekaka emahlweni lowu wu fikelelekaka na ku va wa risima ra le henhla. Nakambe wu hlamusela mitirho, matimba na vutihlamuleri bya wona.Nawumbisi wu nyika rimba ra ku xaviwa ka mafulufulu ka vukorhokeri bya nhlayiso wa swa rihanyu hi nkwama hi ku yimela vatirhisi naswona wu tumbuluxa maendlelo ya ntirhiso wo ringana, lowu vuyerisaka na ku va lowu nga tlangisiki wa swipfuno swa nkwama ku fikelela swidingo swa rihanyu swa vatirhi. Holobye wa Rihanyu vhiki leri taka u ta khoma nhlengeletano yo nyika vuxokoxoko ya swihangalasamahungu hi vutalo ku tlhantlha Nawumbisi lowu.19. Khabinete yi pasise ku andlariwa ka Nawumbisi wa Ndzhundzhuluxo wa Milawu ya Sayense na Thekinoloji wa 2017 ePalamende. Nawumbisi wu fambelanisa malulamiselo lama nga ta lawula matirhelo na mafumelo ya mavandla ya mfumo lama vikaka eka Holobye wa Sayense na Thekinoloji. Leswi swi ta tiyisisa leswaku ku na mfanano eka swilaveko leswi faneleke ku fikeleriwa na maendlelo lama faneleke ku landzeleriwa. D. Swiendleko leswa ha Taka20. Samiti ya Ntlawa wa Nkombo (G7)Khabinete yi amukela xirhambo xa Afrika-Dzonga ku ya eka Samiti ya G7 leyi taka eCanada. Afrika-Dzonga yi teke xiave eka samiti leyi nkombo wa malembe lama nga hundza naswona xirhambo lexi i xikombo xa vutitshembi lebyi pfuxeleriweke eka ikhonomi ya Afrika-Dzonga.Mfumo wa hina wu lava ku tirhisa xivandlanene lexi ku rhamba vavekisi ku nghenisa xumakulu eka ikhonomi. Vuvekisi i bya nkoka swonghasi eka ku kula ka ikhonomi na ku tumbuluxiwa ka mitirho hi xikalo lexi xi nga ta hunguta hi ndlela yo tivikana tilevhele ta nkarhi wa sweswi ta vupfulalantirho.21. Xiendleko xa Anivhesari xa Malembe ya 125 ya Afrika-Dzonga-IndiaTanihi xiphemu xa ku tlangeriwa ka malembexidzana ya Nelson Mandela na Albertina Sisulu, Khabinete yi amukela ku tsundzukiwa hi siku ra 7 Khotavuxika 2018 ra ku chichiwa ka Mahatma Gandhi exitimeleni eka Xitichi xa Pietermaritzburg 125 wa malembe lama nga hundza. Xiendleko lexi xi hlanganyete filosofi ya Gandhi ya Satyagraha (ku tiarisa ka nkamadzolonga), leyi yi veke na nhlohlotelo eka vurhangeri bya hina bya xipolitiki naswona yi hoxe xandla eka nyimpi ya hina ya ntshunxeko.22. Vuendzeri bya Mfumo bya Saharawi Arab Democratic RepublicPhuresidente Cyril Ramaphosa u rhurhele ntangha yakwe hi ntirho wa Saharawi Arab Democratic Republic, Brahim Ghali, hi ti 4 Khotavuxika 2018 hi nkarhi wa Vuendzeri bya Mfumo etikweni. Khabinete yi hundzisa nkhomano wa yona na vanhu va Saharawi eka ku lwela ka vona vutifumi naswona yi rhamba matiko ya misava ku nyika nseketelo lowu faneleke eka vanhu va Saharawi.E. Mahungu23. Michavelelo23.1. Khabinete yi tikatse na Phuresidente Ramaphosa eka ku rhumela michavelelo yo huma embilweni eka ndyangu na vanghana va ntlhanu wa vafana lava va loveke eka langavi eswidakanini swa Masiya ePhilippi, Kapa.Nakambe ndzilo lowu wu rhurhise 30 wa vatshami va le swidakanini leswi. Mfumo wu le ku tirheni hi matimba ku tiyisisa leswaku ku na tindlu, nsirhelelo na ntshamiseko wa MaAfrika-Dzonga hinkwavo.24. Vuhoyozeri24.1. Khabinete yi navelela nghwazi ya African National Congress Tatana Andrew Mokete Mlangeni siku ra ku velekiwa leri hundzeke ra ntsako. Tatana Mlangeni u tlangerile siku yena ra ku velekiwa ra vu93 hi Ravunharhu, 6 Khotavuxika 2018. A ri exikarhi ka lavo sungula ku yisiwa eka vuleteri bya vusocha ehandle ka Afrika-Dzonga naswona endzhaku ka ku khomiwa loko a vuyile, u voniwile nandzu kutani a gweviwa ku ya tshama ekhotsweni vutomi bya yena hinkwabyo eka Xihlala xa Robben.24.2. Khabinete yi hoyozela mubawuli wo hatlisa wa Proteas Kagiso “KG” Rabada, loyi a yiveke rinoko eka Masagwati ya Afrika-Dzonga ya Khirikhete lama a ya khomiwe ku nga ri khale eSandton, Gauteng. U tekeriwile enhlokweni hi tsevu wa masagwati, ku katsa na masagwati ya Mutlangi wa Khirikhete na Mutlangi wa Lembe wa Vatlangi. Ri vile lembe ro bumabumeleke ra Rabada lontsongo loyi exikarhi ka mifikelelo yin’wana, a tlakukeke kufika eka ntlawahato wo bawula wa Nomboro 1 emisaveni eka khirikhete ya meche wo Ringeta. Eka nkarhi wa sweswi i muteki wa tiwikete loyi a rhangeleke wa 2018 naswona u tlhela ntlawahatiwa eka Nomboro 7 eka khirikhete ya matiko ya misava ya Siku Rin’we.24.3. Khabinete yi amukela ku thoriwa ka Siya Kolisi tanihi kapiteni ya wantima wo sungula wa xipano xa Springbok eka ntlhandlamano wo ringeta wa mimeche yinharhu ehenhla ka Nghilandhi. Ha tshemba leswaku u ta endla Afrika-Dzonga yi tinyungubyisa tanihi kapiteni ya hina, naswona u ta hlohlotela van’wana hi swiendlo na vurhangeri bya yena endzeni na le handle ka rivala ra tlangu.24.4. Khabinete yi amukela ku thoriwa ka Holobye wa Timali Nhlanhla Nene tanihi Mutshamaxitulu wa Huvo ya Vagavhenara va Bangi ya Nhluvukiso Leyintshwa (NDB). NDB i bangi ya nhluvukiso wa matikonyingi leyi tumbuluxiweke hi Brazil, Russia, India, China na Afrika-Dzonga (BRICS) hi 2014. Yi nyikiwile xileriso xa ku hlengeleta swipfuno swa switirhisiwa na tiphurojeke ta nhluvukiso lowu yisekaka emahlweni eka BRICS na tiikhonomi leta ha tumbulukaka tin’wana na matiko lama ha hluvukaka, ku tatisa matshalatshala ya mihlangano ya swa timali ya matikonyingi na swifundza ya ku kula na nhluvukiso wa matiko ya misava.F.  Ku thoriwaKu thoriwa hinkwako ku ta fanela ku landzelela ntiyisiso wa mithwaso na mbhasiso lowu faneleke.25.    Ku thoriwa hi vuntshwa ka Tat Ebrahim Mohamed tanihi Khomixinara wa Khomixini ya Vatirhisi ya Rixaka.26.  Huvo ya Sisiteme ya ku Nyikiwa ka Mpfumelelo ya Rixaka ya Afrika-Dzonga:a.   Man Fezile Flip Wetes;b.   Tat Lulama Lloyd Mayedwa;c.   Tat Tom Tshitangano;d.   Tat Samuel Mlangeni;e.   Man Lerato Herriette Mothae;f.   Dok Matshwenyego Sarah Mohlala;g.   Man Patricia Lindi Tlou; nah.   Man Anna-Marie Lotter (ku thoriwa hi vuntshwa tanihi muyimeri wa dti).27.  Vandla ra Ntivomipimo ra Rixaka ra Afrika-Dzonga (NMISA):a.    Tat Ndwakhulu Samuel Mukhufhi (ku thoriwa hi vuntshwa tanihi Muofisirinkulu wa Vurhangerinkulu).28.  Swirho leswi nga riki xiphemu xa vurhangerinkulu swa Huvo ya NMISA b.   Tat Molelekoa Petrus Mohlomi;c.    Tat Odirile Welcome Dingoko;d.    Man Bavelile Gloria Hlongwa;e.    Man Nobom Gcinashe Mfabana;f.    Man Lindie Lankalebalelo;g.    Man Jabu Vuyiswa Mogadime (ku thoriwa hi vuntshwa); nah.    Dok Tshengedzeni Demana (muyimeri wa dti).29.  Ku thoriwa hi vuntshwa ka Tat Rakesh Garach tanihi Mutshamaxitulu loyi a nga riki Xiphemu xa Vurhangerinkulu wa Valawulathirasiti va Huvo ya Nkwama wa Havexerisomatimba va Rixaka. 30. Huvo ya Nhlangano wa Ndzindzakhombo wa Mixungeto yo Hlawuleka ya Afrika-Dzonga:a.   Tat Norman Tinyiko Baloyi (Mulawuri loyi a nga riki Xiphemu xa Vurhangerinkulu tlhelo Mutshamaxitulu);b.   Man Priscilla Onkgodisitse Mokonyane (Mulawuri loyi a nga riki Xiphemu xa Vurhangerinkulu tlhelo Xandla xa Mutshamaxitulu);c.   Man Bajabulile Luthuli (Mulawuri wa Vurhangerinkulu); na d.   Tat Christiaan Johannes van Dyk (Mulawuri loyi a nga riki Xiphemu xa Vurhangerinkulu).Swivutiso: Man Phumla Williams – Muvulavuleri wa Khabinete wo Khomela Selifoni: 083 501 0139"
Xitatimente xa Nhlengeletano ya Khabinete ya 20 Khotavuxika 2018,21 Jun 2018,https://www.gov.za/speeches/statement-cabinet-meeting-20-june-2018-21-jun-2018-0000,https://www.gov.za/ts/speeches/statement-cabinet-meeting-20-june-2018-21-jun-2018-0000,"Khabinete yi hlangane hi Ravunharhu, 20 Khotavuxika 2018, eUnion Buildings, Pitori.A. Timhaka leti nga eka Mbangu1. Huvo ya Nsirhelelo ya Nhlangano wa Matiko (UNSC)1.1. Khabinete yi hundzisela ku khensa eka swirho swa Nhlangano wa Matiko (UN) lowu  seketeleke swinene Afrika-Dzonga ku tirha tanihi xirho xo ka xi nga ri xa nkarhi hinkwawo eka UNSC eka theme ya 2019 kufikela 2020.1.2. Nhlawulo wu ta endzhaku ka xiboho lexi nga kanetiwangiki ku lulamisa Samiti ya ku Rhula ya Matiko Hinkwawo hi ku xixima khale ka Phuresidente Nelson Rolihlahla Mandela hi Ndzati 2018, leswi ku nga lembe ra ku tlangela lembexidzana ra muhlanhlandlela wa Afrika-Dzonga. Vuxirho bya hina eka UNSC byi nyiketeriwile eka ku xixima ndzhaka ya Madiba. 1.3. Afrika-Dzonga ri ta tirhisa vuxirho bya rona ku hluvukisa swirhangana swa Ajenda ya Nhlangano wa Matiko ya Afrika 2063, leyi ku nga rimba ra swa maqhinga eka ncinco wa ikhonomi na vanhu wa tikonkulu eka malembe ya 50 lawa landzelaka.2.  Mikanerisano ya miholo ya Eskom2.1. Khabinete yi amukela ku nghenelela loku endliweke hi Holobye wa Mabindzu ya Mfumo Pravin Gordhan eka nkwetlembetano wa mikanerisano ya miholo exikarhi ka vufambisi bya Eskom na vatirhi. Mphakelo wa gezi hi wun'wana wa vulawuri bya nkoka eku kuriseni ka ikhonomi ya hina na ku tumbuluxa mitirho yo tala. 2.2. Khabinete yi kombela mavandla hinkwawo ku tirha hi xihatla eku lulamiseni ka mikanerisano ya ntlakuso wa miholo hi ku ehleketelela ntshamiseko na ku tirha kahle ka ikhonomi ya tiko.  3.  Ku kombisa ku vilela eka magondzokulu3.1. Khabinete yi sola swinene ku pfariwa loku ka ha ku vaka kona ka magondzokulu ya nga ri yangani hi vakombisakuvilela eka tindhawu tin'wana ta tiko. Magondzokulu i xiphemu xa nkoka xa swimakiwakulu swa vutleketli bya hina lexi seketelaka vutleketli bya tinhundzu na vukorhokeri bya tisekitara to hambanahambana  ta ikhonomi. Xidemokirasi xa hina xa Vumbiwa xi nyika tindlela laha vanhu va nga boxaka timhaka ta vona handle ko vanga mikavanyeto yihi na yihi. 3.2. Swiendlo swa vugevenga swa madzolonga na mikavanyeto a swi nge amukeriwi naswona Khabinete yi kombela vatirhi vo sindzisa nawu ku teka magoza lawa ya faneleke, lama nga endzeni ka mipimo ya Vumbiwa ra Riphabliki ra Afrika-Dzonga ra 1996, ku tiyisisa leswaku vaendlaswivi va xupuriwa. B.  Swiboho swa Khabinete4.  Vhiki ro Nyika Vuxokoxoko ra Nongonoko wa Matirhelo 4.1. Khabinete yi hlamuseriwile hi swiviko swa ndzima ya matirhelo ya kambirhi hi lembe eka nkarhi wo sukela siku ra 1 Nhlangula 2017 kufikela 30 Nyenyankulu 2018. Khabinete yi khensile ndzima leyi khatsiweke eka swikongomelotsongo swo talanyana swa swikongomiso swa xirhangana swa 14 na ku tlhela yi pfumelela ku nghenelela loku ringanyetiweke eka tindhawu tin'wana leti a ti kombisile nhluvukiso wa le hansi. Mitlawa hinkwayo yi ta vulavula na vuhangalasi bya mahungu ku andlala nhluvukiso na tindhawu leti lavaka ku nghenelela.  4.2. GCIS yi ta fambisa tinhlengeletano to nyika vuxokoxoko ta swihangalasamahungu na ku kandziyisa xedulu hi nkarhi lowu faneleke eka www.gov.za. 5. Ku hlamusela ku tihlanganisa na migodi5.1.  Khabinete yi hlamuseriwile hi Holobye wa Swicelwa Gwede Mantashe eka nhlengeletano ya masiku mambirhi leyi a yi khomiwile hi Nyenyankulu 2018 ku ri na vatirhisani va yimeriwile hi mabindzu lama vuyerisaka na mihlangano ya vatirhi. Vatirhisani hinkwavo va twananile hi xidingo xa ku pfuxa mbhurisano wa vanhu eka sekitara ya vucelamigodi na ku kuma ku nghenelela ka nkoka loku lavekaka ku tiyisisa leswaku sekitara ya vucelamigodi yi vekiwa eka ndlela ya ku kula loku yaka emahlweni na ku katsa hinkwavo. 5.2.  Vatirhisani va yile emahlweni va kambisisa ku ya ehansi ka kotara leyi nga hundza ka mbuyelo wa vucelamigodi xikan'we na maendlekelo yo angarhela ya mayelana na vuvekisi bya migodi, mbuyelo na ntirho. Va twananile hi xilaveko xo kombisa avelano wa xivono eka sekitara ya migodi, andziso na ntirho. Va pfumelelanile hi xidingo xo kambisisa xivono xa nhlanganelo xa sekitara ya vucelamigodi, na ku seketela nakambe ku tirhisana kahle exikarhi ka ncinco na vuswikoti.  5.3. Khabinete yi tlhele yi hlamuseriwa hi swipanu swa vakhumbekinyingi vambirhi ku hetisa Chatara ya Vucelamigodi. Loko se tiphurosese to tihlanganisa hinkwato ti hetisiwile, tsalwa ra timfanelo ri ta yisiwa eka Khabinete ku va ri amukeriwa ro hetelela. 6.  Rimba ra Mpfapfarhuto ra Mpimanyeto wa Rixaka 2019 (Tsalwa ra Vurhumiwa) 6.1. Khabinete yi pasisile ku humesiwa ka Rimba ra Xirhangana xa Mpimanyeto eka Mpimanyeto wa 2019 na ku tlhela ku na va mikarhi ya ku hetisiwa ka Rimba ra Xirhangana xa Mpimanyeto eka Mpimanyeto wa 2020.  6.2. Rimba yi ringanyeta minongonoko ya xirhangana ya Mpimanyeto wa 2019 lowu nga ta kotisa mfumo ku lwisana na mitlhontlho yinharhu ya vusweti, vupfumalantirho na nkandzingano eka switirhisiwa leswi nga kona.  7.  Eneji  7.1  Khabinete yi pasisile swikweleti swa ku Tlheriseriwa Endzhaku na ku Susiwa ka Michumu ya Khombo leswi khomaneke na Switirhisiwa swa Nyutliliya ya swa Maqhinga leswi swi nga ha Tirhisiwiki (Goza 1) swa nkarhi lowu nga hundza na switirhisiwa leswi nga ku tirheni sweswi (Goza 2) eka ndhawu ya Phelindaba. Swikweleti leswi sweswi swi le ku kombisiweni eka tibuku ta Khamphanikulu ya Eneji ya Nyutliliya ya Afrika-Dzonga. Khabinete yi pasisile leswaku phurosese leyi yi fanele ku yisiwa emahlweni hi ku tihlanganisa na Nkwama wa Timali wa Rixaka.C.  Swiendleko leswi taka8. Nhlengeletano ya Foramu ya Ikhonomi ya Misava (WEF) 8.1. Phuresidente Cyril Ramaphosa u ta rhurhela Nhlengeletano ya WEF eHotela ya Park Hyatt eRosebank hi siku ra 28 Khotavuxika 2018 ehansi ka nkongomelo: “Ku Vumba Mpfuxeto wa Ikhonomi ya Afrika-Dzonga - ntirho wa Bindzu.” Xiendleko lexi xi ta hlanganisa kwalomu ka 100 wa van'wamabindzu va laha kaya na va matiko mambe na Vatirhelamfumo va Afrika-Dzonga ku nghenelela eka swivandlanene swa vuvekisi na swinakulobye.8.2. Nhlengeletano na muganga wa bindzu wa WEF i murhangeri eka Khomferense ya Vuvekisi ya mfumo leyi kunguhatiweke endzhakunyana lembe leri, leyi kongomisaka eka ku lulamisa vuvekisi bya US$100 wa tibiliyoni eka malembe ya ntlhanu.9. Samiti ya Nhlangano wa Vabarisi va Tinhundzu to Huma Ematikweni Mambe va le Dzongeni wa Afrika (SACU)9.1. Phuresidente Ramaphosa u ta rhangela vurhumiwa lebyi nga ta nghenela Samiti ya SACU leyi nga ta khomiwa hi siku ra 29 Khotavuxika 2018 eBotswana. Phuresidente u ta tirhisa nhlengeletano leyi ku hlangana na Hofisi ya Vamatsalana ya Muganga wa Nhluvukiso wa le Dzongeni wa Afrika (SADC) ku kanela nsimeko wa minongonoko ya xifundza.  9.2.  Tanihi Mutshamaxitulu wa SADC wa sweswi, Afrika-Dzonga yi tshamile yi seketela hindlela yo fanana ku hlanganisiwa ka swifundza ko angarhela hi ku tirhisa SACU na SADC, na ku rhangela vutumbuluxivumaki bya swifundza na ku hlanganisiwa hi ku tirhisa tindlela ta ku kula leti nga na vuswikoti to hambanahambana. 10.  Khomferense ya Vandla ra Mati ra Afrika-Dzonga (WISA)10.1. Khomferense na Nkombiso wa Malembe Mambirhi Man’wana na Man’wana wa WISA wa 2018 swi ta va kona kusukela hi siku ra 24 kufikela 27 Khotavuxika 2018 eKapa. Xifundza xa le Dzongeni wa Afrika xi langutane na vukanakanisi na ku nga sirhelelekangi leswi tlakukaka hi mayelana na mphakelo wa mati, naswona swiphemu swo tala swa Afrika-Dzonga, sweswinyana swi tokotile swiyimo swa dyandza nkarhi wo leha.10.2. Khomferense leyi yi languteriwile ku koka mahlo ya varhumiwa va 200 lava nga ta kanela tindlela ku tiyisisa ku humelela ka Xikongomelo xa Nhluvukiso lowu Yisekaka Emahlweni xa UN xa nomboro tsevu, lexi langutisaka eka ku nyikiwa ka mfikelelo wa mati yo basa na nkululo eka hinkwavo hi 2030. D. Swihungwana11.  MichaveleloKhabinete yi kombisile michavelelo ya yona yo huma mbilwini eka:11.1. Ndyangu na vanghana va Muchaviseki Sibusiso Radebe, Xirho xa Palamende xa African National Congress kusuka eMpumalanga, loyi a dlayiweke hi nkarhi wa ku ringeta ku tlhakisa eGauteng. Muchaviseki Radebe u ta tsundzukiwa tanihi mugingirikeli wa vantshwa loyi a tirheke swinene ku antswisa vutomi bya MaAfrika-Dzonga. 11.2.  Ndyangu na vanghana va Man Joyce Mashamba, loyi hi nkarhi wa ku hundza ka yena a ri MEC wa Vurimi eLimpopo. Khale ka mulwelantshuxeko loyi a tirheke tanihi MEC eka tiphotifoliyo ta xifundzakulu to hambana kusukela loko ka ha ku va na xidemokirasi.11.3.  Ndyangu na vanghana va Tat Billy Modise, loyi a ri khale ka Nhloko ya Matirhelo ya Mfumo na ku va a kumile Risiva ra Rixaka ra Luthuli. U tiveka ngopfu hi mitirho ya yena ya ku aka vandla ra nkaxihlawuhlawu ematikweni ya N'walungu wa Yuropa (Nordic)  hi nkarhi wa va1960.  11.4. Mindyangu ya vatirhi vanharhu va le migodini lava loveke eka Mugodi wa Kloof Ikamva wa Sibanye-Stillwater ekusuhi na Westonaria eGauteng naswona yi rhamba vakhumbheki hinkwavo eka sekitara leyi ku rhangisa emahlweni vuhlayiseki bya migodi ya ka hina.11.5. Muganga wa Amampondo eka ku hundza emisaveni ka Hosikazi ya Amampondo aseNyandeni, Queen Fikelephi ‘Bongolethu’ Ndamase.11.6. Mindyangu na vanghana va Tat Ismail Bassa na Tat Sayaad Hitig, lava dlayiweke hi nkarhi wa nhlaselo ekerekeni ya Mamuzilamu eMalmesbury eKapa-Vupeladyambu.12. VuhoyozeriKhabinete yi hundzisela xihungwana xa yona xo hoyozela eka lava landzelaka:12.1.  Dok Robert Gess, mulavisisi wo rhangela wa Afrika-Dzonga eka tiikhosisiteme ta le tibuweni ta lwandle ta Devon na le ka swiharhi swa longo swa le masungulweni kumbe tinhlampfi ta khale na swiharhi swa milenge ya mune swa le masungulweni. U kumile leswi tshembiwaka ku va ku ri masalelwa ya 360 wa timiliyoni ta malembe hi vukhale. Ntlawa lowu wa swihanyi swa tinxaka timbirhi letintshwa, leti thyiweke Tutusius na Umzantsia, hi tona swiharhi swa longo swa milenge ya mune leti tivekeke khale eAfrika kuya kwale ka malembe ya 70 wa timiliyoni lawa ya vonakaka. Ku vhumbunuriwa ka leswi swi yise emahlweni ku tshikelela ndhawu ya ka hina tanihi murhangeri wa misava eka sayense na ndzavisiso.12.2. Bongumusa Mthembu eka ku sirhelela xidlodlo xa yena xa Comrades Marathon na Ann Ashworth eka ku va a hlurile eka ntsutsumo wa vavasati. Khabinete yi tlhela yi hoyozela Xolani Luvuno eka ku tikarhata ka yena na ku tiyisela ku heta maratoni a ri karhi a tirhisa tinhonga ta yena.12.3.Dok Siyabonga Cwele, Holobye wa Vuhlanganisi bya swa Tiqingho na Vukorhokeri bya Poso, endzhaku ka ku hlawuriwa ka yena tanihi Mutshamaxitulu wa Nhlangano wa Sathelayiti ya Vuhlanganisi bya swa Tiqingho wa Matiko hinkwawo (ITSO). Afrika-Dzonga yi rhangela ITSO rosungula naswona yi ta khoma xiyimo lexi ku ringana malembe mambirhi. Tiko ri ta tirhisa vutshamaxitulu bya rona ku hluvukisa ntsakelo wa tikokulu ra Afrika na tinxaka leta ha hluvukaka eka mihlangano ya matikonyingi.Swivutiso:Man Phumla Williams – Muvulavuleri wa Khabinete wo Khomela Selifoni: 083 501 0139"
Xitatimente xa Nhlengeletano ya Khabinete ya ti 4 Mawuwani 2018,5 Jul 2018,https://www.gov.za/speeches/statement-cabinet-meeting-4-july-2018-5-jul-2018-0000,https://www.gov.za/ts/speeches/xitatimente-xa-nhlengeletano-ya-khabinete-ya-ti-4-mawuwani-2018-5-jul-2018-0000,"Khabinete yi hlangane hi Ravunharhu, 4 Mawuwani 2018, eUnion Buildings, Pitori.A. Xiyimo xa Khabinete eka Timhakankulu1. N’hweti ya MandelaKhabinete yi rhamba MaAfrika-Dzonga hinkwawo ku “Va na Ndzhaka” tanihiloko hi tshinela eka Siku ra Matiko ya Misava ra Nelson Mandela hi ti 18 Mawuwani 2018. Nhlangano wa Matiko (UN) wu amukerile siku leri, leri ri kotisaka MaAfrika-Dzonga na matiko ya misava ku xixima khale ka Phuresidente wa hina tlhelo mfungho wa matiko ya misava, Nelson Rolihlahla Mandela.Mfumo wu tivisile Mawuwani tanihi N’hweti ya Mandela, leyi welaka eka n’hweti ya siku ra yena ra ku velekiwa. Tanihi xiphemu xa ku tlangela lembexidzana tisekitara to hambanahambana ti endlile mapfhumba yo talanyana ya ku xixima ntirho na ndzhaka ya Madiba. Hi Ravuntlhanu, nxiximo wo hlawuleke eka swivilelo swa yena mayelana na mitirho na mitirho ya vantshwa lava ha riki vatsongo wu ta kombiwa, loko pfhumba ra Wear South Afrika, hi ku tirhisana na Nelson Mandela Foundation (NMF) na Nhlangano wa Vatirhi va Malapi wa Afrika-Dzonga, wu simeka Xikipa xa Nelson Mandela eDurban.Xikipa lexi endliweke laha tikweni xa kumeka emavhengeleni lama rhangeleke naswona mipindzulo kusuka eka ku xavisiwa ka xona yi ta ya eka NMF ku nyika timali eka migingiriko leyi fambelanaka na xivono na vutomi byakwe. Holobye wa Nhluvukiso wa Ikhonomi, Tat Ebrahim Patel, u ta vulavurisana na vayeni hi ku yimela mfumo. Khabinete yi khutaza MaAfrika-Dzonga hinkwavo ku seketela pfhumba ra Buy Local na ku ambala hi vutinyubyisi swiambalo swo endliwa laha tikweni.Khabinete yi rhamba vanhu hinkwavo ku va xiphemu xa nhlangano wa ku cinca. Hi ku tirhisana tanihi rixaka leri nga na vun’we, leri nga yiki hi rixakangohe na ku va leri nga yiki hi rimbewu, hi nga hlayisa ndzhaka ya Madiba. Khabinete yi rhamba MaAfrika-Dzonga hinkwavo ku tirhisa 67 wa timinete ta vona ta nkarhi wa vona hi siku ra 18 Mawuwani ku hoxa xandla eka ku endla ku cinca evuton’wini bya vadingi. 2. VuvekisiKhabinete yi amukela ku xaxametiwa ka masungulo ka sweswi ka Old Mutula eka JSE. Ku xaxametiwa loku hi khamphani leyi nga na hundzuluxo wa xumakulu xa makete xa US$10bn (R130 wa tibiliyoni) i vhoti yo tivikana ya ntshembo eka Afrika-Dzonga na timakete ta timali ta laha tikweni.Khabinete yi khensa leswaku ku xaxametiwa ka masungulo eAfrika-Dzonga ku tlherisela Old Mutual etimitswini ta yona ta Afrika naswona swi fikisa emakumu nkarhi wa yona tanihi ntlawa wa vukorhokeri bya swa timali lowu kumekaka eLondon. Vutiboheleri hi Old Mutual ku tumbuluxa nkwama wa R500 wa timiliyoni ku kondletela nhluvukiso wa ikhonomi ya laha tikweni, ngopfungopfu mabindzu lamatsongo lama nga ehansi ka vun’wini bya vantima, byi ta nyika matimba eka matshalatshala ya tiko ku aka ikhonomi leyi katsaka hinkwavo. Hi rhamba tikhamphani tin’wana eka sekithara ya swa timali ku hluvukisa switirho swo nyika timali leti hluvukisaka hi ku tirhisa n’wangulano na mfumo.Nhlengeletano ya Foramu ya Ikhonomi ya Misava eka Vuvekisi leya ha ku vaka kona yi tirhile ku kombisa vuswikoti bya Afrika-Dzonga tanihi ndhawu yo endzela eka vuvekisi lebyi tlakukeke na ku va lebyintshwa. Nhlengeletano leyi a yi ngheneriwile hi vurhumiwa lebyikulu bya vaofisirinkulu va vurhangerinkulu va tifeme ta laha tikweni na ta le matikweni mambe, lava va n’wangulaneke na Phuresidente Cyril Ramaphosa na vurhumiwa bya Vaholobye va Khabinete. Mikanerisano leyi yi pfunile eka ku kuma magoza ya ku tlakusa mipimo ya vuvekisi naswona i goza ro tivikana eka Khomferense ya Vuvekisi leyi nga ta rhambiwa hi Phuresidente endzhakunyana nan’waka.3. Ku tekela vun’wini bya misavaKhabinete yi khensa ku sungula ka endlelo ra vutekaxiave bya vaaki ra Palamende ku kambisisa Xiyenge xa 25 xa Vumbiwa ra Rhiphabuliki ra Afrika-Dzonga ra 1996, leswi swi nga ta kotisa ku tekela vun’wini bya misava ku ri hava ndziriso. Palamende yi simekile Komiti ya Nkambisiso wa Vumbiwa ku endla tinhlengeletano to twa miehleketo ta vaaki etikweni hinkwaro endzhaku ka ku pasisa kungu eka ku tekela vun’wini bya misava ku ri hava ndziriso. Tinhlengeletano to twa miehleketo ya vaaki leti ti ta va kona eswifundzenikulu swa kaye hinkwaswo kufikela Mhawuri 2018.Khabinete yi rhamba mavandla hinkwawo lama nga na ku tsakela ku teka xiave hi ku rhula eka tinhlengetano leti to twa miehleketo naswona yi kombela vaaki ku tshama va ri karhi va kondzelela mavonelo lama hambanaka lama ya nga ha paluxiwaka, hi xikongomelo xa ku tiyisisa leswaku hinkwavo va va na xivandlanene xa kahle ku teka xiave eka tinhlengeletano to twa mavonelo.Nakambe Khabinete yi kambisisile swivilelo leswi paluxiweke hi varhangeri va ndhavuko eka timhaka ta misava. Hikokwalaho, yi thorile xipano xa Vaholobye ku vulavurisana na varhangeri va ndhavuko ku kanela na ku lava xitshunxo xa vunghana eka swiyenge swo vilerisa. Holobye wa Mafumelo ya Ntirhisano na Timhaka ta Ndhavuko, Dok Zweli Mkhize, i murhambi naswona u seketeriwa hi Holobye wa Vurimi, Swihlahla na Vunjoveri Senzeni Zokwana, Holobye wa Nhluvukiso wa Tindhawu ta le Matikoxikaya na Mpfuxeto wa Misava Maite Nkoana-Mashabane na Holobye wa Vuhlanganisi Nomvula Mokonyane.4. Nguva ya xibaloKhabinete yi khutaza vabari hinkwavo ku rhumela tifomo ta xibalo xa lembe na lembe eka nguva ya xibalo ya 2017/18, leyi pfuleke ku va ku fayiliwa hi ti1 Mawuwani 2018. Ku hlengeletiwa ka xibalo ka kahle na ku va loku nga tlangisiki swipfuno ku tiyisisa leswaku ku va na vutifumi bya nkwama, naswona ku rhumeriwa loku nga hi nkarhi na ku va hi nkhaqato ku tiyisisa leswaku vabari va tshama va ri karhi va landzelela. Mali ya xibalo yi pfuna mfumo ku nyika timali eka tiphurojeke ta mphakelo wa vukorhokeri ta tiko na minongonoko yin’wana ya nhluvukiso wa ikhonomi na vaaki.5. Ku tlakuka ka nxavo wa petiroloKhabinete yi lemukile mitlakuko ya mafurha leya ha ku vaka kona, leyi landzelaka eka ntlakuko wa nxavo wun’wana eka n’hweti leyi nga hundza. Ntlakuko wa nxavo wa mafurha wun’wana wu languteriwile n’hweti leyi taka. Nxavo lowu rhangeleke Dolara ya Oyilimbisi yo Vevuka wu le ku hlohloteleni ka mixavo yo angarhela ya petirolo, dizele na pharafini. Mpimo wa vucincanisi wa mali ya tiko ra ka hina wu wile hi ku tlula phesente yin’we kusukela emasungulweni ya Mudyaxihi nan’waka.Ku cinca ka mali ya tiko loku rhendzelekaka, loku vangaka micincacinco ya mixavo, ku tshikelerile hi ndlela yo homboloka vatirhisi, ngopfungopfu lava sweleke. Ntlakuko eka mixavo ya petirolo wu khumba hi ku kongoma tihakelo ta vutleketli na mixavo ya swakudya, ngopfungopfu ndhurho wa swakudya swa masiku hinkwawo na murhi. Khabinete yi tiyisisela MaAfrika-Dzonga leswaku mfumo wu le ku endleni ka matshalatshala ku hunguta mitlhontlho leyi langutaneke na miganga leyi sweleke. Nkwama wa Timali wa Rixaka wu thorile phanele ya swirho swa kaye swa vativinkulu ku kambisisa nxaxamelo wa nkarhi wa sweswi wa michumu leyi pimiwaka hi ziro ya Xibalo xa Nkoka lowu Engeteriweke leyi eka nkarhi wa sweswi yi vumbaka 19 wa michumu ya swakudya swa masungulo. Phuresidente Ramaphosa u rhangela xipano lexi, lexi xi vumbiwaka hi vayimeri kusuka eka havumbirhi bya mfumo na sekithara leyi nga riki ya mfumo, ku kokela vavekisi vo tala etikweni ku endlela ku kurisa ikhonomi ya ka hina na ku tumbuluxa mitirho leyi dingiwaka swonghasi, ngopfungopfu vantshwa lava nga thoriwangiki.Khabinete yi kombela sekithara leyi nga riki ya mfumo ku pfuna, hi ku hlwerisa ku hundzisela ntshikelelo wa mixavo ya mafurha eka vatirhisi. Leswi swi ta pfuna swinene eka ku vevukisela lava sweleke, lava va nga ta khumbeka hi ku kongoma hi micincacinco leya mixavo. Ku kurisa ikhonomi ya ka hina swi ta pfuna swinene eka ku tshamisekisa ikhonomi ya ka hina. Nakambe Khabinete yi kombela sekithara leyi nga riki ya mfumo ku tirhisana na mfumo ku vuyerisa MaAfrika-Dzonga hinkwavo lama khumbekaka, ngopfungopfu lava sweleke.6. Ku hakeriwa ka timali ta nhlayiso wa vaakiKhabinete yi nyikiwile vuxokoxoko hi Holobye wa Nhluvukiso wa Vaaki, Man Susana Shabangu, hi ku hlwela loku andzeke loku ka ha ku vaka kona eka tihakelo ta timali ta nhlayiso wa vaaki leti xeduriweke ta vavuyeriwa. Khabinete ya khensa leswaku timali ta nhlayiso wa vaaki i xivhiko eka vaaki lava nga sirhelelekangiki va rixaka ra ka hina naswona hikokwalaho xikanganyiso xo tano xi khomisa tingana swinene. Yi paluxe ku kombela ku khomeriwa swinene eka vavuyeriwa lava khumbekeke hinkwavo hi xikanganyiso lexi.Holobye Shabangu u tiyisiserile Khabinete leswaku swiphiqo swa xithekiniki a swi ri hikwalaho ka ku cinciwa ka mahakelelo kusuka eka sisiteme ya khale kuya eka sisiteme ya Ejensi ya Timali ta Nhlayiso wa Vaaki ya Afrika-Dzonga/Hofisi ya Poso ya Afrika-Dzonga. U tiyisiserile Khabinete leswaku vunyingi bya vavuyeriwa lava khumbekeke se va hakeriwile. Loko swa ha te tano, swipano leswi tirhanaka na swona swi le ku tirheni hi matimba ku tshamisekisa tisisiteme leti ku sivela ku endleka hi vuntshwa ka ku hlwela kwaloko nkarhi lowu taka.7. Vulavisisi bya swa RihanyuKhabinete yi amukela ku humesiwa ka namuntlha ka xiviko xa nkarhinyana hi Vulavisisi bya Makete wa Mphikizano eka indasitiri ya nhlayiso wa rihanyu lowu nga riki wa mfumo. Vulavisisi byi fambisiwa hi mutshamaxitulu loyi ku nga khale ka Muavanyisinkulu Sandile Ngcobo naswona byi twile vumbhoni kusuka eka vakhomaxiave eka malembe manharhu lama nga hundza. Xiviko xa nkarhinyana xi ta pfula ku va vaaki va nyika mavonelo ku ringana nkarhi wa tin’hweti timbirhi. Xiviko xo hetelela xi ta rhumeriwa eka Holobye wa Nhluvukiso wa Ikhonomi hi ku hela ka 2018 naswona xi ta andlariwa ePalamende.8. Ntwanano wa KhartoumKhabinete yi amukela ntwanano eka ku vekiwa ehansi ka matlhari exikarhi ka Phuresidente wa Sudan-Dzonga Salva Kiir na Riek Machar, na ku sayiniwa ka Ntwanano wa Khartoum. Leswi swi tlakusa ntshembo wa ntwanano wa ku herisa nyimpi leyi mbumburhelaka tiko ra ka vona.Ntwanano wu vula leswaku ndzulamiselo wa ku vekiwa ehansi ka matlhari wu katsa ku hambana, ku hambanisiwa ka mavuthu lava nga ekusuhi na kusuhi, ku humesiwa ka masocha lama nga na xinakulobye, ku pfuriwa ka tinyanghwa ta mpfuneto wa ximunhu na ku tshunxiwa ka vabohiwa va nyimpi na vabohiwa lava nga riki eku tengisiweni va xipolitiki. Nakambe ntwanano lowu wu kotisa swirho swa Nhlangano wa Afrika (AU) na Vulawuri bya le xikarhi ka Mifumo eka Nhluvukiso ku rhumela mavuthu ku endla vulanguteri bya ku vekiwa ehansi ka matlhari.Khabinete yi khutaza mavandla hinkwawo ku tirhisana ku tiyisisa leswaku ku vekiwa ehansi ka matlhari ekuheteleleni ku yisa eka ku fikisa emakumu nyimpi na ku tiyisisa leswaku ku na ku vuya ka ku rhula na nhluvukiso wa ikhonomi eSudan-Dzonga9. Ndhawu ya Mabindzu ya Mahala ya Tikokulu ra Afrika (AfCFTA)Khabinete yi amukela ku sayiniwa hi Afrika-Dzonga ka ntwanano wa AfCFTA na AU. Ku sayiniwa ka ntwanano lowu hi Afrika-Dzonga ku tisa nhlayo ya matiko lama sayineke eka 49.AfCFTA yi tshinete tikokulu ekusuhi na ku tumbuluxiwa ka ndhawu ya mabindzu ya mahala leyikulu ya misava hinkwayo. Ku languteriwa ku nyika mivuyelo ya vanhu na ikhonomi leyikulu eka matiko hinkwawo ya tikokulu leri.Hi ku ya hi UN, ku kumbeteriwa leswaku AfCFTA yi ta nyika matimba eka mabindzu lama nga exikarhi ka matiko ya Afrika hi 53% hi ku herisa xibalo xa tinhundzu leti nghenaka etikweni na swirhalanganyo leswi nga fambelaniki na mixavo. Ntwanano lowu wu tiyimiserile hi ndlela ya vuswikoti ku tumbuluxa makete wa Afrika wa ku tlula 1.2 wa tibiliyoni ta vanhu lava nga na ikhonomi leyi nga na nkoka wa US$2.2 wa tithiriliyoni.Holobye wa Mabindzu na Vumaki, Dok Rob Davies, u ta sungula endlelo ra ku endla ntwanano lowu ku va wu amukeriwa hi Palamende.10. Ajenda ya AfrikaKhabinete yi amukela Samiti ya Nhlangano wa Vabarisi va Tinhundzu to Huma Ematikweni Mambe ya le Dzongeni wa Afrika (SACU) leyi khomiweke hi ti 29 Khotavuxika 2018 eBotswana, leyi a yi ngheneriwile hi Phuresidente Ramaphosa. Samiti leyi yi tshikelerile nkoka wa ajenda ya nhlanganiso wa xifundza leyi yi kondletelaka nhlanganiso wa ikhonomi, vutumbuluxavumaki na vuhambanisi bya ikhonomi bya tiikhonomi ta SACU. Nakambe Phuresidente Ramaphosa u rhangele vurhumiwa ku ya eRhiphabuliki ra Xiizilamu ra Mauritania, eka Nhlengeletano ya Ntolovelo ya vu31 ya Huvo ya Varhangeri va Matiko na Mfumo ya AU. Samiti leyi tyi vile kona kusuka hi ti1 kufika ti2 Mawuwani 2018 ehansi ka nkongomelo: “Ku Hlula Nyimpi ehenhla ka Vukungundzwana: Ndlela leyi Yisekaka Emahlweni eka Ncinco wa Afrika”. Yi nyike xivandlanene lexi fanaka xi ri xoxe ku kambisisa na ku tirhisana na mitlhontlho yo karhi leyi fambeanaka na nyimpi ehenhla ka vukungundzwana eAfrika.Phuresidente Ramaphosa eka nkarhi wa sweswi u rhurhela Vuendzeri bya Mfumo hi ntangha yakwe hi ntirho ya Ghana, Nana Addo Dankwa Akufo-Addo, kusuka hi ti 4 kufika ti 5 Mawuwani 2018, ku tiyisa ku ya emahlweni vuxaka bya matiko mambirhi exikarhi ka matiko lamambirhi. Afrika-Dzonga na Ghana ya ya emahlweni ya tiphina hi vuxaka byo tiya lebyi khomanisiweke eka matimu lama avelaniwaka ya xinghana na nkhomano. Ntirhisano wa mabindzu na vuvekisi exikarhi ka matiko lamambirhi ku katsa vucelamigodi, vuxavisi, ndzindzakhombo, sayense na thekinoloji, vutleketli, ku banga, vuhlanganisi bya tiqingho, vuaki, vukorhokeri, furanchayisi, vumaki, vunjoveri, vunavetisi, vuhahisi na eneji.B. Swiboho swa Khabinete11. Khabinete yi pasisile phepha ra nongoti na kungu ra Siku na N’hweti ya Vavasati ya Rixaka hi Mhawuri 2018. Nkongomelo wa nan’waka i “100 ra Malembe ya Albertina Sisulu: Vavasati lava nga na Vun’we eka ku Yisa Emahlweni Afrika-Dzonga”. Nongonoko wa nan’waka wu kotlana na malembexidzana manharhu ya ku velekiwa ka Tatana Nelson Mandela, Manana Albertina Sisulu na ku vumbiwa ka Ligi ya Vavasati va Vantima.Migingiriko ya N’hweti ya Vavasati yi ta hlengeleta rixaka na ku aka swinakulobye ku tirhana hindlela leyi fikisaka emakumu swiphiqokulu leswi langutaneke na vavasati na vanhwanyana, ngopfungopfu madzolonga lama simekiweke ehenhla ka rimbewu, ku havexerisamatimba ya ikhonomi ya vavasati, mfikelelo wa misava, maendlelo yo vavisa na swiphiqo swin’wana swa xisekithara eka mbangu wa Kungu ra Nhluvukiso ra Rixaka na vutiboheleri bya Afrika-Dzonga. Holobye eka Hofisi ya Phuresidente loyi a tirhanaka na Vavasati, Man Bathabile Dlamini, u ta tlhantlha nongonoko hi vutalo endzhakunyana.C. Milawumbisi12. Khabinete yi pasisile ku rhumeriwa ka Nawumbisindzhandzhuluxo wa Mibejo wa Rixaka wa 2018 ePalamende. Nawumbisi se wu yile eka vutihlanganisi na vaaki na vakhomaxiave hinkwavo lava faneleke.Nawumbisi wu endla mphalalo eka mubejo wa xielekitironiki, ku navetisiwa ka mibejo na ndhawu ya miako ya mibejo. Nakambe wu siva Huvo ya Mibejo ya Rixaka ya nkarhi wa sweswi hi Vulawuri bya Mibejo wa Rixaka (NGR). Ku ri karhi ku tirhisaniwa na valawuri va swifundzakulu, NGR yi ta hluvukisa mipimo yo tirha leyi vekiweke leyi yi nga ta tirha tanihi mpimotsongo ku letela tihuvo ta vutilawuri to tanihi sekithara ya mijaho ya tihanci.13. Khabinete yi pasisile ku rhumeriwa ka Nawumbisindzhundzhuluxowa Mphikizano wa 2018 ePalamende.  Mihundzuluxo yi nyika engetelo wa vurhumiwa vulawuri bya mphikizano na Vurhangerinkulu ku lulamisa ku tirhaniwa na mipimo ya le henhla ya nkhuvungano wa ikhonomi, ncinco lowu pimiweke eka ikhonomi ya Afrika-Dzonga na matirhiselo yo homboloka ya matimba ya makete hi tifeme leti rhangelaka.Nawumbisi se wu gazetiwile ku va vaaki va nyika mavonelo naswona wu kaneriwile na vakhomaxiave hinkwavo.D. Swiendleko leswi Taka14. Machi wa 100 ra VavanunaEhansi ka xambhulelo xa pfhumba ra rixaka ra “Send me – Rhuma Mina” leri rhangeriwaka hi Vufambisi bya Mfumo bya Vuhlanganisi na Mahungu (GCIS), “100 ra Malembe ya Nelson Mandela na Albertina Sisulu: Machi wa Vavanuna ehenhla ka Madzolonga eka  Vavasati na Vana” lowu nga na matimu wu ta va kona hi Ravumbirhi, 10 Mawuwani 2018.Machi, lowu wu nga eku hlanganisiweni hi GCIS, wu ta sungula hi 10:00 kusuka eChurch Square naswona wu ta helela eritlangini ra le dzongeni ra Union Buildings ePitori.Khabinete yi rhamba vavanuna na vafana hinkwavo ku angula eka xirhambo xo seketela xa “Send Me – Rhuma Mina” hi ku nghenela machi lowu, na ku teka xiyimo ehenhla ka mangava ya madzolonga ehenhla ka vavasati na vana. Vavanuna kusuka eka tisekithara to hambanahambana, vuyimelo bya rixakanghohe, xipolitiki na vukhongeri va ta hlanganisiwa eka xiyimo xa vona xa ku yimisa madzolonga ehenhla ka vavasati na vana.15. Vhiki ra Nkongomiso wa Xivijo xa RixakaMfumo wu ta endla Vhiki ra Nkongomiso wa Xivijo xa Rixaka kusuka hi ti 9 kufika ti 15 Mawuwani 2018, laha swirho swa Vurhangerinkulu swi nga ta vulavurisana hi ku kongoma na vaakatiko etikweni hinkwaro.Rin’wana ra matambha ya yinhla ya Afrika-Dzonga ya xidemokirasi ri vile vutiboheleri byo tshembeka bya ku endla minongonoko ya ku teka xiave nkarhi na nkarhi na ku va leyi vulavurisanaka na vaaki ku hlamusela tipholisi na makungu.Khabinete yi khutaza miganga hinkwayo hi moya wa “Rhuma Mina” ku nghenela xivijo na vatirhi va mfumo na ku tirhisa xivandlanene ku lulamisa mitlhontlho ya mphakelo wa vukorhokeri.16. Samiti ya BRICS ya vu10Afrika-Dzonga yi lunghekile ku rhurhela, hi moya wa Vumunhu (Humanity), samiti ya vu10 ya buloko ya Brazil, Russia, India, China na Afrika-Dzonga (BRICS) kusuka hi ti 25 kufika ti 27 Mawuwani 2018, eSandton Convention Centre eGauteng. Hi Ravuntlhanu, 6 Mawuwani 2018, Phuresidente Ramaphosa u xeduriwe ku vulavurisana na Xipano xa Afrika-Dzonga hi nkarhi wa mfihlulo hi malunghekelo ya ku rhurhela Samiti ya BRICS ya vu10.Nkongomelo: “BRICS eAfrika: Ntirhisano wa ku Kula loku Katsaka Hinkwavo na ku Humelela loku Avelaniwaka eka Ncinco wa Xiindasitiri wa vu4”, wu kombisa swirhanganakulu swa swirho swa BRICS, ngopfungopfu ku tikarhatela ku tumbuluxiwa ka rixaka leri katsaka hinkwavo na swinakulobye swa misava hinkwayo leswi swi nga ta tisa ku humelela ka rixaka ra vanhu hinkwavo. Nakambe nkongomelo lowu wu xaxamerisa na ku tiyisisa leswaku ku na ku ya emahlweni ka xiqhinga na vutshamaxitulu bya Afrika-Dzonga bya havumbirhi Muganga wa Nhluvukiso wa le Dzongeni wa Afrika na Indian Ocean Rim Association.Afrika-Dzonga ri ta tirhisa vutshamaxitulu bya rona ku tiyisisa ku ya emahlweni ka BRICS na ku tisa nkongomiso wo karhi eka swivandlanene swa Ncinco wa Xiindasitiri wa Vumune.17. Nhlengeletano ya Vaholobye va Afrika va Vutshila na MfuwoNdzawulo ya Vutshila na Mfuwo yi rhurhela Nhlengeletano ya Vaholobye va Afrika va Vutshila na Mfuwo eDurban kusuka hi ti 5 kufika ti 6 Mawuwani 2018. Xiendleko xi lava ku vika hi mfikelelo wa maahungu ku phurofayila nhlohlotelo wa layiburari na vukorhokeri bya mahungu endzeni ka mbangu wa Ajenda ya AU ya 2063, leyi yi nga rimba ra xiqhinga ra ncinco wa ikhonomi na vaaki wa Afrika eka 50 wa malembe lama taka.18. Thelesikopu ya MeerKAT/Square Kilometer Array (SKA)  Phuresidente Ramaphosa u languteriwa ku simeka thelesikopu ya rhadiyo ya tidixi ta 64, leyi tivekaka tanihi MeerKAT, tanihi xirhangelo xa thelesikopu ya SKA. MeerKAT yi kumeka 90 km ehandle ka xidorobana xa Carnarvon eKapa-N’walungu.Thelesikopu ya MeerKAT yi ta va xitirho eka ku engetela hi ndlela yo tivikana vutivi bya hilaha Misavaxibakabaka yi endliweke hakona, hilaha yi tirhaka hakona na leswi swi nga ha vumbaka vumundzuku bya yona. Ku hetiwa ka xitirho lexi i ndzima yo tivikana leyi faneleke ku tlangeriwa hi Afrika-Dzonga na Afrika hi ku angarhela.E. MahunguMichavelelo19. Khabinete yi rhumela michavelelo yo huma embilwini eka khale ka Phuresidente Jacob Zuma, ndyangu wa yena na vanghana eka rifu ra n’wana wa yena wa jaha, Vusi Nhlakanipho Zuma, emasungulweni ya vhiki leri.20. Khabinete yi hundzisa michavelelo ya yona eka ndyangu na vanghana va sirha mutekaswifaniso wo tiveka swinene, David Goldblatt. Tiko ra ka hina ri tama ra ha tinyungubyisa hi ntirho wa yena lowu paluxeke matirhiselo yo homboloka na tihanyi ta xihlawuhlawu.21. Nakambe khabinete yi hundzisa michavelelo ya yona eka mindyangu na vanghana va mucelamugodi loyi a loveke eka Mugodi wa Khomanani wa Sibanye-Stillwater eDriefontein eMpumalanga naswona yi tama ya ha vilerisiwa hi vuhlayiseki bya vacelamigodi emugodini lowu.Vuhoyozeri22. Khabinete yi hoyozela Layiburari ya Rixaka ya Afrika-Dzonga (NLSA), leyi tlangeleke 200 wa malembe ya vukona bya yona. Emasungulweni ya nan’waka, NLSA yi funghile ndzima leyi hi ku rhurhela nkombiso lowu pfulekeke lowu thyiweke “Yindlu ya Rifuwo ya Vutivi”.23. Khabinete yi amukela xiboho xa Nhlangano wa Dyondzo, Sayense na Mfuwo wa UN ku tivisa Tintshava ta Makhonjwa eMpumalanga, leti thelaka ti tiveka tanihi Bandhi ra Maribye ya Rihlaza ra Barberton, tanihi Ndhawu ya Ndzhaka ya Misava. Leyi i Ndhawu ya Ndzhaka ya Misava ya vu10 ya Afrika-Dzonga.Khambinete yi rhamba vakhomaxiave hinkwavo eka sekithara ya vupfhumba ku maketa tindhawu ta ndzhaka hinkwato eAfrika-Dzonga tanihileswi vupfhumba byi nga xin’wana xa swihatlisisi eka ku hluvukisa ikhonomi ya ka hina na ku tumbuluxa mitirho ya vanhu va laha tikweni.24. Khabinete yi tsundzuka hi vutinyungubyisi anivhesari ya vu63 ya ku amukeriwa loku nga na matimu ka Tsalwa ra Timfanelo ta Ntshunxeko leri ri vumbeke masungulo ya Vumbiwa ra Rhiphabuliki ra Afrika-Dzonga.Namuntlha misinyakulu ya rona yi kombisiwile eka misinya ya khale ka Nhlangano wa Vun’we bya Afrika (lowu sweswi wu vuriwaka AU) naswona UN yi xaxamerisile Ntwanano wa Timfanelo ta Ximunhu wa Matiko Hinkwawo eka misinya leyi.F.  Ku thoriwaKu thoriwa hinkwako ku fanele ku landzelela ntiyisiso wa mithwaso na mbhasiso lowu faneleke.25. Tat Sibusiso E Bukhosini tanihi Muofisirinkulu wa Vurhangerinkulu eka Vulawuri bya Ntanga wa Ntlangasi wa iSimangaliso26. Adv Mmadikeledi Suzan Malebe tanihi Xandla xa Mulawuri-Jererala (DDG): Vulawuri bya Swicelwa eka Ndzawulo ya Swipfuno swa Swicelwa (DMR).27. Man Buyisiwe Faith Ntokozo Ngcwabe tanihi DDG: Pholisi na Nkondletelo wa Swicelwa, eka DMR.Nakambe Khabinete yi thole tihuvo leti landzelaka:27.1 Huvo ya Mipimo ya Mavikelo ya Timali.27.2 Huvo ya Vandla ra Swihanyi swo Hambana ya Rixaka ya Afrika-Dzonga (SANBI).27.3  Mitanga ya Rixaka ya Afrika-Dzonga (SANParks).27.4 Nkwama wa Tinghozi ta le Magondzweni.Ku engeteriwa ka theme ya swirho swa Huvo ya Mipimo ya Mavikelo ya Timali:a. Tat Garth Dennis Coppin;b. Man Dumisani Manana;c. Man Christine Ramon (Xandla xa Mutshamaxitulu);d. Man Dawn Earp;e. Tat Khaya Dludla;f. Tat Bruce Mackenzie;g. Tat Tania Wimberley;h. Dok Suresh P Kana (Mutshamaxitulu); nai. Adv. Rory Wayne Voller.Huvo ya SANBI:a. Dok Lesley Thulani Luthuli;b. Man Thandiwe Godongwana;c. Phurof Brian William van Wilgen;d. Dok Crispian Garth Olver;e. Man Ntsoaki Mngomezulu;f. Man Venete Jarlene Klein;g. Man Beryl Ferguson;h. Man Judy Hermans;i. Muyimeri wa Ndzawulo ya Sayense na Thekinoloji;j. Man Skumsa Mancotywa (muyimeri wa Ndzawulo ya Timhaka ta Mbangu (DEA)); nak. Dok Moshibudi Rampedi.Swirho swa Huvo ya SANParks:a. Man Joanne Yawitch;b. Dok Kungeka Njobe;c. Man Sophie Molokoane;d. Man Tanya Abrahamse;e. Adv Tshepiso Mphahlane;f. Man Tasneem Essop;g. Dok Urshanie Govender;h. Phurof Elizabeth Mokotong;i. Tat Tale Daniel Motsepe;j. Tat Lourence Benard Mokgakane (muyimeri wa Vanhu na Mitanga);k. Tat Shonisani Munzhedzi (muyimeri wa DEA); nal. Tat Fundisile Mketeni.Valawuri lava nga riki Xiphemu xa Vurhangerinkulu eka Huvo ya Nkwama wa Tinghozi ta le Magondzweni:a. Dok Peter Mathebula – Mutshamaxitulu;b. Man Koko Mashigo;c. Dok Fanie Bale;d. Tat Moses Nyama;e. Dok Nomonde Mabuya-Moloele;f. Tat Thulani Tshabalala;g. Man Dineo Molefe;h. Dok Mohamed Fazel Randera;i. Tat Khotso Mothobi (ku thoriwa hi vuntshwa); naj. Dok Maria Peenze (ku thoriwa hi vuntshwa).Swivutiso:Man Phumla WilliamsMuvulawuri wo Khomela wa KhabineteSelifoni: 083 501 0139"
Xitatimente eka Nhlengeletano ya Khabinete ya ti 22 Mhawuri 2018,23 Aug 2018,https://www.gov.za/speeches/statement-cabinet-meeting-22-august-2018-23-aug-2018-0000,https://www.gov.za/ts/speeches/xitatimente-eka-nhlengeletano-ya-khabinete-ya-ti-22-mhawuri-2018-23-aug-2018-0000,"Khabinete yi hlangane hi Ravunharhu, 22 Mhawuri 2018 eTuynhuys eKapa.A. Xiyimo xa Khabinete eka timhakakulu1. Ikhonomi1.1 Leswa ha ku humelelaka swa ikhonomi eTurkey swi vangile ku ehla lokukulu ka timali ta matiko ta timakete leta ha tumbulukaka, ku katsa na Rhandi ya Afrika-Dzonga.1.2 Leswi humaka eka xumakulu kusuka eka timakete leti swi engeterile rivilo naswona mivuyelo ya tibondo yi tlakukile, leswi nonokisaka ku kula ka ikhonomi na ku tumbuluxiwa ka mitirho. Mali ya tiko rimbe leyikulu ya Turkey yi tshakuhate swikweleti naswona tilevhele ta le hansi ta timali leti hlayisiweke ta timali ta matiko mambe ti veka tiko eka leswi humaka swa xumakulu leswikulu na ku va leswi onhaka, tanihileswi pholisi ya timali yi sunguleke ku tshamiseka eka tiikhonomi leti hluvukeke.1.3 Khabinete yi tekela enhlokweni leswaku Afrika-Dzonga ri na matimba yo tala, ku katsa na bangi ya le xikarhi leyi tiyimelaka, na endlelo ro pakanisa inifulexini hi inifulexini hindlela leyi fananaka endzeni ka mpimo wa mpakaniso, tilevhele ta le hansi ta xikweleti xa mali ya matiko mambe na kungu ro katsakanya ra nkwama wa timali leri nga erivaleni. Khabinete ya tiboha ku hlayisa matimba lama.1.4 Hi nkarhi wun’we, mfumo wu ta ya emahlweni wu simeka mipfuxeto ku engetela vuswikoti bya ku kula ka ikhonomi na ku antswisa vutshembeki bya swiboho swa hina swa tipholisi.1.5 Mfumo wu ta ya emahlweni wu tirhisana na mabindzu, vatirhi na vaaki lava nga na ku tsakela kun’we ku vuyisa ntshembo eka ikhonomi na ku tirhana na swikamanyeto leswi nga na xivumbeko swa ku kula ka ikhonomi. Hi ku tirhisana hi nga kota ku hundzuluxa makungu ya hina ku va swiendlo swo khomeka ku yisa ikhonomi ya Afrika-Dzonga emahlweni.2. Xibalo xa Nkoka lowu Engeteriweke (VAT)2.1 Khabinete yi amukela xiviko xa Phanele ya Vativi ya Vaholobye leyi kambisiseke nxaxamelo wa michumu ya VAT leyi pimiweke hi ziro naswona yi bumabumele ku katsiwa ka xinkwa xo basa, fulawara ya xinkwa, fulawara ya makhekhe, swimakiwa swa mbhasiso na yunifomo ya xikolo.Khabinete yi khutaza MaAfrika-Dzonga ku boxa mavonelo ya vona eka xiviko, lexi xi pfulekeke leswaku vaaki va nyika mavonelo kufikela hi siku ra 31 Mhawuri 2018. Holobye wa Timali, Tat Nhlanhla Nene, endzhaku ka swona u ta hlawula a ri na vuxokoxoko leswaku i swiringanyeto swihi swi faneleke ku tirhisiwa. Swikombelo swi nga endliwa hi ku tsalela eka vatsubmissions@treasury.gov.za3. N’hweti ya Vavasati3.1 Khabinete yi kombela vaakatiko hinkwavo ku ya emahlweni na pfhumba leri ku tiyisisa vuhlayiseki na havaxerisamatimba vavasati erixakeni ra ka hina. Hi hoyozela tisekitara hinkwato ta rixaka eka ku rhangela mapfhumba lama nga na xikongomelo xa ku lwisana na madzolonga lama yaka hi rimbewu (GBV).3.2 Tanihiloko N’hweti ya Vavasati yi ri eku tshineleni ku fika emakumu, Khabinete yi ya emahlweni yi xixima vavasati hi moya wun’we leswaku hi xixima vavasati va 1956 lava va macheke ku ya eUnion Buildings ePitori hi ku alana na mfumo wa tihanyi lowu a wu lava ku tirhisa milawu ya mapasi ya xihlawuhlawu ku tekela ehansi xindzhuti xa vona.3.3 Kusukela emasungulweni ya xidemokirasi xa hina hi 1994, magoza lamakulu ya tekiwile ku endlela leswaku vavasati va tiphina hi timfanelo to fana tanihi tintangha ta vona ta vaxinuna eka dyondzo, ku thoriwa, tinhundzu, ndzhaka na vululami. Eka ku fambisa ikhonomi leyi katsaka vanhu hinkwavo, hi le ku tirheni hi matimba ku tiyisisa leswaku ku va na vutekaxiave hi vutalo bya vavasati eka ikhonomi na ku fambisa ikhonomi leyi katsaka vanhu hinkwavo.3.4 Tanihi xiphemu xa ku tlangela N’hweti ya Vavasati, Ndzawulo ya Vurimi, Swihlahla na Vunjoveri – hi ku tirhisana na Ndzawulo ya Nhluvukiso wa Tindhawu ta le Matikoxikaya na Mpfuxeto wa Misava, na Total South Africa – hi Ravumune, 23 Mhawuri 2018 yi ta khoma ntirho wa Masagwati ya Van’wamabindzu va Vaxisati ya Lembe na Lembe ya vu19 eEast London eKapa-Vupeladyambu.3.5 Mfumo, swin’we na vatirhisani va wona, wu ta khoma Samiti ya Rimbewu ya Rixaka ku ta na ntwanano eka hilaha wu nga tirhanaka kahle na GBV.3.6 Holobye wa Maphorisa, Tat Bheki Cele, u bohelele hi vuntshwa swirho swa Vukorhokeri bya Maphorisa ya Afrika-Dzonga (SAPS) ku rhangisa emahlweni milandzu leyi yi khumbaka nxaniso wa vavasati na vana. Loko wansati kumbe n’wana a mangala vugevenga kumbe nxaniso, wu fanele ku landzelerisiwa hi xihatla lexi xi wu fanelaka naswona wu fanele ku fikisiwa emakumu ya wona.4. Ku tekela vun’wini bya misavaKhabinete yi khensa MaAfrika-Dzonga hinkwavo lava va tekeke xiave eka tinhlengeletano to twa miehleketo ta palamende eka nkambisiso lowu nga endlekaka wa Xiyenge xa 25 xa Vumbiwa ra Rhiphabuliki ya Afrika-Dzonga ra 1996 ku pfumelela ku tekeriwa ka vun’wini bya misava ku ri hava ndziriso. Komiti yo Kambisisa Vumbiwa ya Palamende yi fikisile emakumu tinhlengeletano to twa miehleketo eka Swifundzakulu hinkwaswo. Mikanerisano eka tinhlengeletano leto twa miehleketo xikan’we na mavonelo yo tsariwa sweswi yi ta langutisisiwa hi Palamende.Mikanelo eka mhaka leya vun’wini bya misava eAfrika-Dzonga i ya nkoka swonghasi naswona hi ku tirhisana hi nga kota ku tiyisisa leswaku mipfuxeto ya misava yi kota ku pfuna ku ya emahlweni eka ku kula ka ikhonomi ya hina ngopfungopfu eka sekitara ya vurimi na ku tirhana na mikandzingano ya vun’wini bya misava etikweni.Phuresidente Cyril Ramaphosa u thorile Komiti ya le Xikarhi ka Tindzawulo to Hambana leyi mutshamaxitulu wa yona ku nga Xandla xa Phuresidente David Mabuza ku kondletela na ku simeka magoza ya ku hatlisisa ku phakeriwa hi vuntshwa ka misava, ku engeteriwa ka nkarhi wa mfanelo ya ku tirhisa misava endzhaku ka loko vulombisi byi herile, ku nyikiwa ka nseketelo wa vurimi na ku lulamisiwa ka nkandzingano wa swivandla, endzeni ka nongonoko wa ku phakeriwa hi vuntshwa ka misava na nhluvukiso wa vurimi lowu angarhelaka.5. Pfhumba ra Mbhasiso lowu Faneleke Dyondzo (SAFE) 5.1 Khabinete yi amukela ku simekiwa hi Phuresidente Ramaphosa ka Pfhumba ra SAFE, tanihi xiphemu xa angulo wa mfumo eka mitlhontlho ya mbhasiso leyi langutaneke na swikolo leswi sweleke swinene swa tiko.5.2 Pfhumba lera SAFE ri rhangeriwa hi Ndzawulo ya Dyondzo ya le hansi, hi ku tirhisana na Thirasiti ya Ntirhisano wa Dyondzo ya Rixaka na Fawundexini ya Nelson Mandela.5.3 Khabinete yi kombela tisekitara hinkwato ta rixaka, ku katsa na mabindzu lamakulu na mihlangano leyi nga riki ya mfumo, ku seketela pfhumba leri nga na xikongomelo xa ku herisa mitirho leyi saleleke endzhaku eswikolweni leswi nga emigangeni leyi sweleke.6. Xikimi xa Mpfuneto wa swa Timali xa Swichudeni xa Rixaka (NSFAS)Khabinete yi nyikiwile vuxokoxoko hi Holobye wa Dyondzo ya le Henhla na Vuleteri, Man Naledi Pandor, eka mitlhontlho leyi langutaneke na NSFAS. Hi xikongomelo xa ku tshamisekisa na ku tirhana hindlela leyi fikisaka eka swiboho mitlhontlho leyi langutaneke na NSFAS eka ku humesiwa ka timali kuya eka swichudeni leswi fikelelaka, Khabinete yi seketela ku thoriwa ka Mufambisi, Dok Randall Carolissen.Ku thoriwa ka Dok Carlissen kahlekahle swi n’okisa Huvo ya NSFAS ya nkarhi wa sweswi. Mufambisi swin’we na vufambisi va ta tirha eka ku tirhana hindlela leyi fikisaka eka swiboho na mitirho leyi saleleke endzhaku na mitlhontlho yin’wana leyi langutaneke na vandla leri ku endlela ku tiyisisa leswaku timali leti nyikiwaka swichudeni ti fambisiwa hindlela ya kahle eka 2019, na leswaku timhaka hinkwato leti saleleke endzhaku eka 2017 na 2018 ti ololoxiwa.7. Ku hungutiwa ka vatirhiKhabinete yi vilerisiwa hi switiviso leswa ha ku vaka kona ehenhla ka ku hungutiwa ka vatirhi loku nga endlekaka na ku lahlekeriwa hi mitirho eka tiindasitiri tin’wana, ku katsa na vucelamigodi na swihangalasamahungu. Hi vuyelela xikombelo xa hina eka mabindzu ku langutisisa ku hungutiwa ka vatirhi ntsena tanihi xitshunxo xo hetelela, na ku valanga tindlela tin’wana leti nga kona ta vutumbuluxi ku hlayisa mitirho.Mfumo wu ya emahlweni wu tirhisana na mabindzu na vatirhi, naswona wu tshama wa ha kholwa leswaku hi ku tirhisana, hi nga kota ku kurisa ikhonomi ya hina na ku tumbuluxa mitirho leyintshwa.8. VuhaxiKhabinete yi amukela mahungu ya leswaku Nhlangano wa Vuhaxi wa Afrika-Dzonga (SABC) yi ta komba mitlangu ya Ligi ya English Premiership . Loko leswi swi nga ha va xivandlanene xa mali leyi hlengeletiwaka xa SABC, mfumo wa tshemba leswaku ku kombiwa ka mitlangu leyi a swi nga yisi ehansi mitlangu ya laha tikweni na ku tlhela swi nyanyisa xiyimo xa swa timali xa muhaxi wa vaaki, loko ku tekeriwa enhlokweni mitlhontlho ya ku pfumala rifuwo leri nga hundzuluxiwaka ri va mali.Khabinete yi tekela enhlokweni Xirhambo xa ku Endla Xikombelo xa ku nyikiwa layisense ya fandisi eka ku nyikiwa ka vukorhokeri bya vuhaxi bya vuxirho hi Vulawuri bya Ndzawulo wo Tiyimela wa Vuhlanganisi wa Afrika-Dzonga.Loko timhaka leti fambelanaka na ku nyikiwa ka tilayisense ti ri xiyenge lexi nga katsiki van’wana xa mulawuri, ti ri karhi ti fambisana na Xiyenge xa 192 xa Vumbiwa, endlelo ra ku nyikiwa ka tilayisense ri fanele ku endliwa hi mukhuva lowu wu nga onhiki ntshamiseko wa pulatifomo ya ku haxa mahala hi nkarhi wa ku cinca kusuka eka analogo kuya eka dijitali kumbe ku hlohlotela hanyelo leri pfumalaka mphikizano. Ri fanele ku tiyisisa leswaku lava nyikiweke tilayisense lavantshwa va kota ku phikizana hindlela ya kahle na ku va erivaleni.A. Swiboho swa KhabineteKhabinete yi pasise xikombelo xa Ntwanano wa ku tumbuluxiwa ka Ndhawu ya Vubindzurisi bya Mahala eka Tikokulu ra Afrika ePalamende ku va wu amukeriwa. Ntwanano lowu wu ta vanga mfikelelo eka timakete letintshwa na ku va leti cincacincaka eAfrika hinkwayo, ngopfungopfu timakete letintshwa eAfrika-Vupeladyambu na Afrika-N’walungu. Nakambe wu ta nyika swivandlanene swa ku rhumeriwa ka tinhundzu ematikweni mambe swa swimakiwa swa Afrika-Dzonga. Leswi swi ta tlhela swi fambisana na endlelo ra nhluvukiso leri pfanganisiweke eka tikokulu. Swi ta hlohlotela nhluvukiso wa indasitiri, vuvekisi na ku tumbuluxiwa ka mitirho eka tikokulu.B. Ndzavisiso eka ku nyika tilayisense ta fandisiKhabinete yi pasise mbuyelo wa ndzavisiso lowu laviweke hi Khansele ya Ndzavisiso wa Sayense na Indasitiri, lowu a wu lava ku kumisisa mpimo wa fandisi eka mfikelelo wo pfuleka na ku nyikiwa ka tilayisense eka indasitiri leyi. Ndzavisiso wu tiyisisa leswaku fandisi yi nga nyika layisense eka havumbirhi bya Netiweke ya Mfikelelo wo Pfuleka wa Wayilese (WOAN) na indasitiri leyi.Exikarhi ka swin’wana, leswi swi ta fikelela vutiboheleri bya pholisi ya rixaka, ndhurho wa vuhlanganisi; swi susa swirhalanganyi swa ku nghena ka tikhaphani letitsongo na ta le xikarhi, na ku yisa emahlweni vuvekisi bya nkarhi wa sweswi. Holobye wa Vuhlanganisi bya Tiqingho na Vukorhokeri bya Poso, Dok Siyabonga Cwele, u ta khoma nhlengeletano ya swihangalasamahungu hi vutalo ku tlhantlha xiviko lexi.C. Ndzima eN’walungu-VupeladyambuKhabinete yi kume xiviko xa ndzima xa vumune eka mphalalo wa Xiyenge xa 100(1) eN’walungu-Vupeladyambu. Khabinete yi enerisiwile hi xiphemu xo simeka, laha tindzima to talanyana ti fikeleriweke hi mayelana na ku vumbiwa ka nhlangano wa phurojeke leyi exifundzenikulu. Memorandamu ya Ntwisiso exikarhi ka mfumo wa rixaka na wa xifundzakulu yi sayiniwile kusuka eka Xipano xa Ntirho wa Vaholobye (IMTT) eN’walungu-Vupeladyambu;Vafambisi va ntlhanu va tindzawulo leti vekiweke ehansi ka Xiyenge xa 100(1)b va thoriwile naswona va vekiwile ximfumo tanihi vaofisiri va tinkota;Maendlelo na swileriso exikarhi ka Vaholobye va Rixaka na tiMEC va swiyenge leswi khumbekaka swi sayiniwile hi ku fambisana na Xiyenge xa 100(1)(b); naMukondleteri wo angarhela wa malawulelo ya mphalalo wa N’walungu-Vupeladyambu u thoriwile. Khabinete yi yile emahlweni yi paluxa amukelo wa mphalalo wa xihatla hi Vuthu ra Vusirheleri ra Rixaka ra Afrika-Dzonga (SANDF) na Ejente yo Seketela ya Swimakiwakulu swa Masipala eka nkitsinkitsi wa nkululo eka Masipala wa Muganga wa Ditsobotla eN’walungu-Vupeladyambu. Halako wa nkululo, lowu wu veke mhangu ya rihanyu eka vaakandhawu, wu oleriwile.Khabinete yi hoyozele ntirho lowu wu endliweke ku ta fika sweswi hi Vafambisi ehansi ka vurhangeri bya IMTT, leyi mutshamaxitulu wa yona ku nga Holobye Nkosazana Dlamini Zuma.D. Kungu ra Swipfuno leri Pfanganisiweke (IRP)Khabinete yi pasise nkandziyiso wa IRP leri pfuxetiweke leswaku vaaki va nyika mavonelo.Kungu ra Nhluvukiso ra Rixaka ri tivisa xidingo xa Afrika-Dzonga ku vekisa eka netiweke yo tiya ya swimakiwakulu swa ikhonomi leswi endleriweke ku seketela swikongomelo swa ikhonomi na vaaki swa nkarhi wa le xikarhi na wo leha swa tiko. Swimakiwakulu swa eneji i xiphemu xa nkoka swonghasi lexi xi seketelaka nghingiriko wa ikhonomi na ku kula etikweni hinkwaro; xi dinga ku va na matimba na ku angarhela hi ku ringanela ku fikelela swidingo swa indasitiri, swa mabindzu na swa miti.       Ku hetisisiwa ka IRP swi ta nyika Vutiyisisi lebyi lavekaka eka vatekaxiave va indasitiri xikan’we na vatirhisi loko swi ta eka nsirhelelo wa mphakelo wa gezi eka nkarhi wa le xikarhi na wo leha.Holobye wa Eneji, Tat Jeff Radebe, na ndzawulo u ta vulavurisana na EXCO ya Nhluvukiso wa Ikhonomi na Khansele ya Vatirhi ya Rixaka hi Ravuntlhanu, 24 Mhawuri eka xivikompfapfarhutwa, lexi xi nga ta tlhela xi kandziyisiwa eka Gazete ya Mfumo na webusayiti ya Ndzawulo ya Eneji (www.energy.gov.za) ku nga si hundza Musumbunuku, 27 Mhawuri 2018.5. Khabinete yi pasise Pholisi ya Vuhlanganisi bya Mfumo, leyi yi nga ta tirhisiwa eka mfumo hinkwawo. Pholisi leyi yi veka maendlelo na mipimo eka vatirhi va vuhlanganisi va mfumo. Nakambe yi sindzisa tindzawulo ta mfumo hinkwato ku nyika mpimanyeto wa vuhlanganisi na vuswikoti bya vanhu lebyi nyikiwaka timali hi vutalo. Pholisi leyi yi ta engetela xikatsa xa Milawu ya Matikhomelo ya nkarhi wa sweswi eka Vukorhokeri bya Mfumo.6. Khabinete yi pasise Qhinga ro Hetelela ku Tirhana na Nthyakiso wa Moya eka Miganga ya Malinghena ya le Hansi leyi Manyaneke ya Afrika-Dzonga ku va ri tirhisiwa. Qhinga leri ri nyika endlelo leri tirhisanaka eka ku hunguta nthyakiso wa moya lowu fambelanaka na mafurha ya swibolwa eka miganga ya malinghena ya le hansi leyi manyaneke.Nkhuluko wa moya wa nkarhi wa sweswi eka miganga leyi wu hundzisa Mipimo ya Risima ra Moya wa Mbangu ya Rixaka leyi yi vekiweke eka Nawu wa Malawulelo ya Mbangu: Risima ra Moya, 2004 (Nawu wa 39 wa 2004). Qhinga leri ri lulamisela miphalalo ku hunguta nthyakiso naswona ri bumabumela minongonoko ya vulemukisi leyi yi nga ta kombisa ntshikelelo wa rihanyu wa nthyakiso lowu yaka emahlweni. Nakambe ri lulamisela tindlela tin’wana ta eneji.7. Khabinete yi pasise Qhinga ra Vutleketli leri nga hlayisaka mbangu, leri ri nga ta hoxa xandla eka ku hunguta ku humesiwa ka gasi leyi nga riki kahle eka mbangu (GHG). Eka nkarhi wa sweswi, sekitara ya vutleketli yi fika eka 10, 8% ta ku humesiwa ka GHG hinkwako, laha vutleketli bya le magondzweni byi nga na vutihlamuleri bya 91,2% ta ku humesiwa loku ka GHG.Qhinga leri ri tisa miphalalo yo tala leyi yi nga ta nyika ku humesiwa ka musi ka le hansi. Ri bumabumela tindlela tin’wana ta vutleketli lebyi humesaka GHG ya le hansi eka mbangu. Qhinga leri se ri yile eka vutihlanganisi bya vaaki hi 2017.8. Khabinete yi pasise xikombelo xa chatara leyi tumbuluxaka Nhlangano wa Vuhlayiseki bya Vuhahisi (SASO) wa Miganga ya Nhluvukiso wa le Dzongeni wa Afrika (SADC) ePalamende ku pasisiwa. Chatara leyi yi nyika rimba ra xinawu na ku va ra mihlangano ku tumbuluxa SASO, ku pfuna Matiko lama nga Swirho swa SADC hi vuangameri bya vuhlayiseki bya vuhahisi bya vaaki. Nakambe yi ta humelerisa nhluvukiso wa swimakiwakulu swa vuhahisi bya vaaki leswi nga tlangisiki swipfuno na ku va leswi tirhaka kahle eka Matiko lama nga Swirho swa SADC.9. Khabinete yi pasise Papila ra Swibumabumelo eka Vutshila, Mfuwo na Ndzhaka ra 2018, Papila lera Swibumabumelo ri herisa swiphemu swa Papila ra Swibumabumelo eka Vutshila, Mfuwo na Ndzhaka ra 1996. Papila lera Swibumabumelo i mbuyelo wa nkambisiso wa Papila ra Swibumabumelo ra 1996, lowu wu amukeleke mifikelelo eka swiphemu hinkwaswo swa vutshila, mfuwo na ndzhaka naswona wu kambisise swiyenge leswi tshameke swa ha ri ntlhontlho eka ku hluvukisa ku akiwa ka rixaka na nkhomano wa vaaki eka xidemokirasi xa hina. Papila ra Swibumabumelo ri na xikongomelo xa sekitara ya vutshila, mfuwo na ndzhaka ya Afrika-Dzonga leyi cincacincaka, leyi nga na matimba na ku va leyi cinceke leyi yi nga ta hoxa xandla eka ku akiwa ka rixaka, nkhomano wa vaaki na ku katsiwa ka vanhu hinkwavo eka ikhonomi na vaaki.10. Khabinete yi pasise Rimba ra Pholisi ya Rixaka eka Ndzhaka ya Mfuwo wa le Hansi ka Mati, leyi hlanganisaka Ntwanano wa Nhlangano wa swa Dyondzo, Sayense na Mfuwo wa Vun’we bya Tinxaka, Nawu wa Swipfuno swa Ndzhaka ya Rixaka, 1999 (Nawu wa 25 wa 1999) na milawu yin’wana leyi fambelanaka.Pholisi leyi yi seketeriwa hi nsinya wa leswaku ndzhaka ya mfuwo yi wela ehansi ka vanhu hinkwavo va Afrika-Dzonga. Yi fambelana na vakhomaxiave na swiendlo swo hambanahambana ku kondletela ndzhaka ya mfuwo wa le hansi ka mati, na ku tumbuluxa vulemukisi bya nkoka wa byona na ku kurisa vuswikoti.11. Khabinete yi pasise Nongonoko wa Switembe wa Lembe na Lembe wa 2018 na 2019 kusuka ePosweni ya Afrika-Dzonga. Switembe leswi swi kombisa mfuwo wo hambana wa Afrika-Dzonga, vutitivisi bya rixaka, matimu, ndzhaka yo fuwa, tinhenha na tinhenhakazi, mbangu xikan’we na nhluvukiso wa vaaki na ikhonomi. Switembe leswi swi ya emahlweni swi tirha tanihi vayimerintsongo va Afrika-Dzonga tanihiloko swi ri karhi swi teka rendzo emisaveni hinkwayo hi ku tirhisa netiweke ya poso.12. Khabinete yi pasise tidizayini ya ntlhandlamano wa swingwece swa vahlengeleti vo tsundzuka ku va swi humesiwa hi 2019 hi Khampani ya South African Mint.3. Milawumbisi1. Khabinete yi pasise xikombelo xa Nawumbisi wa Ndzundzuluxo wa Milawu ya Nhlawulo wa 2018 ePalamende. Nawumbisi lowu wu hundzuluxa swiphemu swinharhu swa nawu, ku nga Nawu wa Khomixini ya Nhlawulo, 1996 (Nawu wa 51 wa 1996); Nawu wa Nhlawulo, 1998 (Nawu wa 73 wa 1998) na Nawu wa Mfumo wa Miganga: Nhlawulo wa Timasipala, 2000 (Nawu wa 27 wa 2000).Nawumbisi lowu wu endla mihundzuluxo yo tala ku cincanyana maendlelo ya nhlawulo ya Khomixini ya Nhlawulo leyi Tiyimelaka (IEC). Kun’wana ka ku cinca loku ringanyetiwaka ku vula leswaku IEC yi nga tirhisa swihlovo leswi nga kona swa data ku kuma vuxokoxoko lebyi lavekaka ku hlengeleta na ku hlayisa nxaxamelo wa vavhoti wa ntolovelo wa rixaka. Nakambe wu lulamisela ntshimbiso wa ntirhiso wa vito na akhironimi ya rona, tidizayini ta logo kumbe ntirho wa matheriyali kumbe lowu nga ehansi ka vun’wini bya IEC.2. Khabinete yi pasise xikombelo xa Nawumbisi wo Hundzuluxa Vuhlanganisi bya Xielekitironiki ePalamende. Nawumbisi lowu wu hundzuluxa Nawumbisi wa Vuhlanganisi bya Xielekitironiki, 2005 (Nawu wa 36 wa 2005) ku humelerisa Phepha ra Swibumabumelo ra Pholisi ya ICT leyi Pfanganisiweke ya Rixaka, eka ncinco wa Afrika-Dzonga ku va rixaka leri katsaka vanhu hinkwavo, na ku va vutivi bya vutumbuluxi na ku va ra xidijiti. Nakambe wu lulamisela ncinco wa sekitara hi ku tirhisa nsindziso wo havaxerisamatimba wa ikhonomi ya vantima leyi angarhelaka.Exikarhi ka swin’wana, wu lulamisela ku ehlisiwa ka ndhurho wa vuhlanganisi. Nakambe wu hunguta ku endliwa hi mbuyelelo ka swimakiwakulu naswona wu khutaza mphikizano lowu simekiweke eka vukorhokeri hi ku tirhisa vukorhokeri bya WOAN.3. Khabinete yi pasise nkandziyiso wa Nawumbisi wa Ndzundzuluxo wa Timhaka ta Timali wa 2018 leswaku vaaki va nyika mavonelo. Mihundzuluxo leyi i swiphemu swa ntlhanu swa milawu:Nawu wa Nchono wa 1963, ku tiyisa ku lawuriwa ka makete wa switoko swo tixavela hi wexe, hi ku fambisana na vutiboheleri bya G20;Nawu wa Tiphenxeni ta Masocha wa 1976, ku tirhana na xipimelo xa xihlawuhlawu na ku tiyisisa ku nga voyameli eka rimbewu ro karhi ku tekela enhlokweni tinxaka to hambanahambana ta vuxaka;Nawu wa Tibangi wa 1990, ku pfumelela tikhamphani leti nga ehansi ka vun’wini bya mfumo ku endla swikombelo swa tilayisense ta ku banga, ku ri karhi ku landzeleriwa mpasiso wa Vurhangerinkulu;Nawu wa Phenxeni ya Vatirhelamfumo wa 1996, ku cinca nsinya wo ava timali eka xiyimo xo dlaya vukati, ku tiyisisa leswaku tihakelo ta phenxeni ya swirho eka khale ka varingani a ti hundzuluxeriwi eka vutiboheleri bya xikweleti; naNawu wa Phurofexini yo Odita wa 2005, ku tirhana na mitlhontlho na mipimo leyi Huvo yo Lawula leyi Tiyimelaka ya Vaoditara yi hlanganaka na yona eka ku tirha vutihlamuleri bya yona byo lawula na byo angamela. 4. Khabinete yi pasise xikombelo xa Nawumbisi wa Matshinyelo ya Masocha wa 2018 ePalamende. Wu tirhana na mafambiselo ya sisiteme ya vuavanyisi bya masocha, ku tumbuluxiwa na ku thoriwa ka vukorhokeri bya maphorisa ya masocha, na tinhlengeletano to twa miehleketo to tshinya.Nawumbisi lowu wu herisa Nawu wa Magoza yo Engetela yo Tshinya Masocha, 1999 (Nawu wa 16 wa 1999) wa nkarhi wa sweswi. Nawumbisi lowu wu ta xaxameta Matshinyelo ya Masocha eka UN, ngopfungopfu masocha lama nga eka mitirho ya ku tisa ku rhula.5. Khabinete yi pasise nkandziyiso wa Nawumbisi wa Ndzundzuluxo wa Tikhamphani wa 2018 eka Gazete ya Mfumo leswaku vaaki va nyika mavonelo. Nawumbisi lowu wu hundzuluxa Nawu wa tikhamphani, 2008 (Nawu wa 71 wa 2008). Wu hunguta ndzhwalo wo lawula na wo fambisa eka vini va mabindzu naswona wu engetela vukokamahlo bya Afrika-Dzonga eka vavekisi lava nga na vuswikoti.4. Swiendleko leswi taka1. N’hweti ya Vupfhumba hi Ndzati yi simekiwile hi siku ra 16 Mhawuri 2018 eTsitsikamma eKapa-Vupeladyambu, ehansi ka nkongomelo: “Vupfhumba na ncinco wa xidijiti”, leswi swi kombaka nkongomelo wa Siku ra Nhlangano wa Vupfhumba bya Misava bya UN hi siku ra 27 Ndzati 2018.Hi ku ya hi xiviko xa Khansele ya Vupfhumba na Maendzo ya Misava lexi humesiweke hi Hukuri 2016, vupfhumba byi thola 1.55 wa timiliyoni ta vanhu hi ku kongoma na hi ku nga kongomi eAfrika-Dzonga, na vuhoxaxandla byo kongoma bya byona eka swikumiwa swa tiko hinkwaswo i R118 wa tibiliyoni.Khabinete yi kombela MaAfrika-Dzonga hinkwavo ku seketela sekitara leya nkoka ya ikhonomi. Nakambe i swa nkoka leswaku hi tirha ku ya eka sekitara ya vupfhumba leyi katsaka vanhu hinkwavo leyi khiyinulaka vun’wamabindzu, swivandlanene swa ikhonomi na mitirho emigangeni ya ka hina.2. Khabinete yi pasise Nongonoko wa N’hweti ya Vukorhokeri bya Vaaki wa 2018 ehansi ka nkongomelo: “Rhuma Mina: Ku Yisa Vukorhokeri bya Vaaki eka Vanhu: Batho Pele: “Hi swirho swa muganga, Ha hlayisa, Ha korhokela”. Nongonoko wa n’hweti hinkwayo wa migingiriko leyi nga ta endliwa yi kumeka hi ku tirhisa webusayiti ya mfumo (www.gov.za).3. Siku ra ku Tsundzuka ra Rixaka ra SAPS hi 2 Ndzati 2018, hi migingiriko yo tsundzuka kusuka hi siku ra 31 Mhawuri. Leswi i nkhumbulo wa maphorisa na maphorisa lama nga thoriwangiki ximfumo lama ya dlaweke entirhweni, lama hakeleke hi vutomi bya wona entirhweni wa rixaka. Khabinete yi kombela MaAfrika-Dzonga hinkwavo ku tekela enhlokweni na ku tlangela vutomi bya tinhenha na tinhenhakazi leti loveleke entirhweni. Yi kombela miganga hinkwayo etikweni hinkwaro ku ehlisa mujeko hi hafu, ku tlakuka va khongela hi timbilu eka mitirho ya vukhongeri hinkwayo hi nkarhi wa 31 Mhawuri kufika 2 Ndzati 2018, tanihi mfungho wa nseketelo wa SAPS.4. Afrika-Dzonga ri ta rhurhela Khomferense ya Matiko ya Misava eka Sayense, Thekinoloji, Vuinjhiniyere na Mafambiselo, leyi lulamisiweke hi Research World, kusuka hi siku ra 24 kufika 25 Mhawuri 2018 eKapa. Khomferense leyi yi ta nyika swivandlanene eka vatekaxiave ku avelana miehleketo na mitokoto ya vona na vayingiseri va misava hinkwayo, yi tiyisisa leswaku Afrika-Dzonga i ndhawu yo yi endzela ya swiendleko swa misava hinkwayo.5. Khabinete yi kombela MaAfrika-Dzonga hinkwavo ku teka xiave eka migingiriko ya ku tlangela N’hweti ya Ndzhaka hi Ndzati. N’hweti ya Ndzhaka yi xiyiwa lembe na lembe ku khutaza vaaki ku tlangela vun’we bya vona eka ku hambanahambana na ku ya emahlweni na ku aka tiko laha vanhu va hlayisanaka na ku xiximana.E. Swihungwana1. Ku Boxiwa ka Mavito ku Kuma Tinsiva ta RixakaKhabinete yi vuyelela xirhambo xa Phuresidente Ramaphosa eka vaaki ku boxa mavito ya vaaki na vahlampfa vo hlawuleka lava va tshembaka leswaku va faneriwa hi ku kuma mixiximo ya le henhlahenhla ya tiko, Tinsiva ta Rixaka. Siku ro hetelela ra ku boxiwa ka mavito i 7 Ndzati 2018.2. EidKhabinete yi hundzisa ku navelela leswinene eka muganga wa Mamuzilamu eAfrika-Dzonga na le misaveni hinkwayo eka ku tlangeriwa Eid-ul-Adha tolo, Ravunharhu 22 Mhawuri 2018. Kutlula 2 500 wa Mamuzilamu kusuka eAfrika-Dzonga va teke rendzo kuya eKingdom of Saudi Arabia ku tikatsa na kwalomu ka timiliyoni timbirhi ta Mamuzilamu kusuka emisaveni hinkwayo eka rendzo ra vukhongeri ra Hajj.3. Michavelelo3.1 Khabinete yi tikatsa na Phuresidente Ramaphosa eka ku hundzisa michavelelo eka ndyangu na vanghana va Manana Zondeni Sobukwe, loyi a tiveka ni ku rhandzeka tanihi “Manana wa Azania”. Phuresidente Ramaphosa u tivise Nkhetekanyo wa Nkosi wa ximfumo wo Hlawuleka wa 2 wa yena. I nhenhakazi ya nsihalalo tlhelo mulwelantshunxeko wa maAfrika-Dzonga hinkwavo, lava va yeke emahlweni na vugingirikeli eka mfumo wa hina wa xidemokirasi. Hi siku ra 28 Dzivamisoko 2018 – naswona tanihi engetelo wa mitlangelo ya Siku ra Ntshunxeko – Phuresidente Ramaphosa u nyike Risiva ra Rixaka ra Luthuli hi Silivhere eka Manana Sobukwe. Nakambe a ri nghamu ya Phuresidente loyi a simekeke Pan Africanist Congress Robert Mangaliso Sobukwe. Lembe ra 2018 ri tlhela ri fungha anivhesari ya vu40 ya rifu ra Tat Sobukwe. Manana Sobukwe u lahliwa hi Mugqivela , 25 Mhawuri 2018, eSwilahlweni swa Kroonvale eGraaff-Reinet eKapa-Vupeladyambu.3.2 Nakambe Khabinete yi tikatsa na Phuresidente Ramaphosa eka ku hundzisa michavelelo eka ku hundza emisaveni ka Muchaviseki Kofi Atta Annan, khale ka Matsalani-Jenerali wa UN (UNSG). Tat Anna a ri MuAfrika wa wantima wo sungula ku va UNSG naswona u tirhise xiyimo xa yena ku hluvukisa ajenda ya Afrika. Rifu ra yena i ndzahleko lowukulu eka matiko ya misava.3.3 Nakambe Khabinete yi hundzisa michavelelo ya yona eka ku hundza emisaveni ka xiyimbeleri xo tiveka misava hinkwayo tlhelo mugingirikeli wa timfanelo wa vaaki wa United States, Aretha Franklin.3.4 Khabinete yi tikatsa na matiko ya misava eka ku rhumela michavelelo eka mfumo wa Italy na vanhu, na mindyangu ya vatwisiwa ku vava, endzhaku ka ku hirimuka ka biloho ra mimovha ra Morandi edorobenikulu ra Italy N’walungu-Vupeladyambu bya Genoa. Nakambe Khabinete yi navelela lava vavisekeke ku hola ka xihatla.            3.5 Khabinete yi hundzisa michavelelo ya yona eka ndyangu na vanghana va mutivi wa ikhonomi ya swa tipolitiki wo tiveka misava hinkwayo tlhelo xidyondzeki xa MuAfrika Samir Amin, loyi a hundzeke emisaveni hi siku ra 12 Mhawuri a ri na 86 wa malembe hi vukhale. Evuton’wini bya yena hinkwabyo a ri musirheleri loyi a nga heriki matimba wa ntshunxeko wa Misava ya Vunharhu, naswona maehleketelelo ya yena ya cincile ndlela leyi hi twisisaka hayona xikhapitalisi na xiimpheriyalisi.3.6 Nakambe Khabinete yi hundzisa michavelelo ya yona eka mfumo na vanhu va India eka ku lahlekeriwa hi vutomi hi nkarhi wa mikhukhulo leya ha ku vaka kona na ntshirimuko wa misava exifundzenikulu xa Kerala.3.7 Michavelelo yi tlhele yi rhumeriwa eka mfumo na vanhu va Sudan endzhaku ka ku nwela ka 24 wa vana va xikolo eka Nambu wa Nile.F. Ku thoriwaKu thoriwa hinkwako ku ta fanela ku landzelela ntiyisiso wa mithwaso na mbhasiso lowu faneleke.1. Man Deshni Subbiah tanihi Mufambisi wa Huvo ya Khamphanikulu ya swa Ndzindzakhombo wa Swikweleti swo ya Ematikweni Mambe ya South Africa SOC Limited.2. Man Thezi Rosemary Mabuza, u thoriwe hi vuntshwa tanihi Xandla xa Khomixinara wa Khomixini ya Vatirhisi ya Rixaka.3. Vafambisinkulu lava nga riki xiphemu xa vurhangerinkulu eka Huvo ya Vafambisi va Bangi ya nhluvukiso wa Misava na Vurimi:Gqwethankulu Sandra Coetzee (ku thoriwa hi vuntshwa); naMan Mathane Eveline Makgatho (ku thoriwa hi vuntshwa). 4. Vafambisi lava nga riki xiphemu xa vurhangerinkulu eka Huvo ya Khamphani ya Timbala ta Vuhahisi ya Afrika-Dzonga:Dok Nolulamo Nobambiswano Gwangwa (Mutshamaxitulu);Man Phydelis Ntombifuthi Mvelase;Tat Yershen Pillay;Tat Bonang Francis Mohale;Tat Pascalis Mathealira Mokupo;Man Nosizwe Nokwe-Macamo; naTat Nqobizitha Irvin Phenyane. 5. Swirho leswi nga riki xiphemu xa vurhangerinkulu eka Huvo ya Ejensi ya Magondzo ya Rixaka ya Afrika-Dzonga:Tat Themba Barrange Mhambi (Mutshamaxitulu);Tat Alderman Robert Haswell;Man Nkareng Mpobane;Tat Thamsanqa Piet Matosa; andMan Dladla. 6. Khansele yo Tsundzuxa ya Rixaka eka Vutumbuluxi:Man Claire Busetti (ku thoriwa hi vuntshwa);Tat Paul Steenkamp (ku thoriwa hi vuntshwa);Man Thulile Mthethwa;Tat Isaiah Clive Engelbrecht;Rejoyce Gavhi-Molefe;Phurof Derrick Ian Swartz (Mutshamaxitulu);Dok Tiisetso Elizabeth Lephoto;Man Ilse Karg (ku thoriwa hi vuntshwa tlhelo muyimeri wa Ndzawulo ya mabindzu na Vumaki (dti);Dok Molapo Qhobela (ku thoriwa hi vuntshwa);Phurof Crain Arthur Soudien (ku thoriwa hi vuntshwa);Dok Thulani Humphrey Dlamini (ku thoriwa hi vuntshwa);Tat Dhesigen Pydiah Naidoo (ku thoriwa hi vuntshwa);Dok Shadrack Moephuli (ku thoriwa hi vuntshwa);Phurof Roseanne Denise Diab (ku thoriwa hi vuntshwa);Dok Boitumelo Phakathi; naMan Mamello Matikinca. 7. Ejensi ya Xibakabaka xa Rixaka ya Afrika-Dzonga:Man Xoliswa Kakana (Mutshamaxitulu);Phurof Azwinndini Muronga;Tat Johan Prinsloo (ku thoriwa hi vuntshwa);Tat Willie van Biljon (ku thoriwa hi vuntshwa);Tat Eugene Jansen (ku thoriwa hi vuntshwa);Tat Ashley Naidoo (ku thoriwa hi vuntshwa tlhelo muyimeri wa Ndzawulo ya Timhaka ta Mbangu);Tat Lindelwa Simphiwe Hamilton (ku thoriwa hi vuntshwa tlhelo muyimeri wa Ndzawulo ya Vusirheleri);Man Nomfuneko Majaja (muyimeri wa dti);Man Mariam Paul (muyimeri wa Ndzawulo ya Vuhlanganisi bya swa tiqingho na Vukorhokeri bya Poso);Man Leago Stella Takalani;Man Lumka Msibi;Adv Icho Kealotswe Matlou;Man Matsie Matooane (ku thoriwa hi vuntshwa);Man Innocentia Mmule Pule (ku thoriwa hi vuntshwa); naMan Mbaliyethu Mfeka (ku thoriwa hi vuntshwa). 8. Fawundexini ya Ndzavisiso ya Rixaka:Phurof Tinyiko Maluleke (ku thoriwa hi vuntshwa);Phurof Nadine Felicity Petersen;Dok Sarah Mosoetsa (ku thoriwa hi vuntshwa);Dok Nompumelelo Obokoh (Mutshamaxitulu);Phurof Haroon Bhorat;Phurof Zebion Vilakazi;Phurof Sinah Saurabh;Phurof Nomalanga Mkhize;Phurof Glenda Elisabeth Gray;Dok Bongani Ngqulunga;Man Mpho Letlape (ku thoriwa hi vuntshwa);Tat Mashangu Ronny Lubisi (ku thoriwa hi vuntshwa); naMan Claire Busetti (ku thoriwa hi vuntshwa). Swivutiso:Man Phumla Williams – Mukhomela Muvulavuleri wa KhabineteSelifoni: 083 501 0139"
Xitatimente xa Nhlengeletano ya Khabinete ya ti 5 Ndzati 2018,6 Sep 2018,https://www.gov.za/speeches/statement-cabinet-meeting-5-september-2018-6-sep-2018-0000,https://www.gov.za/ts/speeches/xitatimente-xa-nhlengeletano-ya-khabinete-ya-ti-5-ndzati-2018-6-sep-2018-0000,"Khabinete yi hlangane hi Ravunharhu, 5 Ndzati 2018, eTuynhuys, eKapa.A. Xiyimo xa Khabinete eka timhakakulu1. Ikhonomi 1.1 Khabinete yi kombela tisekitara hinkwato ta Afrika-Dzonga ku seketela mapfhumba lama rhangeriweke hi mfumo ku nyika matimba eka ku kula ka ikhonomi endzhaku ka ku humesiwa ka tinhlayo ta ku kula leti kombaka leswaku ikhonomi ya hina yi yile ehansi hi phesente ya ziropoyintinkombo eka kotara ya vumbirhi kusuka eka phesente ya -2.6 leyi pfuxetiweke eka kotara yo sungula.1.2 Hambileswi tisekitara tin'wana ta ikhonomi, to tanihi vucelamigodi, vuaki na timali, ti rhekodeke antswiso eka ku kula, leswi a swi nga enelangi ku hunguta hi vutalo ku ya ehansi eka tisekitara tin'wana, ngopfungopfu, sekitara ya vurimi. 1.3 Kusuka eka tlhelo ra ntirhiso wa timali, nsalo wa tinhundzu leti rhumeriweke ematikweni mambe wu rhekodile nhlukelo wo tiya, hambiswiritano leswi swi hungutiwile hi ku ya ehansi eka ntirhiso wa timali ta le mitini na ntshikelelo lowukulu swinene eka swinghenisiwa. Ku kula ka vuvekisi hi tikhamphani leti nga riki ta mfumo ku tlakukile, loko vuvekisi hi sekitara ya mfumo byi yile ehansi.1.4 Ntsekatseko lowu tlakukaka wa timakete ta misava hinkwayo na mbuyelo wa GDP swi lava leswaku mfumo wu hatlisisa matshalatshala ku pfula swikamanyeto swa ku kula ka ikhonomi loko ku ri karhi ku nyikiwa nseketelo eka mitlawa leyi nga sirhelelekangiki. 1.5 Ku kula ka ikhonomi ku nonokile swinene emalembeni ya mune lama nga hundza. Leswi swi komba swihlohloteri swo tanihi swiyimo swa dyandza eka sekitara ya mfumo na mixavo ya swixavisiwa ya le hansi kambe na swikamanyeto leswi nga na xivumbeko xa laha tikweni, leswi swi tsaniseke vuvekisi na ku tumbuluxiwa ka mitirho.1.6 Mfumo wu tibohile, exikarhi ka swin'wana, eka ncinco hi vutalo wa sisiteme ya vhisa ku seketela sekitara ya vupfhumba, ku hetisisiwa ka nawukulu wa vucelamigodi ku seketela sekitara ya vucelamigodi na ku tshamisekisa ku ya emahlweni ka timali ta mabindzu lama nga ehansi ka vun’wini bya mfumo.1.7 Tisamiti ta mitirho na vuvekisi leti taka, xikan'we na xikatsa xa swihlohloteri swa mfumo leswi ringanyetiweke, ti ta nyika vuxokoxoko eka mipfuxeto leyi dingiwaka ku fambisa ku kula.1.8 Khabinete yi tiyisisa vutiboheleri bya mfumo eka ku yiseka emahlweni ka swa timali naswona rimba ra swa timali leri pfuxetiweke ri ta andlariwa eka Xitatimente xa Pholisi ya Mpimanyeto wa le Xikarhi ka Theme.2. Vuendzeri bya United Kingdom (UK) na Northern Ireland 2.1 Khabinete yi tikatsa na Phuresidente Cyril Ramaphosa eka ku amukela vuendzeri byo tirha lebyi humeleleke hi Holobyenkulu Theresa May wa le UK ya Great Britain na le Northern Ireland. Yi ta nyika mivuyelo leyi antswisiweke ya Afrika-Dzonga hi mabindzu na vuvekisi bya le xikarhi ka matiko lamambirhi lebyi tiyisiweke. UK i muvekisi wa le matikweni mambe lonkulu eAfrika-Dzonga, ri ri na ku tlula 650 wa tifeme ta le Britain leti nga kona emakete wa ka hina. Hi nkarhi wa mivulavurisano ya matiko lamambirhi, swinakulobye na matshalatshala lama nga na vuswikoti swi kaneriwile.2.2 Holobyenkulu May u tlhele a nyika Khomandarankulu wa Afrika-Dzonga, Phuresidente Ramaphosa, na vanhu va Afrika-Dzonga, Bele ya SS Mendi, ku tsundzuka ku titsona swotala ka ku tlula 600 ya MaAfrika-Dzonga lava loveke loko SS Mendi yi mbombomela eEnglish Channel ku tlula 100 ra malembe lama nga hundza.3. Foramu eka Samiti ya Ntirhisano wa Chayina-Afrika (FOCAC)3.1 Khabinete yi langutisisile Kungu ra Matirhelo ra Beijing (2019-2021), leri ri andlalaka mivuyelo ya Samiti ya FOCAC leyi a yi ri na vatshamaxitulu vambirhi ku nga Phuresidente Ramaphosa na Phuresidente wa Chayina Xi Jinping.3.2 Ku aka xinakulobye xa maqhinga na ku va xo tirhisana xo angarhela xa Chayina-Afrika, Chayina ya tiboha ku simeka 10 ra makungu ya ntirhisano na Afrika. Wona ya le ka swiyenge swa vuendlivumaki; ximanguvalawa xa vurimi; swimakiwakulu; vukorhokeri bya swa timali; nhluvukiso wo hlayisa mbangu; vuhumelerisi bya mabindzu na vuvekisi; hunguto wa vusweti na ku hanya kahle ka vaaki; rihanyu ra vaaki; vucincanisi bya vanhu-kuya-eka-vanhu, na ku rhula na nsirhelelo. Eku fambeni ka nkarhi, ntirhisano exikarhi ka matlhelo lamambirhi wu ta seketeriwa hi nkongomelo: “Chayina na Afrika: Kuya eka muganga wo tiya swinene wa vumundzuku lebyi avelaniwaka hi ntirhisano wo vuyerisa matlhelo hinkwawo.”4. Nxavo wa mafurha 4.1 Khabinete yi amukela nxavo wa mafurha lowu nga cincangiki wa n'hweti leyi tanihi xiwisisi xa nkarhinyana xa kan'we ntsena eka vatirhisi va vutleketli bya mani na mani, van'wamimovha na vatirhisi, loko magoza man'wana ya ri karhi ya laviwa hi Ndzawulo ya Eneji (DoE).  4.2 Swihlohloteri swa misava hinkwayo ku katsa na ku tlakuka ka nxavo wa oyilimbisi na matitwelo yo homboloka eka timakete leta ha tumbulukaka swi vangile ndhurho wa mafurha ku va wu tlakuka hi ku hatlisa eAfrika-Dzonga kusukela hi Dzivamisoko nan'waka.  4.3 Khabinete yi hundzisile nkhumbeko wa yona hi mayelana na mitlakuko na switandzhaku swo onha ehenhla ka vatirhisi hi ku angarhela, exikarhi ka swin'wana, ku katsa na switandzhaku leswi fambelanaka na ntshikelelo wa inifulexini tanihiloko vahumelerisi va hundzisela mitlakuko leyi eka sekitara ya vuxavisi.4.4 Ku ri karhi ku tekeriwa leswi enhlokweni, Holobye wa Eneji, Tat Radebe, u endlile mphalalo wo hlawuleka hi ku yimela mfumo ku olovisela vaaki ehenhla ka ntlakuko lowukulu wun'wana eka nxavo wa mafurha, ku ri karhi ku nga katsiwi ntlakuko wa 4.9 wa tisente hi litara eka ntsengo wa vuxavisi wa petirolo ku humelerisa mitlakuko ya miholo ya lembe na lembe ya vatirhi, vo tanihi vatirhi vo chela petirolo, etigarajini.4.5 Hi nkarhi lowu ikhonomi yi nga eku tshikeleriweni hi mimoya yo fularhela ya misava hinkwayo, Khabinete ya tsaka leswaku mphalalo lowu wu hava ntshikelelo eka nkwama wa tiko tanihileswi wu tirhisaka timali leti se ti nga eka xivumbeko xa ku veka nxavo wa mafurha.5. Mpfuxeto wa misava  5.1 Khabinete yi kombela MaAfrika-Dzonga hinkwawo ku tirhisa njekajekisano emhakeni ya mpfuxeto wa misava ku tiyisa ku akiwa ka rixaka na nkhomano wa vaaki. Endlelo ra palamende leri nga eku endlekeni ri ta veka erivaleni naswona ri ta hi pfumelela ku ya emahlweni tanihi rixaka. Endlelo ra nkavuciva, ra ku ya hi nawu na ku va ra vumbiwa ri fambisana na vutiboheleri bya hina bya ku fikelela hi nhlanganelo switshunxo swa vuantswisi bya rixaka.5.2 Khabinete ya kholwa leswaku endlelo leri ri ta hi pfumelela ku kumisisa modlolo wa mpfuxeto wa misava lowu tirhaka kahle eka munhu un'wana na un'wana. 5.3 Hi ku tirhisana, hi nga kota ku aka rixaka ro antswa laha milorho na minavelo ya vanhu va ka hina yi humelerisiwaka. 6. Mati 6.1 Khabinete ya tsaka leswaku Ndzawulo ya Mati na Mbhasiso yi hetile ku aka Damu ra Nambu wa Cornelius eFree State. Damu leri, leri ri endleriweke ku vuyerisa 2 690 wa miti na kwalomu ka 10 674 wa vanhu, ri ta olovisa mitlhontlho ya mati leyi langutaneke na muganga wa Warden na Ezenzeleni ehansi ka Masipala wa Muganga wa Phumelela.6.2 Afrika-Dzonga ra ha hlangana na mikayivelo ya mati hikwalaho ka swiyimo swa dyandza naswona Khabinete yi kombela vanhu hinkwavo ku tirhisa xitirhisiwa lexi hi vurhonwana na ku tshama va xalamukile eka swa mati.7. Dyondzo7.1 Khabinete yi hoyozele Ndzawulo ya Dyondzo ya le Hansi (DBE) eka ku nyikiwa hindlela leyi humeleleke Xikolo xa le Hansi xa Deft-South, ehandle ka Kapa eKapa-Vupeladyambu.7.2 Xikolo xi akiwile hi ku tirhisa Pfhumba ra Mphakelo wa Swimakiwakulu swa Swikolo leri Hatlisisiweke (ASIDI) ra ndzawulo hi ntsengo wa R75 wa timiliyoni. Xi na 45 wa tikamara to dyondzela, laboretari ya tikhomphyuta na ya sayense, layiburari xikan'we na senthara ya swakudya leswi nga na rihanyu. Muako lowu wa ximanguvalawa lowuntshwa wu ta nyika mbangu wo dyondza na ku dyondzisa lowu ringaneleke eka kwalomu ka 1 578 wa vadyondzi kusuka emugangeni wa Delft.7.3 Lexi i xikolo xo hetelela ehenhla ka 25 wa swikolo leswi nyikiweke Kapa-Vupeladyambu hi ku tirhisa pfhumba lera DBE. Kufika sweswi, nongonoko wa ASIDI wu akile swikolo swa 205 swa ximanguvalawa etikweni hinkwaro. Eka ntsengo hinkwawo wa 685 wa swikolo leswi swi nyikiweke mphakelo wa mati lama humaka kahle, 486 wa swikolo swi vekeriwile switirhisiwa swa mbhasiso swa kahle naswona 372 wa swikolo swi nghenisiwile eka giridi ya gezi ro sungula.8. Swikombelo swa Xikimi xa Mpfuneto wa swa Timali ta Swichudeni xa Rixaka (NSFAS) swa 20198.1 Khabinete yi amukerile angulo wo saseka swinene kusuka eka swichudeni leswi languteriweke endzhaku ka ku pfuriwa ximfumo ka endlelo ra swikombelo swa NSFAS ra 2019 hi siku ra 03 Ndzati. Ku tlula 45 000 ya swichudeni leswi nga na vuswikoti na swa nkarhi wa sweswi swi logile swi nghena eka webusayiti ya NSFAS hi siku ro sungula. Ndzima yi tlhele yi khatsiwa ku basisa ntirho lowu a wu salele endzhaku wa tihakelo leti a ha kayivela ta swichudeni.8. 2 Endlelo ra swikombelo ri simekiwa ehenhla ka sisiteme leyintshwa leyi yi endlaka swiboho swa ku nyika timali swi hatlisa swinene loko swikombelo eka nkarhi wa sweswi swi tatisiwa hindlela yo olova hi swichudeni swi nga ri na mhaka leswaku swi le ka ndhawu yihi.9. Lisiteriyosisi9.1 Khabinete yi amukela xitiviso xa leswaku ntungu wa Lisiteriyosisi wu herile naswona yi kombisa hindlela yo tiya ntshikelelo wa kungu ra angulo wo tirhisana ra xilamulelamhangu hi Ndzawulo ya Rihanyu (DoH) na Vandla ra Mavabyi yo Tlulela ra Rixaka, va seketeriwa hi Nhlangano wa Rihanyu wa Misava, ku lawula na ku herisa ntungu lowu.9.2 DoH yi vekerile sisiteme ya vulanguteri ku sivela ku endleka hi vuntshwa. Tifeme hinkwato leti ti endlaka nyama na huku leyi phurosesiweke leyi lunghekeleke ku dyiwa ti dinga ku va na tisisiteme ta malawulelo ya vuhlayiseki, hi ku ya hi Xinawana xa R607 lexi kandziyisiweke hi siku ra 14 Khotavuxika 2018. Vukamberi bya tifeme byi tshama byi ri karhi byi ya emahlweni, hi ku ya hi swinawana swa nsivelamavabyi leswi pfuxetiweke.10. Swihehlo swa swakudya swa vuxisi na leswi hundzeriweke hi nkarhi10.1 Khabinete yi hoyozela goza ra xihatla leri tekiweke hi Holobye wa Rihanyu, Dok Aaron Motsoaledi, ku langutisisa swihehlo swa swakudya swa vuxisi na leswi hundzeriweke hi nkarhi eAfrika-Dzonga. DoH yi kume vholomu ya le henhla ya swivilelo naswona yi tekele enhlokweni mikhumbeko hi mayelana na tivhidiyo leti fambelanaka na swakudya leswi nga kamberiwangiki vuxiviri leti ti nga eku hangalakeni eka swihangalasamahungu swa vaaki.10.2 Kusukela hi Mhawuri, matshalatshala ya vukamberi ya vile kona eka miako ya swakudya yo hambanahambana naswona ya ya emahlweni etindhawini to hambanahambana ta tiko.10.3 Hi ku engetela, indasitiri ya swakudya yi komberile ku tiyisisa vuxiviri bya swakudya leswi nga na nkoteko wa ku va swa vuxisi loko vulawuri byo lawula bya mfumo byin'wana kusuka eka tindzawulo ta Vurimi, Swihlahla na Vunjoveri, na Mabindzu na Vumaki, ku katsa na Khomixini ya Vatirhisi ya Rixaka (NCC), ti khumbeka eka ku tiyisisa swivulavula swa vaaki swa mipimo ya risima leyi yisiweke ehansi. 10.4 Khabinete yi kombela vaaki ku xa emahlweni eka mikarhi ya ku hambanisa leyi fambelanaka na swakudya:Siku leri swakudya swa ha riki swo antswa ku nga si fika rona swi vula vutomi bya ku va exelufini bya swikumiwa swo oma na leswi nga eswikoteleni, naswona a hi xikombiso xa vuhlayiseki.Siku ro xavisa harona ri tirhisiwa eka swakudya leswi onhakaka hakanyingi leswi hlayisiwaka exigwitsirisini naswona kusuka hi Mawuwani nan'waka a ra ha fanelangi, hi ku ya hi vulawuri bya misava hinkwayo.Siku ro tirhisa harona kumbe ro hundzeriwa harona i siku ra ku hundzeriwa naswona swi vula leswaku swakudya leswi nga na mfungho lowu a swa ha dyeki endzhaku ka siku leri. Eka swakudya leswi onhakaka, leswi swi vula leswaku swi nga ka swi nga ha dyiwi.“Nhundzu ya vuxisi” hakanyingi i nhundzu leyi xavisiwaka ehansi ka vito ra burende ya khamphani yin'wana loko theme ra “swakudya swa vuxisi” ri tirhisiwile hi swihangalasamahungu ku vula swakudya leswi nga hava swendlaswakudya. 10.5 Khabinete yi tshikelela swikombelo eka vaaki ku humesa vumbhoni byo khomeka bya swakudya leswi endliweke hi swendlaswakudya na tikhemikali leti nga tshukaka ti vavisa.10.6 Ku yisa emahlweni, Khabinete yi sola mihlaselo ehenhla ka mavhengele na ku phangeriwa ka wona tanihi angulo eka ku xavisiwa ka swakudya leswi ehleketelerisaka. Swiendlo swa vugevenga swo tano a swi nga kondzeleriwi naswona tiejensi ta nsindziso wa nawu a ti nga kanakani ku khoma na ku tengisa vanhu lava kumekaka va ri karhi va hlanganyeta kumbe ku endla swiendlo leswa vugevenga. Khabinete yi khutaza vaaki lava va tivaka hi swakudya swo ehleketelerisa ku bela riqingho ro nyika vuxokoxoko bya xilamulelamhangu ra DoH eka 011 386 2003/6 na NCC eka 012 428 7000.11. Ku hakeriwa ka timali ta nhlayiso wa vaaki11.1 Khabinete yi amukela xiviko xa ndzima hi Holobye Susan Shabangu, eka xinakulobye exikarhi ka Ejensi ya Timali ta Nhlayiso wa Vaaki ya Afrika-Dzonga (SASSA) na Hofisi ya Poso ya Afrika-Dzonga (SAPO) ku teka ku holela ka timali ta nhlayiso wa vaaki kusuka eka Cash Paymaster Services kusukela hi siku ra 1 Nhlangula 2018. 11.2 SASSA kufika sweswi yi sivile kwalomu ka ntlhanu na hafu wa timiliyoni ta makhadi lama khale hi khadi ra nsuku ra SASSA lerintshwa kambe magidi ya ha dinga ku cinciwa. Khabinete yi kombela swinene eka vini va makhadi lama khale ku ya cinca.11.3 SAPO yi ta tlhela yi teka ku holela ka mali yinene eka vaamukeri lavaya a va nga koti ku kutsula mali eka ti-ATM kumbe eka vaxavisi. Ku kuma vuxokoxoko byin'wana, vavuyeriwa va timali ta nhlayiso wa vaaki va nga bela riqingho eka nomboro ya riqingho ra mahala ra SASSA eka 0800 60 10 11 hi nkarhi wa tiawara ta hofisi.12. Nghozi ya switimela12.1 Khabinete yi navelela vakhandziyi lava va vavisekeke loko switimela swa Metrorail swimbirhi swi tlumbana Eloff Extension eSelby, edzongeni wa Joni, ku hola hi ku hatlisa na ku kombela leswaku vulavisisi eka xivangelo xa nghozi leyi byi hatlisisiwa ku sivela ku endleka nakambe.B. Swiboho swa Khabinete1. Khabinete yi pasise ku humesiwa ka Tinhlayohlayo ta Vugevenga ta Rixaka ta 2017/18 hi Vukorhokeri bya Maphorisa ya Afrika-Dzonga.1.1 Tinhlayohlayo ta vugevenga ta lembe na lembe ti kotisa mfumo ku veka tihlo eka mipakanisokulu, ngopfungopfu ku hungutiwa ka vugevenga byo tika swinene lebyi mangariweke, tanihilaha swi hlamuseriweke hakona eka Rimba ra Maqhinga ya le Xikarhi ka Theme ra 2014-2019. Tinhlayohlayo ta vugevenga ti nga tlhela ti tirhisiwa tanihi swikombo swo tsundzuxa ka ha ri na nkarhi ku tiyisa mitirho na maqhinga ya nsivelo wa vugevenga ya tindzawulo ta mfumo to hambanahambana.     2. Khabinete yi hlamuseriwile hi ndzima leyi khatsiweke eka mafambiselo ya matshinyelo ya vatirhelamfumo lava endlaka bindzu na swiyenge swa mfumo. Ku kondletela swiendlo swa mafambiselo lamanene na ku va ya kahle hi vaofixiyalinkulu va mfumo i xiphemu xa nkoka xa ku aka mfumo lowu pfulekeke na ku va na vutihlamuleri, tanihilaha swi langutisisiweke eka Vumbiwa ra Rhiphabuliki ra Afrika-Dzonga ra 1996 na ku akiwa ka mfumo lowu nga na vuswikoti tanihilaha swi langutisisiweke hakona eka Kungu ra Nhluvukiso ra Rixaka (NDP): Xivono xa 2030.2.1 Ndzima yi khatsiwele hi ku landza nsimeko wa Xinawana xa 13(c) xa Swinawana swa Vukorhokeri bya Mfumo (PSR) swa 2016, leswi swi tshimbisaka vatirhelamfumo ku endla bindzu na xiyenge xa mfumo, xikan'we na Xinawana xa 18 xa PSR xa 2016, leswi swi lavaka swirho swa Vukorhokeri bya Vufambisinkulu (SMS) ku paluxa mitsakelo ya swona ya swa timali na ya le xihundleni yin'wana.2.2 Nakambe Khabinete yi pasise leswaku Vulawurinkulu lebyi faneleke bya tindzawulo ta mfumo byi fanele ku veka tihlo eka nsimeko wa Xinawana xa 13(c) xa PSR xa 2016, ku teka magoza yo tshinya na ku rhumela xiviko lexi fambelanaka na swona eka Holobye wa Vukorhokeri bya Mfumo na Mafambiselo (MPSA) hi ku hela ka lembeximali rin'wana na rin'wana. Xiviko xo sungula xa laveka ku rhumeriwa eka MPSA ku nga si hundza siku ra 31 Nyenyanyana 2019.2.3 Hi 2016 na 2017, Ndzawulo ya Vukorhokeri bya Mfumo na Mafambiselo yi kume vatirhelamfumo lava tsariseke tanihi vaphakeri va tinhundzu na vukorhokeri eka Databeyisinkulu ya Vaphakeri va Tinhundzu na Vukorhokeri, tanihilaha yi nyikiwaka hakona hi Nkwama wa Timali wa Rixaka. Tindzawulo ti komberiwile ku tumbuluxa vulemuki, ku tiyisisa vuxokoxoko na ku vika ndzima hi nsimeko wa magoza lama tekiweke ehenhla ka vaonhi.2.4 Hi ku hela ka Dzivamisoko 2018, 96% ta swirho swa SMS swi rhumerile mipaluxo ya swona hi ku tirhisa Sisiteme ya Mpaluxo ya Xielekitironiki.3. Khabinete yi hlamuseriwile hi ndzima leyi khatsiweke eka Modlolo wo Nyika Timali wa Xikolo xa Mfumo xa Rixaka (NSG).3.1 Khabinete yi pasise xikatsa xa minongonoko ya vuleteri lebyi bohaka ku ringetiwa hi NSG ku endla miphalalo ya nhluvukiso wa vuswikoti byo hatlisa na ku endla vukorhokeri bya mfumo va xiphurofexini. Ku hakeleriwa ko kongoma ka minongonoko leyi bohaka eka NSG hi tindzawulo leti tholaka leti faneleke kusuka eka mipimanyeto ya vuleteri na swona swi pasisiwile.3.2 Leswi swi ta yisa eka mafambiselo ya mfumo lama hluvukisaka lama ya yaka emahlweni eka ku fikelela Xivono xa 2030 xa NDP hi ""ku aka mfumo lowu nga na vuswikoti na ku va wa nhluvukiso, leswi hi ku tirhisana na vuakatiko lebyi gingiritekaka, swi nga ta yisa eka pfhumba leri nga heriki ntamu ehenhla ka vuswikoti, mpfumaleko wa mitirho na nkandzingano wa vaaki.”4. Khabinete yi pasise nkandziyiso wa Phepha ra Swibumabumelo swa Mfumo eka Sayense, Thekinoloji na Maendlelo Lamantshwa ra 2018, leswaku vaaki va nyika mavonelo. Holobye wa Sayense na Thekinoloji, Man Mmamoloko Kubayi-Ngubane, u ta nyika nhlamuselo hi ntalo hi nkarhi lowu faneleke.5. Nakambe Khabinete yi pasise nkandziyiso wa Qhinga ra Ndlandlamukiso wa Tindhawu Leti Sirheleriweke ra Rixaka (NPAES) leswaku vaaki va nyika mavonelo.5.1 NPAES i kungu ra maqhinga ra 20 wa malembe leri xaxametiweke eka NDP, leri kongomisaka eka ku ndlandlamukisa misava ya ndhawu leyi sirheleriweke, hi nkongomiso eka ku kula ka ikhonomi, ncinco na ku yiseka emahlweni.5.2 NPAES yi kombisa hilaha switirhisiwa swa ximunhu na swa timali leswi pfumalekaka swi nga averiwaka hindlela leyi nga tlangisiki na ku va leyi tirhaka kahle ku fikelela ndlandlamukiso wa tindhawu leti sirheleriweke lowu fambelanaka na madurhelo, ku yiseka emahlweni ka ikholoji na nkondletelo wa ku cinca ka tlayimeti.5.3 Netiweke ya tindhawu leti sirheleriweke ya Afrika-Dzonga yi katsa tindhawu ta ndzhaka ta misava, mitanga ya rixaka, mitanga ya ntumbuluko, mitanga ya ntumbuluko yo hlawuleka, mivangu leyi sirheleriweke, tindhawu leti sirheleriweke ta le lwandle, tindhawu leti mati ya khulukaka kusuka eka tona, tindhawu ta swihlahla leswi sirheleriweke hindlela yo hlawuleka, na mitanga ya ntumbuluko ya swihlahla.6. Khabinete yi pasise Swiyimo swo Kanerisana swa Afrika-Dzonga swa Nhlengeletano ya vu13 ya Khomferense ya Mavandla lama Nyikiwaka Tikontiraka eka Ntsombano wa Ramsar eka Switsevetseve (Ramsar COP 13) lowu nga ta khomiwa eDubai, United Arab Emirates, kusuka hi ti 21 kufika 29 Nhlangula 2018.6.1 Swikongomelo swo angarhela swa Ntsombano wa Ramsar i ku tiyisisa leswaku nhlayiso na ntirhiso wa vutlhari wa switsevetseve hinkwaswo. EAfrika-Dzonga, switsevetseve hi swona leswi xungetiwaka ngopfu eka tiikhosisiteme hinkwato, laha 48% wa swona swi nga ekhombyeni swinene.6.2 Leswi swi hoxa xandla eka malawulelo ya swihlovo swa mati tanihi xiphemu xa endlelo leri lulamiselaka xiyimo xi nga si fika ra malawulelo ya dyandza.C. Milawumbisi1. Khabinete yi pasise nkandziyiso wa Nawumbisi wa Ndzhundzhuluxo wa Ndziriso wa ku Vaviseka ka le Ntirhweni na Mavabyi wa 2018 leswaku vaaki va nyika mavonelo.1.1 Nawumbisi lowu, lowu wu hundzuluxaka Nawu wa Ndziriso wa ku Vaviseka ka le Ntirhweni na Mavabyi, 1993 (Nawu wa 130 wa 1993) wu tekela enhlokweni vatirhi va le mindyangwini, lava a va nga katsiwi eka Nawu lowu, tanihi vatirhi eka swikongomelo swa ku kuma mivuyelo, xikan'we na ku antswisa mivuyelo leyi nga kona.1.2 Mihundzuluxo leyi yi antswisa mivuyelo leyi hakeriwaka vatirhi na vahlayisiwa va vona, naswona yi na xikongomelo xa ku pfuneta vatirhi lava vavisekeke na lava vabyaka ku va va pfuxiwa na ku katsiwa entirhweni na rixaka.2.2 Khabinete yi pasise ku andlariwa ka Nawumbisi wa Ndzhundzhuluxo wa Vululami bya Vana wa 2018 ePalamende.2.3 Nawumbisi lowu wu hundzuluxa Nawu wa Vululami bya Vana, 2008 (Nawu wa 75 wa 2008) hi xikongomelo xa ku kambisisa vukhale hi malembe bya mpimohansi wa vuswikoti bya vugevenga bya n'wana hi ku engetela kusuka eka vukhale bya 10 kufika eka 12 wa malembe. Nawumbisi lowu wu ya emahlweni wu sirhelela timfanelo ta vana lava nga edzolongeni na nawu.2.4 Nakambe Nawumbisi lowu wu hambanisa mhaka ya vuswikoti bya vugevenga eka hambuko, hi ku susa xilaveko xa ku humesa vumbhoni bya vuswikoti bya vugevenga eka swikongomelo swa hambuko na vulavisisi bya masungulo.3. Khabinete yi pasise ku rhumeriwa ka Nawumbisi wa Ndzhundzhuluxo wa Vuhahisi bya Vaaki wa 2018 ePalamende.3.1 Nawumbisi lowu, lowu wu hundzuluxaka Nawu wa Vuhahisi bya Vaaki, 2009 (Nawu wa 13 wa 2009), lowu nga ta tiyisa vuhlayiseki bya vuhahisi, nsirhelelo na marimba yo lawula nsirhelelo wa mbangu ku tiyisisa ku yiseka emahlweni na ntshamiseko wa indasitiri ya vuhahisi bya vaaki.3.2 Ku tiyisisa leswaku Afrika-Dzonga yi ya emahlweni ku fikelela miboheko ya yona ya matiko ya misava eka xiyenge xa vuhahisi bya vaaki, leswi swi tiyisaka nseketelo eka nhluvukiso wa ikhonomi ya hina tanihi xihatlisisi xa mabindzu, vupfhumba na ku tumbuluxiwa ka mitirho leswi tlakukeke.3.3 Nawumbisi lowu, exikarhi ka swin'wana, wu lulamisela vutiyimeri byo tirha bya vulavisisi bya tinghozi na timhangu ta swihahampfhuka, na ku lulamisa vuhambani na mikayivelo.D. Swiendleko leswi Taka1. Vhiki ra Tisenthara ta Vukorhokeri ta Thusong1.1 Endzeni ka mbangu wa N'hweti ya Vukorhokeri ta Vaaki, Vhiki ra Tisenthara ta Vukorhokeri ta Thusong ra lembe na lembe kusuka hi ti 17 kufika 21 Ndzati 2018 ehansi ka nkongomelo: ""Rhuma Mina: Ku Yisa Vukorhokeri bya Vaaki Evanhwini"", ku nyika pulatifomo yin'wana ku va mfumo wu yisa vukorhokeri bya vaaki evanhwini.1.2 Tisenthara ta Vukorhokeri ta Thusong i tisenthara leti u kumaka vukorhokeri hinkwabyo eka tona ta mfikelelo wa vukorhokeri na vuxokoxoko bya mfumo, naswona Tisenthara ta Vukorhokeri ta Thusong leta 133 leti nga etikweni hinkwaro i tisenthara ta ntshembo, mfikelelo, ndzulamiso, ndzingano na ku havaxerisamatimba eka lava a va siyiwile ehandle eka nkarhi lowu nga hundza eka ntolovelo wa nhluvukiso wa vanhu na ikhonomi.1.3 Mfumo wu le ku vekeleni ka Sisiteme ya Malawulelo ya Layini leyi yi nga ta hunguta nkhuluko wa endlelo ku endla leswaku ku va na ku hunguteka eka nkarhi wo rindzela. Sisiteme leyi yi ta vekeriwa eka tisenthara hinkwato leti nga etikweni hinkwaro hi nkongomiso nakambe eka nkhomaniso wa thekinoloji ya vuxokoxoko na vuhlanganisi (ICT), leyi yi nga mukotisi wa mphakelo wa vukorhokeri.2. Khomferense ya Misava ya Telecom ya ITU ya 20182.1 Khabinete yi amukela Khomferense ya Misava ya Telecom ya Yuniyoni ya Vuhlanganisi bya Tiqingho ya Matiko ya Misava (ITU) ya 2018 eDurban kusuka hi ti 9 kufika 13 Ndzati 2018, ehansi ka nkongomelo: ""Maendlelo Lamantshwa ya Nhluvukiso wa Xidijitali xa Inthanete”. Xiendleko lexi, lexi xi taka eAfrika ro sungula, xi nyika xivandlanene eka vutekaxiave lebyi tlakukeke bya matiko ya Afrika eka ku tiyisa ICT eAfrika tanihi muchayeri wa nhluvukiso na maendlelo lamantshwa.2.2 Khomferense leya lembe na lembe yi tisa ku tlula 9 000 wa varhumiwa kusuka emisaveni hinkwayo, laha varhangeri va mifumo na tiindasitiri va valangaka na ku kuma swivandlanene swa vuvekisi na matirhelo lamanene ya nhluvukiso wa swa vanhu na ikhonomi hi ku tirhisa ICT. Timhakakulu eka nkanelo ti katsa: 5G eka nhluvukiso wa xidijitali xa inthanete, ku tirhisana eka nsirhelelo wa inthanete na data, vukorhokeri bya swa timali bya xidijitali na tisathelayiti eka nhluvukiso wa xidijitali xa inthanete.2.3 Khomferense ya Misava ya Telecom ya ITU ya 2018 yi rhurheriwa hi nkarhi lowu Afrika-Dzonga yi nga eku simekeni ka tiphurojekekulu ta rixaka leti ti katsaka Qhinga ra Mfumo wa Xielekitironiki ra Rixaka leri kongomisaka eka ncinco wa xidijitali wa vukorhokeri bya mfumo na Qhinga ra Nseketelo ra Mabindzu Lamatsongo, ya le Xikarhi na Swibindzwana (SMME) ya ICT ya Rixaka, leri ri lavaka ku khiyinula vuswikoti bya sekitara ya ti-SMME ta ICT ta Afrika-Dzonga. Switirho leswi swi vumba mbangu lowu kotisaka eka ku kula ka sekitara na ku tiyisisa ku yiseka ka yona emahlweni.E. Swihungwana1. Michavelelo1.1 Khabinete yi hundzisa michavelelo ya yona eka:ndyangu lowu nga na gome na vaakandhawu hinkwavo va Yunivhesiti ya Thekinoloji ya Tshwane endzhaku ka rifu ra Katlego Monareng. Khabinete yi kombela leswaku ku va na ku rhula loko vulavisisi bya maphorisa bya ha ya emahlweni ku tiyisisa leswaku wihi kumbe wihi loyi a nga na vutihlamuleri bya rifu ra xitshuketa a langutana na voko ra nawu.ndyangu na vanghana va vanhu va nhungu lava va loveke eka mbhuluko wa le femeni ya switlhavani ya Denel eSomerset West eKapa-Vupeladyambu.varhandziwa va lavaya va loveke eka ndzilo wo dlaya lowu veke kona eka muako lowu avelaniwaka hi tindzawulo ta Mfumo wa Xifundzakulu xa Gauteng ta Rihanyu, Vutshamiso bya Vanhu na Mfumomtirhisano. 2. Vuhoyozeri2.1 Khabinete yi hoyozele vanhu va Zimbabwe eka ku cincela hindlela leyi humeleleke eka mfumo lowuntshwa lowu rhangeriweke hi Phuresidente Emmerson Mnangagwa, loyi a vekiweke exitulwini hi siku ra 26 Mhawuri 2018. Phuresidente Ramaphosa u tikatse na varhangeri va Afrika van’wana eHarare ku hlalela ntirho lowu. Khabinete yi seketela vutiboheleri bya Phuresidente Ramaphosa ku tirhisana swinene na Zimbabwe ku antswisa vuxaka bya matimu, xipolitiki na bya xin'wanamanana, ku ri na ntshikelelo wo kongoma eka ku tiyisa ntirhisano wa swa ikhonomi.2.2 Khabinete yi hoyozela Khansele ya Ndzavisiso wa swa Sayense na Tiindasitiri, naswona ngopfungopfu valavisisi va xisati, eka ndzavisiso wa rihanyu lowu wu endliwaka ku antswisa sisiteme ya nhlayiso wa swa rihanyu ra tiko. Leswi swi katsa: (i) chipi leyi thumbaka vuvabyi bya chukela ku veka tihlo eka mipimo ya chukela engatini hi ku xopela mahefemulelo; (ii) ku tumbuluxiwa ka switsongwatsongwana leswi laviwaka hi miri ku va swi tirhisiwa eka ku andzisiwa ka tihuku to oxiwa, na magetle yo rhurharhurha na abaloni, leswi swi nga ta pfuneta eka ku andzisiwa ka swimakiwa swa swifuwo swo ntumbuluko, leswi nga riki na swilwisaswitsongwatsongwana, tikhemikali na swihlohloteri swa ku kula; (iii) na ndzavisiso wa tisele leti kotaka ku avana hi mixaka yo hambanahambana lowu yaka emahlweni.2.3 Nakambe Khabinete yi hoyozela Dok Evodia Setati, mulavisisinkulu eka Ndzawulo ya Vurimi bya Madiriva na Ntivovhinyo ya Yunivhesiti ya Stellenbosch, loyi a hluleke a kuma Sagwati ra Van'watisayense va Vavasati vo Hlawuleka eka Masagwati ya Vavasati lava nga eka Sayense ya Afrika-Dzonga ya lembe na lembe lama a ya khomeriwile ePolokwane hi siku ra 23 Mhawuri 2018.2.4 Khabinete yi hoyozela Caster Semenya eka matirhelo ya yena yo saseka eka ku hlula mahetelelo ya yena ya Ligi ya Dayimani ya vunharhu eka xiendleko xa 800 wa timitara eSwitzerland.F. Lava thoriwekeLava thoriweke hinkwavo va fanele ku landzelela vutiyisisi bya mithwaso na mbhasiso lowu faneleke.Tat Jacob Ganny Mbele tanihi Xandla xa Mulawuri-Jenerali (DDG): Minongonoko na Tiphurojeke ta Eneji eka DoE.Man Hilda Dikeledi Mhlongo tanihi DDG: Vukorhokeri bya Mafambiselo eka DoE.Valawuri lava nga riki xiphemu xa vurhangerinkulu eka Huvo ya Valawuri va Bangi ya Nhluvukiso wa Misava na Vurimi: Gqwetha Sandra Coetzee (ku thoriwa hi vuntshwa); naMan Mathane Eveline Makgatho.Swivutiso:Man Phumla Williams, Muvulavuleri wo khomela wa KhabineteSelifoni: 083 501 0139"
Xitatimente xa Nhlengeletano ya Khabinete ya 19 Ndzati 2018,20 Sep 2018,https://www.gov.za/speeches/statement-cabinet-meeting-19-september-2018-20-sep-2018-0000,https://www.gov.za/ts/speeches/statement-cabinet-meeting-19-september-2018-20-sep-2018-0000,"Khabinete yi hlangane hi Ravunharhu, 19 Ndzati 2018, eUnion Buildings, ePitori.A. Xiyimo xa Khabinete eka timhakakulu1. Ikhonomi1.1. Khabinete yi amukela vunyikeri lebyi nyikiweke hi mabindzu eka ku hundziseriwa ka tiphurofexinali ta sekitara leyi nga riki ya mfumo ku ya eka mfumo. Leswi swi tumbuluke kusuka eka nhlengeletano yo lulamisela leyi khomiweke hi Phuresidente Cyril Ramaphosa na varhangeri va mabindzu, vayimeri va vuvekisi vo hlawuleka na Pfhumba ra ti-CEO, leyi rhangeleke Samiti ya Mitirho na Khomferense ya Vuvekisi leyi taka.  1.2. Nhlengeletano leyi yi twanane leswaku nhlukelo wa ikhonomi ya Afrika-Dzonga wu koxa ku tirhisiwa ka xihatla ka mpako wa swihlohloteri na mipfuxeto yo tiyisa ku kula leyi tshembisiweke. Swiringanyeto na swona swi kaneriwile ku tumbuluxa pfhumba ra nhluvukiso wa swimakiwakulu leri tswongaka ku tisa timali ta sekitara leyi nga riki ya mfumo na vutivikulu bya mphakelo.2. Pfhumba ra vuvekisi2.1. Nakambe Khabinete yi amukela pfhumba ra vuvekisi ro ya eJapan leri rhangeriweke hi Ndzawulo ya Mabindzu na Vumaki. Pfhumba leri ri lava ku koka US$100 wa tibiliyoni ta nkoka wa vuvekisi eka ikhonomi ya Afrika-Dzonga emalembeni ya ntlhanu lama taka.2.2. Japan ri vile mutirhisani wa vuvekisi wa le ka Xiyimo xa le Henhla xa 10 wa nkarhi wo leha wa Afrika-Dzonga, leri nga na ku tlula 140 wa tikhamphani ta rona ti tirhaka etikweni ra ka hina, leswi swi voniwaka tanihi mbilu ya vuendli ya xifundza eAfrika. Khabinete yi khutaza tikhamphani havumbirhi ku vekisa na ku ndlandlamuka eAfrika-Dzonga.3. Minongonoko ya vuleteri3.1. Khabinete yi amukela nsimeko wa phurojeke ya vuleteri ya R22 wa timiliyoni hi Holobye wa vatirhi, Man Mildred Oliphant, leswi swi nga ta tumbuluxa mitirho eka vuhahisi, vuhlamberi bya xibindzu bya le lwandle na le ka tisekitara ta vurimi. Phurojeke leyi yi le ku endliweni hi xinakulobye na Dok John Langalibalele Dube Institute na Nkwama wa Ndzindzakhombo wa Vamahlalele (UIF), vandla ra Ndzawulo ya Vatirhi. Phurojeke leyi yi ta kongomisa eka khale ka vahoxaxandla eka UIF leswi lahlekeriweke hi mitirho ya vona.3.2. Ntlawa wo sungula wa vavuyeriwa wu katsa 50 wa vahoxaxandla va UIF kusuka eDurban Virginia Airport; 50 kusuka eka phurojeke ya vuhlamberi bya xibindzu bya le lwandle eScottsburg, KwaZulu-Natal, na 100 wa vavasati va le tindhawini ta le matikoxikaya kusuka eka Emadungeni vona va ta leteriwa eka ku vumba bindzunhlanganelo ku rima na ku byala na ku kurisa mihandzu, miroho na ritiyi ku ri hava swinonisi swa tikhemikali, ku katsa na ku phurosesa ka nkhuluko wa nkoka. Mabindzunhlanganelo lama ya sayinile ntwanano na Pick n Pay wa mphakelo wa matsavu na Ndzawulo ya Nhluvukiso wa Vanhu ku kuma matheriyali wa vumaki bya tiyunifomo ta xikolo.4. Timhaka ta Xikaya4.1. Khabinete yi amukela ku pfuriwa ximfumo hi Phuresidente Ramaphosa ka tihofisi letintshwa ta Ndzawulo ya Timhaka ta Xikaya eHluhluwe eKwaZulu-Natal.4.2. Nsimeko lowu ndlandlamukisiweke wa vukorhokeri bya vaaki eka miganga leyi tsan'wiweke wu tirha xiavekulu eka ku kotisa na ku tiyisa xidemokirasi na  vululami bya vaaki. Leswi swi vumba xiphemu xa vutiboheleri bya mfumo eka ku tisa vukorhokeri ekusuhi na vanhu.5. Nongonoko wa Ndzhurho wa Xidijiti wa Vuhaxi5.1. Khabinete ya enerisiwa hi ndzima leyi khatsiweke eka ndzhurho wa tiko kusuka eka analogo kuya eka xidijiti. Tanihi xiphemu xa swiendleko swo lulamisela kufika hi N'wendzamhala 2018 eka ku Timiwa ka Analago ya Free State, xihundzisi xo sungula eka Senekal eFree State xi ta timiwa hi siku ra 20 Ndzati 2018.  Leswi swi fambisana na vutiboheleri lebyi twananiweke na Yuniyoni ya Vuhlanganisi bya Tiqingho ya Matiko ya Misava.5.2. Pfhumba ra vuhlanganisi ri le ku endlekeni ku tiyisisa leswaku miti hinkwayo yi lunghekile ku va ku timiwa. Miti leyi nga na tithelevhixini ta analogo (TV) leyi lavaka ku xava tithelevhixini letintshwa yi tsundzuxiwa ku hlawula letiya ti nga na chunara ya xidijiti lexi pfanganisiweke. Miti leyi nga na malinghena ya le henhla ka mpimo wa masungulo wa R3 200 hi n'hweti yi nga hlawula ku xava thelevhixini ya xidijiti lexi pfanganisiweke leyintshwa leyi nga na dikhoda ya TV ya le Misaveni ya Xidijiti, leyi kumekaka emavhengeleni lamakulu.  6. Ku hungutiwa ka vatirhi6.1. Hi ku fambisana na xikombelo xa Phuresidente Ramaphosa xa ku yimisiwa nkarhinyana ka ku hungutiwa ka mitirho loku vangiweke hi swiyimo swa ikhonomi etikweni, Khabinete yi tshikelela xikombelo xa yona eka vathori leswaku ku hungutiwa ka vatirhi swi fanele ku va xiendliwa xo hetela, na leswaku tindlela tin'wana leti kumekaka na ku va ta maendlelo lamantshwa ku sivela tihakelo ti valangiwaka swinenene ku hlayisa mitirho.7. Tinhlayohlayo ta vugevenga7.1. Khabinete yi amukela mphalalo hi Ntlawa wa Vululami, Nsivelo wa Vugevenga na Nsirhelelo ku vulavurisana hi ku hatlisa hi qhinga ro angarhela ku tirhana na swiphiqo swo hambanahambana leswi tumbulukaka eka tinhlayohlayo ta vugevenga leta ha ku humesiwaka ku nga ri khale.7.2. Leti ti katsa Samiti ya Rixaka eka Nsivelo wa Vugevenga na Madzolonga leya ha ku khomiwaka ehansi ka nkongomelo ""Ku aka miganga yo hlayiseka swinene hi ku tirhisa endlelo leri pfanganisiweke, ro hluvukisa eka nsivelo wa vugevenga na madzolonga"", leri ri hluvukiseke xivono xa nhlanganelo eka vuhlayiseki tanihi vutihlamuleri bya nhlanganelo, na ku nyika pulatifomo eka vakhomaxiavenkulu na vativinkulu ku vulavurisana hi nsimeko lowu tirhaka kahle wa Mpfapfarhuto wa Tirhele na   Vuhlayiseki na Nsirhelelo 2016 eka tisekitara hinkwato.8. Timhangu ta madzolonga8.1. Khabinete yi khumbeka swinene hi mpimo wa madzolonga erixakeni ra hina naswona yi kombela tisekitara hinkwato, vaakandhawu na tiejensi ta nsindziso wa nawu ku tirhisana na ku tiyisisa leswaku swikolo na swivandla swa vaaki swi hlayisekile na ku sirheleleka.8.2. Swiendlo swa madzolonga leswi tumbulukeke eka swiphemu swo tala swa tiko a swi amukeleki naswona swi hambana na Vumbiwa ra hina. Khabinete yi hoyozela Vukorhokeri bya  Maphorisa ya Afrika-Dzonga eka miangulo ya xihatla eka ku khoma lava ehleketeleriwaka ku va va khumbeka eka madzolonga ya vaaki na ku va va ri na nhundzu leyi ehleketeriwaka ku va yo yiviwa.9. Ntungu wa Tlilebisiyela9.1. Khabinete yi hundzisa michavelelo eka mindyangu ya tsevu wa tincece leti ti loveke endzhaku ka ntungu wa nyumoniya ya Tlilebisiyela eXibedhlele xa Thelle Mogoerane eVosloorus.9.2. Ntungu lowu eka nkarhi wa sweswi wu le hansi ka vulawuri. Holobye wa Rihanyu, Dok Aaron Motsoaledi, se u tivisile ku hundziseriwa ka tincece na vamana wa tona eXibedhlele xa Vana xa Nelson Mandela na Xibedhlele xa Dyondzo xa Joni xa Charlotte Maxeke hi ku landzelelana.9.3. Leswi swi nyika Ndzawulo ya Rihanyu ya xifundzakulu xivandlanene xa ku khulela na herisa nthyakiso wa mbangu, na ku tlhela yi tirhana na swiphiqo leswi nga na xivumbeko, ku ri hava ku kanganyiseka.B. Swiboho10. Mpako wa swihlohloteriKhabinete yi kanerile na ku pasisa mpako wa swihlohloteri lowu ringanyetiweke lowu ringanyetaka magoza ya ku pfuxelela ikhonomi ya hina kusuka eka tiphotifoliyo leti fambelanaka to tala. Ku nyika vuxokoxoko eka swihangalasamahungu loku rhangeriwaka hi Phuresidente Ramaphosa ku ta khomiwa hi Ravuntlhanu 21 Ndzati ku nyika mpako lowu.11. Mipfuxeto leyi fambelanaka na VISANakambe Khabinete yi kume xiviko xa nhlanganelo kusuka eka Vaholobye va Timhaka ta Xikaya na Vupfhumba hi ku landzelelana, eka mipfuxeto leyi fambelanaka na tivhisa yo tala leyi yi nga ta olovisela swinene vapfhumba, van'wamabindzu na swidyondzeki ku ta eAfrika-Dzonga.Mipfuxeto leyi yi katsa mihundzuluxo eka swinawana leswi tirhaka eka swihlangi swa vahlapfa leswi tekaka rendzo ku ta eAfrika-Dzonga, leyi yi nga ta gazetiwa hi Nhlangula. Mikanerisano eka mipfumelelo ya tivhisa na ku vevukisiwa ka swilaveko swa tivhisa eka matiko yo karhi na yona ya karhi ya hetisisiwa.  Vuxokoxoko byin'wana byi ta tivisiwa vhiki reri.C. Milawumbisi12. Khabinete yi pasise Milawumbisi leyi landzelaka leswaku vaaki va nyika mavonelo:12.1. Nawumbisi wa Ndzhundzhuluxo wa Ndzingano wa ku Thoriwa wa 2017. Mihundzuluxo leyi yi lavaka ku tiyisa tindlela ta vulandzelelanawu naswona yi ta pfumelela ku simekiwa ka mipakaniso ya tinomboro to kongoma ta sekitara ya ndzingano wa ku thoriwa. Holobye wa Vatirhi, hi ku pfumelelana na vakhomaxiave va sekitara leyi, u ta kota ku simeka mipakaniso ya tinomboro to kongoma ta sekitara ya ndzingano wa ku thoriwa.12.2. Nawumbisi wa Ndzhundzhuluxo wa Milawu ya Sekitara ya swa Timali wa 2018: Mihundzuluxo leyi yi lava ku tiyisa milulamiso ya vulanguteri bya tibangi, ku katsa na tibangi ta ku vuyerisa matlhelo hinkwawo na ta ntirhisano, na leti nga riki tibangi. Ku cinca ku ta tiyisisa leswaku loko mihlangano leya swa timali yi tshuka yi hlangana na ku tikeriwa, yi kota ku pfuniwa hi ndlela leyi sirhelelaka vadipoziti lava nga sirhelelekangiki hi ku kanganyiseka ka mpimohansi eka sisiteme ya swa timali na ikhonomi hi ku angarhela.D. Swiendleko leswi Taka13. Siku ra Ndzhaka  13.1. Ntlangelo wa Siku ra Ndzhaka ra Rixaka ra 2018 ehansi ka nkongomelo: “Lembe ra Nelson Mandela: Ku antswisa ncinco wa mbangu wa ndzhaka ya Afrika-Dzonga"", wu ta va kona eRivaleni ra mitlangu ra Riverview eKokstad, KwaZulu-Natal. Leswi i xiphemu xa nongonoko wa n'hweti hinkwayo wa migingiriko leyi nga ta tirhana na swiphiqo swa ncinco, nkondletelo na nhlayiso wa ndzhaka yo fuwa na ku hambanahambana ya Afrika-Dzonga, vutitivisi bya rixaka, ku akiwa ka tiko na nkhomano wa vaaki.13.2. Ntlangelo wa Siku ra Rixaka wu xixima Adam Kok na vaakandhawu va Griqua eka xitiyanhlana xa vona, vutiyimiseri na nkondzelelo wa vona eka ku sihalala ku tekeriwa ndhawu hi vakoloni.13.3. Khabinete yi kombela vaaki ku tlangela vun'we bya vona eka ku hambanahambana tanihiloko hi tirhisana ku aka tiko laha vanhu va rona hinkwavo va hlayisanaka na ku xiximana.14. Huvo yo Angarhela ya Nhlangano wa Matiko (UNGA)14.1. Eka ku hoxa xandla eka malembexidzana ya khale ka Phuresidente Nelson Mandela, UNGA hi siku ra 24 Ndzati 2018 yi ta khoma nhlengeletano ya swirho hinkwaswo ya levhele ya le henhlahenhla eka ku rhula ka misava hinkwayo leyi tivekaka tanihi Samiti ya ku Rhula ya Nelson Mandela, hi ku xixima malembexidzana ya ku velekiwa ka Madiba.14.2. Nhlengeletano leya swirho hinkwaswo yi kunguhatiwile ku amukela ntwanano wa xipolitiki lowu ku kanerisaniweke hawona hi Matiko lama nga Swirho swa UNGA. Leswi swi ta endzhaku ka mipfumelelano hi Vayimeri va Nkarhi Hinkwawo va Afrika-Dzonga na Ireland, lava tirhaka tanihi vafambisikulobye, na mifumo eka vundzeni bya ntwanano lowu.  Phuresidente Ramaphosa u tlhela a languteriwa ku teka xiave eka Nhlengeletano ya Levhele ya le Henhlahenhla ya UN eka TB hi siku ra 26 Ndzati 2018. TB i vuvabyi lebyikulu eAfrika naswona man'wana ya matiko lama nga na ndzhwalo wa TB ya le henhla ya misava ya kumeka eka tikokulu leri.E. Swihungwana15. MichaveleloKhabinete yi rhumela michavelelo ya yona eka mindyangu leyi lahlekeriweke hi varhandziwa va yona eka ku diba ka bazi loku humeleleke eka N1-25 ekusuhi na Tobias eka Xifundza xa Masipala wa Waterberg eLimpopo. Nakambe Khabinete yi navelela lava vavisekeke ku hola hi ku hatlisa.16. VuhoyozeriKhabinete yi hoyozela Holobye wa Nhluvukiso wa Mabindzu Lamatsongo, Mnn Lindiwe Zulu, ku va a amukeriwile eka levhele ya le henhlahenhla ya Risiva ra Rio Branco (Ordem de Rio Branco), and the Grand Cross kusuka eka Mfumo wa Brazil.Leswi i ku tekela enhlokweni matshalatshala lama yaka emahlweni ya Holobye ku tiyisa vuxaka bya matiko lamambirhi exikarhi ka Brazil na Afrika-Dzonga. Risima lero xixima ra Brazil ri nyikiwa lavaya va tihlawulekiseke hi swendlo swa vukorhokeri bya kahle swinene na vunene bya vaaki. Holobye Zulu a ri Muyimeri wa Tiko wa Afrika-Dzonga eka Brazil exikarhi ka 2004 na 2008.F. Lava thoriwekeLava thoriweke hinkwavo va fanele ku landzelela vutiyisisi bya mithwaso na mbhasiso lowu faneleke.17. Huvo ya Rand Water:a. Adv Faith Matshidiso Hashatse (Mutshamaxitulu);b. Man Massacha Khulekelwe Glynnis Mbonambi (Xandla xa Mutshamaxitulu);c. Tat LL Makibinyane;d. Man Phindile Sweetness Mbanjwa;e. Tat Ahmed Mohammed Pandor;f. Tat Mahlatse Martha Kabi;g. Tat Mankone Ntsaba;h. Tat Nomsa Georgina Mbileni;i. Tat Protas Thamsanqa Phili;j. Man Sophie Fende Molokoane;k. Man Savannah Nonhlanhla Maziya; nal. Tat Ramateu Johannes Monyokolo.18. Tat Percival Sechemane tanihi Muofisirinkulu wa Vurhangerinkulu wa Vulawuri bya Trans-Caledon Tunnel Authority.Swivutiso:Man Phumla Williams – Muvulavuri wo khomela wa KhabineteSelifoni: 083 501 1039"
Xitatimente xa Nhlengeletano ya Khabinete ya ti 10 Nhlangula 2018,11 Oct 2018,https://www.gov.za/speeches/statement-cabinet-meeting-10-october-2018-11-oct-2018-0000,https://www.gov.za/ts/speeches/statement-cabinet-meeting-10-october-2018-11-oct-2018-0000,"Khabinete yi hlanganile hi Ravunharhu, ti 10 Nhlangula 2018 eTuynhuys eKapa.A. Xiyimo xa Khabinete eka timhakakulu1. Ikhonomi na pfhumba ra  vuvekisi1.1. Khabinete yi amukela ku nghenelela loku tirhisekaka ko fana na ku tiyimisela ku xava swimakiwa leswi endliweke endzeni ka tiko, endlelo ro tika swinene ro tlakusa ku rhumela nhundzu ematikweni mambe, ku nghenelela eka migingiriko yo yisa swimakiwa swa vurimi eka vaxavi na nseketelo wa mabindzu lamatsongo na ya le xikarhi. Switiviso leswi swi hume eka Samiti ya Mitirho ya masiku mambirhi leya ha ku vaka kona, leyi a yi khomeriwe ehansi ka Huvo ya Vatirhi na  Nhluvukiso wa swa Ikhonomi ya Rixaka.1.2. Mbuyelo wa Samiti ya Mitirho wu ta endzhaku ka ku tivisiwa ka Kungu ro Vuyisela na Nhlohlotelo wa swa Ikhonomi, leri lavaka ku tlherisela ku kula ka ikhonomi na ku tumbuluxa mitirho leyi lavekaka swinene. Tsalwa ra milawu ya swa Migodi lerintshwa leri nga fikisiwa emakumu hi ku tihlanganisa na indhasitiri ya swa migodi, vatirhi, miganga leyi khumbekaka na vanhu lava nga na xiave van’wana – ri swi veka erivaleni nkoka wa ku kula, ku yisa emahlweni nkarhi wo leha na ncico.1.3. Khabinete yi rhamba vanhu hinkwavo lava nga na xiave ku hlayisisa Tsalwa ra Milawu ya swa Migodi ku endlela leswaku ku fikisiwa emakumu na ku endla leswaku ku va na ntshamiseko eka sekitara ya swa migodi.2. Hofisi ya Timhaka ta Xikaya ya le Kokstad na ku nyikiwa ka mapapila ya vun’wini bya tindlu2.1. Khabinete yi tikatsa na Phuresidente Cyril Ramaphosa eku ndhundhuzeleni Ndzawulo ya Timhaka ta Xikaya ku va yi pfule hi ku humelela hofisi ya yona ya le Kokstad eKwaZulu-Natal. Phuresidente u pfule hofisi ya Timhaka ta Xikaya tanihi xiphemu xa nongonoko wa mfumo wo ndlandlamuxa tindhawu to nyika vukorhokeri ta Ndzawulo ya Timhaka ta Xikaya ku fikelela swilaveko swa vaaki swa mapasi ya makhadi na matsalwa man’wana.2.2. Ku tatisela kwalaho, Phuresidente Ramaphosa u nyike ku tlula 443 wa mapapila ya vun’wini bya tindlu eka vavuyeriwa va Phurojeke ya swa Tindlu ya Franklin. Lexi i xiphemu xa nongonoko wo tlherisela ku tiyisisa leswaku vavuyeriwa va kuma ku vuyeriwa hi ku hetiseka ko va vini va tindlu naswona va kota ku fikelela makete ya swa tindlu ya ximfumo.2.3. Khabinete yi tlhela yi tirhisa xivandlanene lexi ku khutaza swinene vaakatiko ku ya teka mapasi ya vona hi xihatla loko va kume xitiviso xo ya teka.3. Ntwanano lowu fikeleriweke hi mayelana na swihondzo3.1. Khabinete yi amukela ntwanano lowu fikeleriweke eka mhaka leyi khumbaka Xirhambo xo Endla Xikombelo xa maavelo ya swihondzo leswi laviwaka swinene. Leswi swi nyika ku tshemba eka pholisi eka sekitara ya vuhlanganisi bya thekinoloji na mahungu (ICT).3.2. Ntwanano lowu fikeleriweke wu fambisana na xirhambo xa Phuresidente Ramaphosa xo ta na phurosese ya maavelo ya tilayisense ta swihondzo swa rhadiyo leti laviwaka swinene.3.3. Loko ku tlhela ku hoxiwa xandla eka matirhiselo ya Pholisi ya Mpfapfarhuto wa tirhele ya ICT leyi Pfanganisiweke ya Rixaka, mavandla lama nga na ku tsakela ya na ku fikela ti 8 Hukuri 2018 ku nyika mavonelo lama tsariweke hi mayelana na pholisi leyi ringanyetiweke na tlhelo leri pholisi yi ri tekaka eka mfumo.4. Mabindzu lamatsongo ya vunjoveri yo sungula ya Afrika-Dzonga4.1. Khabinete yi amukela mabindzu lamatsongo yo sungula ya Afrika-Dzonga eka sekitara ya vunjoveri lama ku nga mabindzu ya le Port Nolloth na Hondeklipbaai eKapa-N’walungu, lama simekiweke hi Holobye wa Vurimi, Swihlahla na Vunjoveri, Tat Senzeni Zokwana.4.2. Ku simekiwa ku fungha matirhiselo ya pholisi ya vunjoveri lebyitsongo. Timfanelo to njovela ti nyika xindzhuti eka vanjoveri va tinhlampfi va laha ndzeni ka tiko, lava a va njovela swi nga ri enawini, laha sweswi va sirheleriweke ro sungula.4.3. Miganga leyimbirhi ya swa vunjoveri lebyitsongo yi nga ta vuyeriwa kusuka eka pholisi leyi yi kume vuleteri bya masungulo hi mayelana na mabindzu naswona yi pfuniwe ku tsarisa mabindzu ya yona hi xikongomelo xo endla xikombelo xa timfanelo to njovela xa malembe ya 15.5. Nguva ya xibalo5.1. Khabinete yi bumabumela kwalomu ka timiliyoni tinharhu ta vahakeri va swibalo lava tlheriseke swibalo swa vona laha ku tlula hafu ya vona va tlheriseke hi ku tirhisa Inthanete. Hi ti 31 Nhlangula, nguva ya xibalo ya 2018 ya pfala eka vahakeri va swibalo lava holaka miholo lava hakelaka xibalo kan’we hi lembe na le ka vahakeri va xibalo lava handle ka miholo, va endlaka mali hi tindlela tin’wana lava hakelaka kambirhi hi lembe lava hlawulaka ku ya tlherisa xibalo eka rhavi ra Vukorhokeri bya Swibalo swa Afrika-Dzonga. Vahakeri va swibalo lava handle ka miholo, va endlaka mali hi tindlela tin’wana lava hakelaka kambirhi hi lembe lava hlawulaka ku tlherisa swibalo swa vona hi ku tirhisa Inthanete va nyikiwa kufikela ti 31 Sunguti 2019 ku endla tano.5.2. Ku hlengeletiwa ka xibalo hi ndlela ya kahle na vuswikoti swi tiyisisa leswaku ku va na ku yima kahle ka nkwama wa tiko, naswona ku tlherisiwa ka xibalo hi nkarhi na hi nkahoxeko swi tiyisisa leswaku vahakeri va xibalo va landzelelaka. Mali leyi hlengeletiweke hi swibalo yi pfuna mfumo ku pfuna tiphurojeke ta mphakelo wa vukorhokeri ta tiko hi swa timali na minongonoko yin’wana ya nhluvukiso ikhonomi ya vanhu.6. Ku hakeriwa ka midende ya vaakatiko6.1. Khabinete yi hlamuseriwe hi Komiti ya Vaholobye: Midende ya Vaakatiko leyi fambisiwaka hi Holobye Nkosazana Dlamini-Zuma. Kusukela hi ti1 Nhlangula 2018, ku tlula 10 wa timiliyoni ta vahori va midende va hakeriwile hi ku tirhisa yin’wana na yin’wana ya tipulatifomo leti – Poso ya Afrika-Dzonga (SAPO)/Postbank; Bangi ya Grindrod xikan’we na mavhengele yo xavisa yo fana na Boxer, Shoprite na Pick n Pay.6.2. Mfumo wu swi kotile ku rhurhisela ku hakeriwa ka midende ya vaakatiko ku suka eka Cash Paymaster Services (CPS) tanihilaha swi lerisiweke hakona hi Vuahluri bya Khoto ya Vumbiwa. Vavuyeriwa va mali ya midende hinkwavo lavaa va hakeriwaka hi CPS va rhurhisiwile naswona CPS yi tivisiwile hi ku herisiwa ka kontiraka ya yona hi ti 30 Ndzati 2018.6.3. Khabinete yi tata ku khensa ka yona eka ntirho wo  langutela lowu tirhiweke kahle lowu a wu rhangeriwile hi Komiti ya Vaholobye lowu seketeriweke hi Ntlawa wa Ntirho wa Xithekiniki Vafambisijenerali. Yi tlhela yi tata ku khensa ka yona eka ntirho wa vatirhi vo huma eka SAPO, Ejensi ya swa Midende ya Vaakatiko ya Afrika-Dzonga (Sassa) na, tindzawulo ta Nhluvukiso wa Vaaki; Vukorhokeri bya Tiposo na Vuhlanganisi bya Tinqingho, Nkunguhato, Nandzeleriso na Nhlahluvo; Vutameri bya Nkwama wa Tiko; Vukorhokeri bya Maphorisa ya Afrika-Dzonga na GCIS.6.4. Khabinete yi khensa vavuyeriwa va midende hinkwavo eka ntirhisano wa vona hi nkarhi wa ku cinca loku.7. Ku tlangeriwa ka dzana ra malembe ya Albertina Sisulu7.1. Khabinete yi hlamuseriwile hi malunghiselo yo tlangela lembexidzana ra Manana Albertina Sisulu loku nga ta va kona hi n’hweti ya ku velekiwa ka yena, nhlangula. Manana Sisulu u velekiwe hi ti 21 Nhlangula 1918, naswona Mutshamaxitulu wa IMC wa Ku Tlangela Lembexidzana, Holobye Jeff Radebe u kona laha ku andlala migingiriko leyi taka leyi fambelanaka na ku tlangeriwa ka lembexidzana.8. Ku gweviwa ka tatana wa le Springs8.1. Khabinete yi amukela ku gweviwa ka wanuna wa muxanisi loyi a tiviwa swinene tanihi Xihovori xa le Springs. U gweviwe kufikela eka malembe ya 35 ekhotsweni eka ku ringeta ku dlaya n’wana wa yena wa jaha, ku xanisa n’wana na ku tsan’wa, xikan’we na ku tirhisa na ku xavisa swidzidziharisi. Madzolonga lama simekiweke eka rimbewu ma ha ri ntlhontlho lowukulu emigangeni ya hina,tanihilaha swi tikombeke hakona hi mpfinyo lowu wa ha ku vaka kona wa n’wana lontsongo evhengeleni ro xavisa swakudya leswi swekiweke na ku dyela ra Dros eSilverton. 8.2. Khabinete yi tshikelela xirhambo xa minhlangano ya nsindziso wa nawu ku tirha hi matimba swinene eka ku gweva vaendlamilandzu va vugevenga lebyi byo chavisa. Yi tlhela yi rhamba hinkwerhu ka hina ku tirhisana eka ku herisa ku tluriwa ka timfanelo ta vana na swirho leswi nga sirhelelekangiki swinene swa vaakatiko va hina.9. Ku kombisa ku vilela ka le Westbury9.1. Khabinete yi amukela ku nghenelela ka Holobye wa Maphorisa Bheki Cele eWestbury, loku nga xiphemu xa qhinga ro angarhela ro lwisana na ntungu wa swidzidziharisi na madzolonga lama fambelanaka na mitlawa ya vugevenga eka ndhawu yoleyo.9.2. Ku nghenelela ku katsa ku rhumeriwa ka Ntlawa wa Qhinga ro Angula (Tactical Response Team, va tlhela va tiveka tanihi Mabereta) na vukona bya maphorisa lebyi vonakaka swinene. Xa nkoka swinene, hi leswaku ku ta tlhela ku va na vulavisisi bya swihehlo swa vukungundzwana eka Xitichi xa Maphorisa xa le Westbury.9.3. Khabinete yi rhamba vaakatiko va le Westbury na vaaki hinkwavo ku tirhisana na maphorisa ku vona leswaku hi herisa migingiriko ya vugevenga, swidzidziharisi na mitlawa ya swigevenga eka tindhawu ta vona to hambanahambana.10. Vugevenga10.1. Khabinete yi bumabumela tiejensi to sindzisa ku landzeleriwa ka nawu eka ku endla vulavisisi bya xiyimo xa le henhla lebyi fambelanaka na timhangu ta le timolo, mavhengele yo xavisa na tikereke ta MaIslam lebyi nga endla leswaku ku khomiwa vaehleketeriwa va khumekaye. A byi katsa Ntlawa wa Vululami, Nsivelo wa Vugevenga na Vusirheleri. Vaehleketeleriwa vanharhu va khomiwile hi mayelana na swibuluki eka ndhawu ya le Durban, ku katsa na Kereke ya MaIslam ya le Verulam. Vaehleketeleriwa hinkwavo va languteriwa ku langutana na swihehlo leswi katsaka ku dlaya na ku ringeta ku dlaya na tlula Nawu wa Swibuluki.10.2. Khabinete yi tshembisa MaAfrika-Dzonga leswaku ku lwisana na vugevenga i xirhangana xa le henhla na leswaku mfumo wu ta ya emahlweni wu teka magoza lama faneleke ku vona leswaku ku na mbangu lowu hlayisekeke na ku sirheleleka eka vatshami hinkwavo va Afrika-Dzonga.11. Ku cinciwa ka vito: Makhanda11.1. Khabinete yi amukela ku cinciwa ka vito ra Grahamstown ri va Makhanda eKapa-Vuxa, hi ku xixima muphurofeta, mufilosofa na nhenha ya nyimpi ya Muqhoza leyi nga lwa na xikoloni.11.2. Ku cinca i xiphemu xa nkoka xa rendzo ra hina ra xidemokirasi naswona ku ta pfuneta ku tlakusa vun’we bya vaaki hi lakukulu na ku aka ku tlangela ko enta ka ku avelana ka matimu ya hinaB. Swiboho swa KhabineteKhabinete yi pasise modlolo wo korhokela lowu pfuxetiweke eka nsimeko wa Phurojeke ya Ndzhurho wa Vuhaxi byi ya eka Dijitali. Modlolo lowu wu amukela endlelo leri fambisiwaka hi makete/vuxavisi hi ku tirhisana swin’we na vutirhisani na sekitara leyi nga riki ya mfumo na indhasitiri. Hi endlelo leri, mfumo wu nge he khumbeki eka nkumo wa Xibokisana xa Vuhaxi bya Mahungu vuhlayiselanhundzu, ku tleketliwa na ku nghenisiwa ka switirhisiwa.Leswi swi nyika Afrika-Dzonga nhluvukiso wo ya emakumu ka phurojeke hi ndlela leyi nghenisaka hinkwavo, yo kala yi nga durhi na ku koteka, naswona sweswo swi hungutaka nxungeto eka mfumo. Leswi swi ta susumeta ndzhurhiso wa ku vona ka dijitali ku ya eka 85% ya masungulo na ku yisa emahlweni, ku ya eka ku timiwa ka vuhaxi hinkwabyo bya analogo.Khabinete yi pasise Tsalwa ra Nkoka wa Swo Fana swa Afrika-Dzonga leri nga ta yisiwa eka Nhlangano wa Matiko (UN). Tsalwa ri nyika nhluvukiso lowu nga na mahungu ya ntolovelo, ya ntiyiso na ku va ya muxaka wa tinhlayo eka ku landzelela ka Afrika-Dzonga eka mfanelo leyi fambisanaka na ku sayiniwa na mitwanano ya kaye ya UN.C. Swiendleko leswi takaXitatimente xa Pholisi ya Mpimanyeto wa Theme ya le Xikarhi (MTBPS)Holobye wa Timali Tito Mboweni u ta andlala Xitatimente xa Pholisi ya Mpimanyeto wa Theme ya le Xikarhi (MTBPS) hi Ravunharhu, 24 Nhlangula 2018, lexi nga ta humesela erivaleni cincacinco eka mpimanyeto wa rixaka ku tiyisisa leswaku ku va na ntshamiseko wa swa timali ta tiko.N’hweti ya swa VutleketliNongonoko wa lembe leri wa N’hweti ya Vutleketli wu ta tshikelela nkoka wa switirhisiwankulu swa vutleketli swo fana na tisekitara ta swa malwandle, vuhahisi, swiporo na magondzo tanihi swipfuneti swa ku kula ka ikhonomi.Khabinete yi rhamba vaaki ku tirhisa vutleketli bya mani na mani na ku tirhisa hi nkhinkhi mapfhumba ya vuhlayiseki bya le magondzweni lembe hinkwaro. A hi tirhiseni n’hweti leyi ku tlangela na ku vuyisa ntolovelo wo famba swin’we emimovheni loko hi ya entirhweni ku hunguta ntlimbano wa mimovha emagondzweni ya hina. Vuhlayiseki bya gondzo emagondzweni ya hina byi tshama bya ha ri ntlhontlho, naswona vachayeri na van’wamilenge va fanele va tirhisa magondzo ya mani na mani hi vutihlamuleri.D. SwihungwanaVuhoyozeriThelesikopu ya rhadiyo ya Afrika-Dzonga, MeerKat yi ta joyina Breakthrough Listen,  pfhumba ra matiko ya misava leri lavaka mikombeto ya vutomi bya vutlhari emisaveni. Leswi swi kombisa vutivi na switirhisiwankulu swa hina leswi tekeriwaka enhlokweni hi matiko ya misava. Thelesikopu ya rhadiyo ya MeerKat ya Afrika-Dzonga leyi nga na 64 wa tidishi, leyi simekiweke hi Mawuwana lembe leri, i thelesikopu yo nyenyela swinene ya muxaka wa yona yi ri yoxe emisaveni.Khabinete yi hoyozela ntlawa wa valavisisi vo huma eYunivhesiti ya Wits lava nga endla hundziso wa xivindzi wa matimu na ku humelela ku suka eka manana loyi a nga na HIV ku ya eka n’wana wa yena loyi a nga hava HIV. Ntlawa wa vadokodela lowu a wu katsa Phurofesa Jean Botha, Dok Francesca Conradie, Dok Harriet Etheredge, Dok June Fabian na Phurofesa Caroline Tiemessen.Khabinete yi hoyozela vanhu va le Equatorial Guinea eka ku tlangela ka vona ka malembe ya 50 ya ntshuxeko. Afrika-Dzonga yi ve na vuxaka bya xidipulomatiki byo hetiseka na Rhiphabliki ra Equatorial Guinea kusukela hi ti 5 Mudyaxihi 1993.Michavelelo Khabinete yi yisa ku chavelela ka yona eka ndyangu, vanghana na vatirhikulobye va Holobye wa Timhaka ta Mbangu Boma Edna Molewa. Holobye Molewa u tihumelerise erivaleni hi tindlela to tala ta vuswikoti na swivangelo swo karhi, kusuka eka ku hoxa xandla ka yena ku lwela ntshuxeko wa hina na ku lwela ndzingano wa vamanana eka rixaka ra hina. U tlhele a va nghwazi ya rixaka na ya matiko ya misava eka ku xiximeka eka swa mbangu ka pulanete leyi nga ta va kona nkarhi wo leha leyi ku nga ta avelaniwa hayona na ku rhandziwa vanhu hinkwavo.Khabinete yi yisa ku chavelela ka yona eka mfumo na vanhu va le Indonesia. Mfumo se wu tibohe nseketelo wa wona, laha swi faneleke, naswona Khabinete yi ndhundhuzela vatirhi vo pfuneta va Afrika-Dzonga lava nga va na xiave eka matshalatshala yo pfuneta eka Xihlala xa Sulawesi xa le Indonesia, lexi xi hlaseriweke hi ku ninginika ka misava na tsunami.Khabinete yi yisa ku chavelela ka yona eka mindyangu na vatirhikulobye va Manana Rowena Baird loyi a hundzeke emisaveni vhiki leri. Man Baird a ri muteki wa mahungu ya rhadiyo wa ndhuma na ku va  munhu wa ndhuma swinene.E. Ku thoriwaLava thoriweke hinkwavo va fanele ku landzelela vutiyisisi bya mitshwaso na mbhasiso lowu faneleke.Khomixini ya Vulawuri ya Bindzu ra Matiko ya Misava:Dok F Ismail (Mutshamaxitulu);Tat B Mokgatle;Man T van Meelis;Tat ED Vlok;Man P Mbiko;Tat JC de Beer;Man VNN Ncwaiba;Tat W Sihlobo; naMan AV Hlatshwayo.Swivutiso:Man Phumla Williams – Muvulavuri wo khomela wa KhabineteSelifoni: 083 501 1039"
Xitatimente xa Nhlengeletano ya Khabinete ya 24 Nhlangula 2018,25 Oct 2018,https://www.gov.za/speeches/statement-cabinet-meeting-24-october-2018-25-oct-2018-0000,https://www.gov.za/ts/speeches/xitatimente-xa-nhlengeletano-ya-khabinete-ya-24-nhlangula-2018-25-oct-2018-0000,"Khabinete yi hlangane hi Ravunharhu, 24 Nhlangula 2018 eTuynhuys eKapa.A. Xiyimo xa Khabinete eka timhakakulu1. Xitatimente xa Pholisi ya Mpimanyeto wa le Xikarhi ka Theme (MTBPS)1.1 Khabinete yi amukela MTBPS yo sungulasungula hi Holobye wa Timali Tito Mboweni, leyi simekiweke ehenhla ka nkholwo wo tiya leswaku Afrika-Dzonga yi nga pfuxiwa hi vuntshwa.1.2 MTBPS ya 2018 yi kombisa swihlawuriwa swo tika swa ikhonomi na nkwama wa timali wa mfumo leswi langutaneke na mfumo eka malembe manharhu lama landzelaka. Ku kula ka ikhonomi ka 2018 ku pfuxetiwile kuya ehansi kusuka eka 1.5% kufika eka 0.7%, naswona mbangu wa misava hinkwayo wu ta tama wa ha ri na mitlhontlho eka tiikhonomi ta timakete leta ha tumbulukaka. MTBPS 2018 yi humelerisa xihlohloteri xa ku kula ka ikhonomi xa Phuresidente na pulani ya ku hlukela, leswi swi nga ta seketeriwa hi ntshamiseko wa nkwama wa timali wa mfumo na wa timali.1.3 Mfumo wu tama wa ha tibohile eka ku yiseka emahlweni ka swa nkwama wa timali wa mfumo, kambe ku vile na ku rheta kusukela loko ku andlariwile Mpimanyeto wa 2018 nan’waka. Mfumo wu tama wa ha tibohile ku tshamisekisa na ku hunguta xikweleti. Ehenhla ka xiyimo xa mbangu wo tika wa ikhonomi na nkwama wa timali wa mfumo, ku aviwa loku ringanyetiwaka ka xibalo ku ya emahlweni ku rhangise minongonoko yo tirhisa mali leyi seketelaka dyondzo ya masungulo, rihanyu, ku hanya kahle ka vaaki, mati, nkululo na vukorhokeri bya gezi.2. Samiti ya swa Rihanyu ya Phuresidente2.1 Khabinete yi amukela mivuyelo ya Samiti ya swa Rihanyu ya Phuresidente leyi yi nga na xikongomelo xa ku tirhana na mitlhontlho yo hambanahambana leyi langutaneke na sisiteme ya swa rihanyu ra vaaki. Mivuyelo yi ta tiyisa ku lulamiseriwa ka ntirhiso wa Ndzindzakhombo wa swa Rihanyu wa Rixaka.3. Mpfuxeto wa misava3.1 Khabinete yi amukela ntirho lowu fananaka wa minongonoko ya mpfuxeto wa misava na ntlheriso wa timfanelo lowu lulamisaka nkavululami wa karhi lowu nga hundza na ku pfuna ku kurisa ikhonomi.3.2 Phuresidente Cyril Ramaphosa u rhangele ntirho wa ntlheriso wa timfanelo ta misava, laha kutlula 4 586 wa tihekitara ta misava ti nyikiweke muganga wa KwaMkhwanazi eEmpangeni, KwaZulu-Natal.3.3 Muganga wa KwaMkhwanazi wu ta tlhela wu kuma mipako ya le ndzhaku ka ku tshamisekisiwa na nseketelo lowu nga ta va pfuna ku fikisa eka mpimo wa le henhla rifuwo leri nga kotekaka ra misava leyi. Leswi swi cinca vaakandhawu kusuka eka vurimelakhwiri kuya eka vatekaxiave va swa mabindzu na vini va mabindzu eka nkhuluko wa nkoka hinkwawo wa rifuwo leri nga eka emisaveni ya vona.3.4 Mfumo wa tiboha ku seketela ku yiseka emahlweni ka mabindzu ya swa vurimi lama ha tumbulukaka, lama katsaka 262 wa tiphurojeke leti fambelanaka na mpfuxeto wa misava ku vuyerisa vantshwa na vavasati eswifundzenikulu hinkwaswo.4. Ku onheteriwa ka swimakiwakulu swa mfumo4.1 Khabinete yi kombise ku vilela eka ku onheteriwa ka swimakiwakulu swa vutleketli. Leswi swi yisa ehansi vutiboheleri bya mfumo bya ku yisa vukorhokeri emigangeni leyi a yi nga byi kumi kusukela khale na khale. Ku hava mpimo wa nhlundzuko wu faneleke ku vanga ku onheteriwa ka nhundzu ya mfumo. Ku onheteriwa kwaloko ku tirha ku pfumata lava sweleke vukorhokeri lebyi dingiwaka swonghasi.4.2 Khabinete yi kombela vaaki ku rhiya tihlo na ku tirhisana na tiejensi ta nsindziso wa nawu ku endla leswaku lavaya va nga na vutihlamuleri va tihlamulela. Khabinete yi ya emahlweni yi lemuka leswaku Ntlawa wa Vululami, Nsivelo wa Vugevenga na Nsirhelelo wu tirhana na mhaka leyi hilaha swi faneleke hakona.5. Endlelo ra ku thoriwa ka Mulawuri wa Vuchuchisi bya Mfumo wa Vaaki (NDPP)5.1 Khabinete yi amukele endlelo lerintshwa ra ku thoriwa ka NDPP. Phuresidente Ramaphosa u thole Phanele yo Tsundzuxa ku kuma na ku endla tiinthavhiyu na vanhu lava nga na nkoka wa ku tekeriwa enhlokweni ku teka xiyimo xa Nhloko ya Vulawuri byo Chuchisa bya Rixaka. Phanele leyi yi hlengeletane ro sungula vhiki reri naswona yi languteriwa ku rhumela mavito ya lava nghenisiweke eka nxaxamelo wo koma eka Phuresidente ku nga si hundza siku ra 7 N’wendzamhala 2018.6. Vuahluri bya Khoto ya Vumbiwa6.1 Khabinete yi burisanile hi Vuahluri bya Khoto ya Vumbiwa hi ku tirhisiwa, ku rimiwa na ku va na mbangi hi ntswatsi eka ku yi tirhisela swa le xihundleni swa yena n’wini na nhlohlotelo wa yona. Vaaki va komberiwa ku  endla va tiva hi vuahluri lebyi tanihileswi ntirhiso wa mbangi endhawini ya mani na mani wu tshimbisiweke. Ku ya emahlweni, vuahluri lebyi a byi susangi vugevenga bya ku xavisa mbangi.6.2 Khabinete yi amukela vuahluri lebyi nga kona eka mbangu wa milawu yin’wana leyi yi nga ha tirhisiwaka eka ntirho, ku va na mbangi na ku rima mbangi. Khabinete yi le ku kumeni ka switsundzuxo eka mhaka leyi.7. Samiti ya Vuhlayiseki bya Swikolo7.1 Khabinete yi amukela Samiti ya Vuhlayiseki bya Xikolo leya ha ku Khomiwaka ku nga ri khale leyi rhurheriweke ehansi ka vurhangeri bya Holobye wa Dyondzo ya Masungulo Angie Motshekga. Samiti leyi yi tise endhawini yin’we dyondzo na vakhomaxiave va le handle ku kuma switshunxo swa swiphiqo swa vuhlayiseki leswi langutaneke na swikolo swa tiko xikan’we na ku khulela ndlela ku ya emahlweni ku va na mbangu lowu hlayisekeke eswikolweni.7.2 Leswi swi landzela timhangu ta madzolonga eswikolweni swin’wana, ku katsa na rifu ro vava ra mudyondzisi wa 24 wa malembe hi vukhale, Ttn Gadimang Daniel Mokolobate, loyi a tlhaviweke hi mudyondzi eka Xikolo xa Sekondari xa Ramotshere eZeerust, N’walungu-Vupeladyambu.7.3 Vakhomaxiave hinkwavo va twananile leswaku madzolonga hi ku angarhela, naswona exikolweni ngopfungopfu, a ya amukeleki na leswaku ntirhisano wo yisa emahlweni wa laveka ku tiyisisa leswaku swikolo swi va swi hlayisekile swinene eka havumbirhi bya vadyondzi na vadyondzisi.8. Swikambelo swa matiriki 8.1 Khabinete yi navelela vadyondzi hinkwavo, ngopfungopfu vadyondzi va Giredi ya 12, leswinene eka nkarhi lowu. I ro sungula, ndzawulo nan’waka yi ta tlhela yi fambisa swikambelo hi Ririmi ra Swikoweto ra Afrika-Dzonga eka levhele ya Ririmi ra le Kaya eka 58 wa vakamberiwa lava nga twiki eswikolweni swa 10 hinkwaswo. Xikambelo xi famba ku ringana mavhiki ya ntlhanu na hafu naswona xi ta hela hi siku ra 28 Hukuri.8.2 Vadyondzi etikweni hinkwaro va ta tlhela va sayina xihlambanyo hi ku lava ka vona xa ku tiboha ku hlayisa vunene bya swikambelo hi ku nga teki xiave eka mitirho yo homboloka yihi kumbe yihi. Vatswari na vahlayisi va khutaziwa ku seketela vadyondzi hi nkarhi lowu wa nkoka swonghasi eka rendzo ra vona ra tidyondzo. Swi tlhela swi va swa nkoka swonghasi ku hlohlotela vadyondzi ku heta ku dyondza xikolo.B. Swiboho swa Khabinete9. Khabinete yi pasisile ku tivisiwa ka Tindhawu leyi Sirheleriweke  (tiMPA) ta 20 tanihi Oparexini Phakisa: Netiweke ya Vayimeri va tiMPA ta Ikhonomi ya swa Lwandle.  Mbuyelo wa ku thoriwa ko engetela, exikarhi ka swin’wana, wu ta kotisa nhluvukiso lowu yaka emahlweni wa vupfhumba na ikhonomi na nkondletelo wa mfikelelo wa switirhisiwa leswi lawuriwaka hindlela leyi yisekaka emahlweni ya vunjoveri bya mpimo wa le hansi. Swiyimo leswi ringanyetiwaka swi landzela mikanerisano na vakhomaxiave lava faneleke. TiMPA ti ta kandziyisiwa eka Gazate ya Mfumo.10.0 Khabinete yi pasise Nongonoko wa Matirhelo wa Rixaka (NAP) lowu Pfuxetiweke na ku  va lowu Fambelanisiweke  wa Afrika-Dzonga ku Herisa ku Endliwa ka Mananga, ku Hungutiwa ka Nono ka Misava na ku Hunguta Switandzhaku swa Dyandza (2018-2030). NAP yi lava ku hoxa xandla eka nhlayiso na ntirhiso lowu yisekaka emahlweni wa misava ya hina na swipfuno swin’wana swa ntumbuluko.Afrika-Dzonga yi pfumerile Ntsombano wa Vun’we bya Tinxaka wa ku Herisa ku Endliwa ka Mananga hi 1997. Hi ku fambisana na Atikili ya 9 ya ntsombano, mavandla ya laveka ku hluvukisa, ku lulamisa na ku tirhisa NAP tanihi xiphemukulu xa qhinga ra ku herisa ku endliwa ka mananga na ku hunguta switandzhaku swa dyandza. Afrika-Dzonga yi hluvukise NAP ya yona yo sungula hi 2004.C. Milawumbisi11. Khabinete yi pasise nkandziyiso wa Nawumbisi wo Hundzuluxa wa Vana eka Gazete ya Mfumo leswaku vaaki va nyika mavonelo. Nawumbisi lowu wu lava ku tiyisa ntirhisano wa sisiteme ya nhlayiso wa vana na nsirhelelo hi ku tirhisa ntirhisano wa le xikarhi ka tindzawulo na le xikarhi ka tisekitara.Mihundzuluxo leyi yi ta angula eka Vuahluri bya Khoto ya le Henhla ya Gauteng N’walungu bya Hukuri 2017, laha eka byona Ndzawulo ya Nhluvukiso wa Vanhu yi leriseke ku lulamisiwa na ku tivisiwa ka mihundzuluxo leyi faneleke ya Nawu wa Vana, 2005, (Nawu wa 38 wa 2005) hi mayelana na xitshunxo xa xinawu eka malawulelo ya sisiteme ya nhlayiso na vuwundli.12. Khabinete yi pasise ku andlariwa ka Nawumbisi wo Hundzuluxa wa Vukorhokeri bya Poso ePalamende. Nawumbisi lowu wu humelerisa Papila ra Swibumabumelo swa Mfumo ra Pholisi ya ICT leyi Pfanganisiweke ya Rixaka leyi yi pasisiweke hi Khabinete hi Ndzati 2016.Mivuyelo leyi kunguhateriweke yi fanele ku va na Hofisi ya Poso ya Afrika-Dzonga  leyi phikizanaka, leyi tirhisekaka na ku va leyi yisekaka emahlweni leyi yi nyikaka/humelerisaka vukorhokeri bya vanhu hinkwavo na mfikelelo xikan’we na ncinco wa sekitara ya poso. Nakambe Nawumbisi lowu wu nyika endlelo eka tiadirese ta ndhawu eka miganga ya le tindhawini ta le makaya na ya ndhavuko. Nawumbisi lowu se wu yisiwile eka ku pfumelelana na vaaki.D. Swiendleko leswi taka13. Khomferense ya Vuvekisi bya Matiko ya Misava ya Afrika-DzongaPhuresidente Ramaphosa hi Ravuntlhanu, 26 Nhlangula 2018, u ta va mutshamaxitulu wa Khomferense ya Vuvekisi leyi simekiwaka ya Afrika-Dzonga eSandton Convention Centre eJoni. Lexi i xiphemu xa nkatsano wa matshalatshala ya ku koka vuvekisi na ku kurisa ikhonomi ya hina.Hi ku engetela, varhumiwa va vuvekisi va mune lava va thoriweke hi Phuresidente va ta vuyisa xiviko eka khomferense hi ndzima leyi khatsiweke.14. Samiti ya Ntlawa wa Makumembirhi (G20)Phuresidente Ramaphosa u rhambiwile hi Chanselara wa Xifederali wa Jarimani, Dkd Angela Merkel ku teka xiave eka Samiti ya Vuvekisi ya G20 –Mabindzu ya Jarimani na Matiko ya Ntwanano na Afrika (CwA), na Nhengeletano ya Mabindzu, leswi havumbirhi swi nga ta khomeriwa eBerlin, Jarimani hi siku ra 30 Nhlangula 2018. Samiti ya Vuvekisi ya G20 yi ta tisa endhawini yin’we mabindzu ya Jarimani na Matiko ya CwA ku valanga swivandlanene swa vuvekisi ehansi ka rimba ra Xinakulobye xa G20. Vavekisi va Jarimani va ta nyika tiphurojeke ta nkoka swinene leti nga ku endlekeni eka nkarhi wa sweswi eka Matiko ya CwA na ku valanga swivandlanene ku yisa emahlweni eka tikokulu. Phuresidente u ta ya eka samiti a ri eka xiyimo xa Mutshamaxitulukulobye wa Ntlawa wo Tsundzuxa wa Afrika wa G20.Khomferense ya G20 eka CwA yi ta kongomisa eka tindlela leti G20, matiko ya Afrika na mihlangano ya nhluvukiso swi nga tirhisanaka hatona ku kondletela vuvekisi lebyi nga riki bya mfumo na vutekaxiave bya ikhonomi eka mifumo ya Afrika. Nhlengeletano leyi yi ta tlhela yi endla ntirho wo lulamisela eka xiyenge xa Samiti ya G20 eBuenos Aires, Argentina.15. Vhiki ra Nkongomiso wa Xivijo xa RixakaSwirho swa Vurhangerinkulu swi ta teka xiave eka Vhiki ra Nkongomiso wa Xivijo xa Rixaka xa mafambiselo ya xidemokirasi ya vuntlhanu, leri ri nga ta va kona kusuka hi siku ra 12 kufika 25 Hukuri 2018. Leswi swi kotlana na Vhiki ro Vika ra Nongonoko wa Matirhelo wa Khabinete.Vhiki ra Nkongomiso wa Xivijo ri ta nyika pulatifomo eka swirho swa Vurhangerinkulu bya Rixaka xikan’we na varhangeri va mfumo wa swifundzakulu na wa miganga ku endla tinhlengeletano ta miganga na Swivijo etikweni hinkwaro, hi nkarhi lowu, ku kombisa ntirho wa mfumo wa Rimba ra Maqhinga ra le Xikarhi ka Theme na ku angula eka timhaka leti boxiwaka hi vaakatiko, leswiMavhiki mambirhi ya vugingiriki ya ta va kona ehenhla ka xiyimo xa mitlangelo ya malembexidzana mifungho ya Nyimpi yo Lwela Ntshunxeka Manana Albertina Sisulu na Tatana Nelson Mandela, lava havumbirhi bya vona va kombisaka nkoka wa vutihlanganisi na n‘wangulano na miganga leyi va yi korhokeleke.  D. SwihungwanaVuhoyozeri16. Khabinete yi hoyozele Holobye wa swa Rihanyu, Dkd Aaron Motsoaledi, loyi a kumeke masagwati ya Kochon ya xiyimo xa le henhla mambirhi, eka nkhuvu wa masagwati lowu khomeriweke eThe Hague, Nethelands. Sagwati ro sungula ri le ka xiyimo xa munhu a ri yexe xa Holobye xa xiave xakwe na vurhangeri bya xipolitiki eka ku lwisana na rifuva (TB) emisaveni hinkwayo.Sagwati ra vumbirhi, leri Holobye a nga ta ri avelana na Muchavisekinkulu Nick Hebert, Xirho xa Palamende (MP) eUnited Kingdom, ri ta va eka xiyimo xa vona tanihi vatshamaxitulukulobye va Khokhasi ya TB ya Misava Hinkwayo ya tiMP to huma emisaveni hinkwayo. Sagwati ra Kochon ri ta nyikiwa lembe na lembe eka vanhu na/kumbe mihlangano leyi yi endleke vuhoxaxandla byo tivikana eka ku herisa TB ku nga va ematikweni ya ka vona kumbe emisaveni hinkwayo.17. Khabinete yi amukela Masagwati ya ku Tekiwa ka Tendzo Emisaveni ya 2018 laha ku vhotiweke Afrika-Dzonga tanihi Ndhawu leyi Endzeriwaka leyi Rhangeke Emahlweni. Durban eKwaZulu-Natal na yona yi tekeriwile enhlokweni tanihi Ndhawu leyi Endzeriwaka ya Madorobakulu leyi Rhangeke Emahlweni naswona hi tekile xidlodlo xa xiyimo xa le henhla xa Hlaluko wa Swikepe lowu Rhangeke Emahlweni wa Afrika. Kapa, eKapa-Vupeladyambu yi kume xidlodlo xa Ndhawu leyi Endzeriwaka ya Mikhuvu na Swiendleko leyi Rhangeke Emahlweni ya Afrika.18. Khabinete yi amukela ku rhanga emahlweni ka filimi ya laha tikweni leyi thyiweke Nommer 37 hi muendli wa tifilimi Joshua Bradley eUnited States hi siku ra 2 Hukuri 2018. Xitsakisi xa vugevenga leyi endleriweke eCape Flats yi nyikiwile timali hi Ndzawulo ya Mabindzu na Vumaki hi ku tirhisa xikimi xa yona xa Swihlohloteri swa Vaendli va Tifilimi va Vantima lava ha Tumbulukaka va Afrika-Dzonga. Leswi swi ta hoxa xandla eka ku koka vuvekisi byo kongoma bya matiko mambe eka indasitiri ya tifilimi ya Afrika-Dzonga.Michavelelo19. Khabinete yi tikatse na Phuresidente Ramaphosa eka ku hundzisa ku tsana na michavelelo:19.1 eka ku lova ka kutlula 27 wa vanhu, eka nghozi ya swipandzamananganyingi eka N1 N’walungu eLimpopo. Vatirhisi va magondzo va khutaziwa ku va na vukheta emagondzweni ya hina na ku tiyisisa leswaku va landzelela milawu ya gondzo hi mikarhi hinkwayo.19.2 eka ku lova ka mfungho wa Nyimpi yo Lwela Ntshunxeko, Manana Agnes Msimang. Manana Msimang a ri mugingirikeli wa rimbewu loyi a tinyiketeleke tlhelo Xandla xa Phuresidente ya Ligi ya Vamanana ya African National Congress.  A ri exikarhi vavasati va ntsandzavahlayi lava va hlohloteleke miganga ya ka vona eAfrika-Dzonga hinkwayo ku lwisana na sisiteme ya xihlawuhlawu. U ta lahliwa hi Ravuntlhanu, 26 Nhlangula. Ntirho wa nkosi wu ta sungula hi 08:00 eOur Lady of Cedars Catholic Church eWoodmead, Joni.19.3 eka ku lova ka nghwazi ya Nyimpi yo Lwela Ntshunxeko tlhelo muamukeri wa Risiva ra Rixaka ra Mendi eka Xitiyanhlana xa Silivhere, Ttn Eric “Stalin” Mtshali.19.4 eka ku lova ka nghwazi ya ANC Moss Chikane. Ttn Chikane u ve MP hi 1994 endzhaku ka mihlawulo ya xidemokirasi yo sungula ya tiko. Hi 2005, u thoriwile tanihi Muyimeri wa Tiko wa Afrika-Dzonga eka Jarimani.19.5 eka vanhu Sweden xikan’we na ndyangu wa Mnn Lisbet Palme, 87, loyi a hundzeke emisaveni. Mnn Palme i noni ya khale ka Holobyenkulu Olof Palme loyi a dlaweke hi 1986 naswona loyi Phuresidente Ramaphosa a n’wi hlamuseleke tanihi munghana wa “Afrika-Dzonga”.20. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.21. Huvo ya SENTECH SOC LIMITED:a. Mnn Maureen Makole Manyama (mulawuri loyi nga riki xiphemu xa vurhangerinkulu); nab. Mnn Precious Nompumelelo Sibiya (mulawuri loyi nga riki xiphemu xa vurhangerinkulu).22. Ku thoriwa hi vuntshwa ka Mnn Gugulethu Brightness Nokukhanya (Poppy) Khoza tanihi Mulawuri: Vuhahisi bya Vaaki bya Huvo ya Vulawuri bya Vuhahisi bya Vaaki bya Afrika-Dzonga.23. Dkd Molefi Motuku tanihi Muofisirinkulu wa Vurhangerinkulu wa Mintek (nhlangano wa ndzavisiso wa swicelwa wa rixaka wa Afrika-Dzonga).24. Ttn Terries Salani Ndove tanihi Xandla xa Mulawuri-Jenerala: Vuhangalasi hi Vuntshwa na Nhluvukiso wa Misava eka Ndzawulo ya Nhluvukiso wa le Tindhawini ta le Makaya na Mpfuxeto wa Misava.Swivutiso:Manana Phumla Williams –  Muvulavuleri wo Khomela wa KhabineteSelifoni: 083 501 0139"
Xitatimente xa Nhlengeletano ya Khabinete ya 7 Hukuri 2018 ,8 Nov 2018,https://www.gov.za/speeches/statement-cabinet-meeting-7-november-2018-8-nov-2018-0000,https://www.gov.za/ts/speeches/statement-cabinet-meeting-7-november-2018-8-nov-2018-0000,"Khabinete yi hlengeletane hi Ravunharhu, 7 Hukuri 2018 eTuynhuys eKapa. A.  Xiyimo xa Khabinete eka timhakakulu1. Samiti ya swa Timhaka ta Madzolonga lama Simekiweke eka Rimbewu na ku Dlayiwa ka Vavasati leyi rhangeriweke hi Phuresidente1.1. Khabinete yi amukela ku jekanekisana loku nga va na ku humelela ka Samiti ya swa Timhaka ta Madzolonga lama Simekiweke ekaRimbewu na ku Dlayiwa ka Vavasati leyi rhangeriweke hi Phuresidente leyi a yi khomiwe hi siku ra 01 na 02 Hukuri. Samiti leyi yi tiyisisile xihatla xa ku fikeleriwa ka ntwanano wa ku tirhana na xiphiqo xa madzolonga lama simekiweke eka rimbewu, xihlawuhlawu ehenhla ka vaxisati na ku nga ringani ka rimbewu. 1.2. Mfumo wu twananile ku endla nkambisiso wa makungu ya rixaka ku herisa madzolonga lama simekiweke eka rimbewu na nhluvukiso wa Kungu ra Matirhelo ra Rixaka hi mayelana na madzolonga lama simekiweke eka rimbewu. Wu ya emahlweni wa ha tiyimisele ku tirhisana na vanhu hinkwavo lava nga na xiave ku vona leswaku hi hunguta tilevhele ta madzolonga lama simekiweke eka rimbewu hi lakukulu, naswona emakumu hi ma herisa. 1.3. Khabinete yi rhamba MaAfrika-Dzonga hinkwawo ku tirhisana ku tisa ku cinca lokukulu ka mavonelo, mitolovelo na mihlangano ku herisa madzolonga ehenhla ka vavasati. 2. Vuvekisi2.1. Khabinete yi amukela Khomferense ya swa Vuvekisi leyi nga va na ku humelela leyi veke kona hi Nhlangula eSandton, eJoni. Khomferense ya swa Vuvekisi yi olovisele Afrika-Dzonga ku hlengeleta kutlula R290 wa tibiliyoni ta ku tiboha ku vekisa loku humaka eka tisekitara to hambana ta ikhonomi. Leswi swi tatisa eka ku tshembisa loku tlulaka R400 wa tibiliyoni loku amukeriweke hi nkarhi wa pfhumba ro vekisa leri a ri huma eka vurhumiwa byo hlawuleka na lebyi humaka eka matiko yo hambana hi nkarhi wa tendzo ta mfumo. 2.2. Khomferense a yi endzeriwile hi kutlula 1000 wa varhumiwa, lava a va huma eka matiko yo tlula 35. Moya wa yona a wu nyanyula swinene, naswona tiko ra ka hina ri kombise swivandlanene swa vuvekisi na mapfhumba ya tipholisi lawa ma pfunaka ku tumbuluxa mbangu wa vuvekisi lowu nga na xinghana. 2.3. Khabinete yi hoyozela xipanu lexi tirheke eka Khomferense, naswona yi langutela ku amukela swiviko swa vuxokoxoko lebyintshwa swa nkarhi na nkarhi hi mayelana na matirhisele ya vutiboheleri lebyi endliweke. 2.4. Loko Afrika-Dzonga na Afrika hinkwayo yi ya emahlweni no kurisa ikhonomi ya tikokulu, Khabinete yi tlhela yi amukela Foramu ya swa Vuvekisi ya Afrika yo sungula leyi sweswi yi nga eku humeleleni kufikela hi siku ra vu9 Hukuri, eJoni. Foramu ya swa Vuvekisi ya Afrika a yi rhambiwile hi Bangi ya Nhluvukiso ya Afrika. Yi kongomise ku aka ehenhla ka ku humelela loku nga kona sweswi hi ku hlanganisa vavekisi lava humaka eka mfumo na lava humaka eka mihlangano leyi nga riki ya mfumo ku pfula gondzo rintshwa eka Tikonklu ra Afrika hinkwaro. 2.5. Khomferense ya G20 ya Afrika leyi ya ha ku khomiwaka yi tlhela yi hlohlotela ku kula ka swivandlanene swa hina hi ku tirhisa ku vutiboheleri byo hambanahambana lebyi tlakusaka vuvekisi lebyi nga riki bya mfumo na ku nghenelela eka swa ikhonomi ka mifumo ya Afrika tanihi xiphemu xa Ntwanano hi Pfhumba ra Afrika. Ntwanano hi Pfhumba ra Afrika wu fambisiwa xikan’we hi Afrika-Dzonga na Jarimani hi ku tirhisa Ntlawa wo Tsundzuxa wa Afrika. 2.6 Khabinete yi tlhele yi amukela Phaka ya Tifeme ya Phuthaditjhaba ya R50 wa timiliyoni leya ha ku simekiwaka eFree State leyi nga ta tlakusa ku tumbuluxiwa ka tifeme no tlakusa ku tumbuluxiwa ka mitirho na ku kula emigangeni eka xifundzakulu lexiya. 2.7. Khabinete ya ha tshemba leswaku ku nghenelela loku ekuheteleleni ku ta sungula ku hunguta mitlhontlho ya ku pfumaleka ka mitirho leyi nga langutana na tiko, hi ku tisa moya wo tshemba na ntshembo. 3. Ku tumbuluxiwa ka mitirho3.1. Mfumo wu tlakusa matshalatshala yo tumbuluxela vantshwa na MaAfrika-Dzonga hi ku angarhela mitirho yo tala, lama kongomiseke eka tiikhonomi ta le malokixini na le matikoxikaya, na mabindzu ya vavasati na vantshwa lava va talaka ku rhwala mpingu wa mitiyiso ya ikhonomi leyi tlhontlhaka. 3.2. Khabinete ya tshemba leswaku mpako wa magoza yo pfuxeta ikhonomi, lawa ma nga ta nghenisa R50 wa timiliyoni eka tisekitara ta nkoka to fana na ta swa vurimi, swimakiwakulu swa vaaki, tiikhonomi ta le malokixini na le matikoxikaya, wu ta nyika nhlohlotelo lowu faneleke wa ku tumbuluxiwa ka mitirho na mpfuxeto wa ikhonomi leyi nga hetaka nkarhi wo leha. 3.3. Leswi swi tatisela eka mivuyelo leyi tirhisekaka ya Samiti ya swa Mitirho laha mfumo, mabindzu na vatirhi va tiboheke ku: xava swimakiwa swa laha ndzeni ka tiko; ku tirhisa maendlelo yo tikarhata swinene yo tlakusa nxaviselo-vambe; ku nghenelela eka ku hangalasiwa ka swimakiwa swa vurimi no seketela mabindzu lamatsongo na ya le xikarhi ku tlakusa mitirho. 3.4. Khabinete ya tshemba leswaku ku nghenelela loku i ka nkoka eka ku ololoxa leswi kumiweke eka Ndzavisiso wa swa Nhlayokulu ya Vatirhi wa Kotara hi Kotara eka kotara ya vunharhu ya 2018, lowu kombiseke leswaku ku kula eka ku thoriwa xikan’we na ku tlakuka ka nhlayo ya vanhu lava nga tirhiki. Eka nkarhi wa tin’hweti tinharhu, mitirho ya 92 000 yo tatisela yi tumbuluxiwile. Hambiswiritano, hikwalaho ka vanhu lava lavaka mintirho va kwalomu ka 131 000 lava a va hele ntamu eka nkarhi lowu nga hundza va tlhele va nghena eka makete wa vatirhi eka kotare leyi, mpimo wa mpfumaleko wa ntirho na wona wu tlakuke hi 0.3 wa poyinti ya tiphesente wu ya eka 27.5 wa tiphesente. 3.5. Hi ku ya hi Tinhlayonhlayo ta Afrika-Dzonga, ku kula ka ku thoriwa ku ve kona eka vukorhokeri bya swa mabindzu, mabindzu na vuaki, loko ku lahlekeriwa hi mitirho ku ve kona eka swa migodi, vumaki, vutleketli na le mitini. Ku thoriwa eka sekitara ya ximfumo ku tsongaharile, kasi mitirho eka sekithara leyi nga riki ya mfumo yi kurile. 4. Anivhesari ya vu20 ya Nawu wa Mphikizano 4.1. Khabinete yi lemuka leswaku Nawu wa Mphikizano wu fikelele lembe ra vu20 kusukela loko wu sungule ku tirha hi 1998. Eka malembe ya 20 lama nga hundza, vulawuri bya mphikizano byi ve na ku humelela lokukulu swinene eka ku lwisana na ku twanana ku tlakusa minxavo ka vamaki na vaxavisi, matirhiselo yo biha ya ku va lava xaveriwaka ngopfu emakete na ku sirheleriwa ka ku tsakela ka vaaki loko ku va na ku hlangana. Mfumo wu nyike kutlula R8 wa tibiliyoni ta mixupulo eka tikhamphani leti tluleke Nawu lowu. Ndzawulo ya swa Nhluvukiso wa Ikhonomi, hi ku tirhisa magoza lama nga eka Nawu wa Mphikizano, yi endle ku tlula R5 wa tibiliyoni ta nkwama wo hlawuleka ku tlakusa mabindzu lamatsongo, vahangalasi va swimakiwa na ku nghena ka van’wamapurasi va vantima eka ikhonomikulu. 4.2. Khabinete yi hoyozela valawuri va mphikizano eka ntirho lowu va wu tirheke ku pfulela vanhu lavantshwa lava khumbekaka ikhonomi no tlakusa ku endliwa ka mabindzu na mphikizano. 5. Nhlengeletano ya vu18 ya Khansele ya Vaholobye ya Indian Ocean Rim Association5.1. Khabinete yi hoyozela Ndzawulo ya Vuxaka bya Matiko ya Misava na Ntirhisano ku va yi rhurhele Nhlengeletano ya vu18 ya Khansele ya Vaholobye (COM) ya Indian Ocean Rim Association (IORA) leyi nga va na ku humelela leyi a yi khomeriwe eDurban, eKwaZulu-Natal hi siku ra 02 Hukuri 2018 ehansi ka nkongomelo: “Ku Vumba Vun’we bya Vanhu va Afrika, Asia, Australasia na Middle East hi ntirhisano lowu antswisiweke kuma ku Rhula, Ntshamiseko na Nhluvukiso lowu Yisekaka Emahlweni”. 5.2. Wun’wana wa mivuyelo ya nhlengeletano ya IORA ya vu18 a ku ri Xihlambanyo xo Hlawuleka hi ku xixima Phuresidente Nelson Mandela loyi a nga un’wana wa vasunguri va IORA. Leswi swi endle leswaku ku tumbuluxiwa “nongonoko wa ntirhodyondzo wa ‘Va na Ndzhaka’ wa IORA Nelson Mandela” lowu languteriweke ku simekiwa ximfumo hi Mawuwani 2019. Pfhumba leri ri kongomise eka ku nyika vantshwa va IORA matimba na vuswikoti bya ntokoto wa ntirho eka swiyenge swa vona swo hambana swa dyondzo. 6. Ku lwisana na vugevenga6.1. Khabinete yi amukela Yuniti yo Lwisana na Vugevenga bya Mitlawa leyi ya ha ku simekiwaka eHanover Park eKapa-Vupeladyambu hi Phuresidente Cyril Ramaphosa. Ku nghenelela loku engeteriweke hi mfumo loku ku ta pfuna swinene eka ku tirhana kahle ka ku lwisana na vugevenga bya mitlawa na vugevenga lebyi fambelanaka na swidzidziharisi lebyi hlaselaka vaakitiko.6.2. Yuniti leyi yi na swirho leswi leteriweke eka ku tirhana na swiyimo swa nxungeto wa le henhla tanihileswi swi humaka eka Tactical Response Team, va tlhela va tiveka tanihi Mabereta, maphorisa lama tirhaka ntirho wo hlawuleka xikan’we na yuniti yo nghenelela ya tiko hinkwaro. Eka ku lava ku lwisana na vugevenga, ku nghenelela loku rhangeriweke hi mfumo ngopfungopfu ku yise ku nghenelela loku nga ta yisiwa etikweni hinkwaro. 6.3. Khabinete yi kombela vaakitiko ku tirhisana na tiejensi to sindzisa nawu ku hlayisa vuhlayiseki na nsirhelelo leswi nga swa nkoka eka ku hluvukisa muganga wun’wana na wun’wana. Ya ha tiyimisele eka ku vona leswaku vaakatiko va hlayisekile no titwa va hlayisekile eka tindhawu leti va tshamaka eka tona. 7. Nguva ya Xibalo7.1. Khabinete yi khensa vabari eka ku va va yise tifomo ta vona ta xibalo ta lembe na lembe hi xihatla eka nguva ya xibalo ya 2017/18 leyi nga pfala hi siku ra 31 Nhlangula 2018. Mali ya tiko leyi hlengeletiweke hi swibalo yi tshama ya ha ri xihlovokulu xa timali lexi xi endlaka leswaku mfumo wu nyika vaakitiko vukorhokeri. 8.  Xikimi xa Mpfuneto wa Swichudeni hi swa Timali xa Rixaka (NSFAS)8.1. Khabinete yi tsundzuxa vadyondzi hinkwavo lava lavaka ku endla swikombelo eka Xikimu xa Mpfuneto wa Swichudeni hi swa Timali xa Rixaka (NSFAS) ku kuma mpfuneto wa swa timali hi 2019 leswaku ku endliwa ka swikombelo hi ku tirhisa inthanete swi pfala hi siku ra 30 Hukuri 2018. 8.2. Hi siku ra 01 Ndzati 2018, swikombelo swi pfuleriwile eka swichudeni leswi fikelelaka leswi navelaka ku yisa tidyondzo ta swona emahlweni hi 2019 eka khoso leyi pfumeleriweke eka yunivhesiti ya mani na mani kumbe kholichi ya Dyondzo na Vuleteri ya swa Vuthekiniki na Mitirho ya Mavoko (TVET) yihi kumbe yihi eAfrika-Dzonga. 8.3. Swichudeni swi hlohloteriwa swinene ku yisa swikombelo hi ku tirhisa inthanete kumbe swi endzela senthara ya Ejensi ya Nhluvukiso wa Vantshwa ya Rixaka (NYDA) ku nga se fika siku ro pfala. B. Swiboho swa Khabinete9. Khabinete yi pasise Rimba ra Maqhinga ro landzelerisiwa ka mitsakelo ya ikhonomi ya xiqhinga ematikweni ya misava ra Afrika-Dzonga tanihiloko ri fambelana na mabindzu, vuvekisi na ku tumbuluxiwa ka tifeme. Qhinga leri ri kongomise ku vona leswaku ku tirhisana ka matiko ya misava ku tirhela swilaveko swa pholisi ya laha ndzeni ka tiko ku fana no herisa vusweti, ku pfumaleka ka mitirho na ku pfumala ku ringanana. Qhinga leri ri seketela leswaku Afrika-Dzonga yi landzelerisa ku hlanganisiwa ka nhluvuko eAfrika hinkwayo loku seketeriwaka hi vuvekisi lebyi rhangeriweke hi qhinga no aka vuxaka bya xiqhinga ku yisa ajenda ya yona emahlweni. Ri tlhela ri hlanganisa vuxaka bya yona bya mabindzu na na vuvekisi na matiko lama hluvukeke naswona ri landzelerisa vuvekisi bya le ndzeni, ku hundzisiwa ka swikili na thekinoloji na nxaviselavambe lowu nga na nkoka. 10.  Khabinete yi pasise ku cinciwanyana ka muholo wa lembe na lembe wa ku durha ka swilo eka swirho swa Khomixini ya Timfanelo ta Ximunhu ya Afrika-Dzonga. Nawu wa Khomixini ya Timfanelo ta Ximunhu ya Afrika-Dzonga wa 2013 wu vula leswaku muholo, mali ya swipfuno na swipimelo swa le ntirhweni swin’wana swi fanele swi bohiwa hi Phuresidente hi ku tirhisana na Khabinete na Holobye wa swa Timali. C. Swiendleko leswa ha taka11. Nhlangano wa swa Timhaka ta Vatirhi wa Matiko ya MisavaKhomixini ya Matiko ya Misava ya Levhele ya le Henhla ya swa Timhaka ta Vumundzuku bya Ntirho ya Nhlangano wa Vatirhi wa Matiko ya Misava (ILO) yi ta khoma nhlengeletano ya yona yo hetelela kusukela hi 15 kufikela hi 17 Hukuri 2018. Khomixini yi fambisiwa xikan’we hi Phuresidente Cyril Ramaphosa na ntangha ya yena hi ntirho Stefan Lofven wa le Sweden. Khomixini ya Matiko ya Misava ya Levhele ya le Henhla, leyi tumbuluxiweke hi ILO hi 2017, yi nyikiwe ntirho wo kambela ku cinca ka xihatla emitirhweni, ku kuma mitlhontlho ya nkoka na leswi swi faneleke ku endliwa ku endla vumundzuku bya ntirho byi va lebyinene no antswa. Ntirho wa Khomixini ya Matiko ya Misava wu fambelanisa nkongomiso wa mfumo eka ku tumbuluxiwa ka mitirho ya kahle no va kona nkarhi wo leha na matshalatshala yo vona leswaku vantshwa va MaAfrika-Dzonga va na swikili leswi faneleke ku endlela ku humelela emitirhweni leyi cincacincaka. 12. Nkombiso wa swixaviwa leswi humaka ematikweni ya misava wa le China (CIIE)Khabinete yi amukela ku nghenelela ka Afrika-Dzonga tanihi tiko leri nga muyeni wo xiximeka eka Nkombiso wa Swixaviwa leswi Humaka Ematikweni Mambe wa Matiko ya Misava wa le China (CIIE) eShanghai. Holobye wa Mabindzu na Vumaki, Rob Davies, u rhangela vurhumiwa bya mihlangano ya 27 ya le Afrika-Dzonga. Vurhumiwa byi pfuniwa hi swa timali hi Ndzawulo ya Mabindzu na Vumaki hi ku tirhisa Xikimi xa Vumaketi bya Swixavisela-vambe na Mpfuneto wa swa Vuvekisi (EMIA).Ku nghenelela ka Afrika-Dzonga ku pfuneta tiko hi ndlela yo antswa ku tlakusa vuswikoti bya rona eka swa bindzu na vuvekisi, naswona hi langutele vakombisi lava nga ta nghenelela vo huma eka tisekitara leti katsaka ku phurosesiwa ka swa vurimi, tintangu na dzovo, vuinjiniyere, tikhemikali to endla petirolo, swiphemu swa switimela, swa vusirheleri xikan’we na thekinoloji ya swa vuxokoxoko na vuhlanganisi laha va nga vuya ekaya tioda to xava. Eka mhaka ya Nkombiso, Afrika-Dzonga yi rhurhele nhlengeletano ya swa vuvekisi leyi a yi kongomise eka swivandlanene leswi nga kona eka sekitara ya swa vuendli. 13. Vhiki ra Nkongomiso wa ImbizoMavhiki mambirhi lama nga ta landzela ya ku gingirika ka mfumo ma ta fungha Vhiki ra Nkongomisa wa Imbizo ya Rixaka ya vu9, leyi kondleteriwaka hi Sisiteme ya swa Vuhlanganisi na Mahungu ya Mfumo (GCIS). Swirho swa Vurhangerinkulu bya Rixaka xikan’we na varhangeri mifumo ya swifundzankulu na mifumo ya miganga va ta ya eka tinhlengeletano ta vaakitiko na Imbizo etikweni hinkwaro. Nongonoko wu ta eka www.gov.za eka nkarhi wo sukela hi siku ra 12 kufikela 25 Hukuri 2018. D. MaAfrika-Dzonga va hlohloteriwa ku tirhisa pulatifomo leyi ku kanerisana na varhangeri hi mayelana na timhaka leti khumbaka ku nyikiwa ka vukorhokeri ku vona leswaku ha tirhisana eka ku hluvukisa miganga ya ka hina.Michavelelo14. Khabinete yi yisa ku chavelela eka mindyangu na varhandziwa va vanhu hinkwavo lava nga hundza emisaveni hi nkarhi wa nandzelelano wa mindzilo eka Garden Route na tindhawu leti nga ekusuhi xikan’we na le Kapa-Vuxa. Ndzilo wu koxe vutomi bya Nico Heyns loyi a ri muhahisi wa xihahampfhukaphatsa wa “Working on Fire”. Leswi swi tlhele swi vanga rifu ra vanhu va kaye van’wana na ku rhurhisiwa ka kwalomu ka 2000 wa vona. Tindlu to hlaya na tindhawu letikulukumba ta swimila na tona ti tshwile. Khabinete yi ndhundhuzela ku tekiwa goza ra xihatla ka vatimeri va ndzilo na vatirhi van’wana vo lawula timhangu hi ku tirhisana na Masocha ya le Moyeni ya Afrika-Dzonga na “Working on Fire” lava tirheke hi nkhinkhi ku ponisa vutomi bya vanhu no lawula ndzilo. 15. Khabinete yi yisa ku chavelela eka mfumo na vanhu va le Indonesia endzhaku ka ku wa ka xihahampfhuka lexi xi koxeke vutomi bya vanhu va 189 endzhaku ko va xi suke entsindza wa Indonesia, Jakarta. E. Vuhoyozeri16. Khabinete yi hoyozela ku hlawuriwa ka Afrika-Dzonga hi nseketelo lowukulu ku tirha eka Khansele ya Nhlangano wa Vuhlanganisi bya Tiqingho ya Matiko ya Misava (ITU) hi Musumbunuku, 05 Hukuri 2018 eka Khomferense ya Vayimelatiko ya ITU eDubai.Khabinete yi tlhela yi hoyozela Nkulukumba Mandla Mchunu wa Vulawuri bya Vuhlanganisi lebyi Tiyimelaka bya Afrika-Dzonga (Icasa) loyi a hlawuriweke ku tirha eka Bodo ya Swinawana swa Rhadiyo eka ITU xikan’we na Manana Doreen Bogdan-Martin eka ku hlawuriwa ka yena tanihi Mufambisi wa Byuro ya Nhluvukiso wa Vuhlanganisi bya Tinqingho no va waxisati wo sungula ku va xiphemu xa vufambisinkulu bya ITU k sukela loko yi tumbuluxiwile hi 1865.Afrika-Dzonga ya tinyungubyisa hi ku tshemba loku yi nyikiwaka kona hi matiko man’wana ku tirha eka mihlangano ya le henhla ya ITU eka malembe ya mune lama landzelaka. Hi ta tirhisa swiyimo leswi ku yisa ajenda ya hina ya nhluvukiso na ku va na rixaka leri pfulekeke mahlo leri katsaka vanhu hinkwavo eka nkarhi wa xidjitali. 17. Khabinete yi tlhela yi hoyozela Rhiphabuliki yXidemokirasi xa Federali ya Ethiopia eka ku va yi hlawule phuresidente wa wansati wo sungula, Muchaviseki Sahle-Work Zewde loyi sweswi a nga phuresidente wa wansati a ri yexe eka tikokulu ra Afrika. Afrika-Dzonga yi ya emahlweni yi tiyisisa vuxaka bya yona bya matiko lamambirhi na Ethiopia eka swiyenge swo hambana leswi katsaka vuxaka bya swa mabindzu, swa tipolitiki na swa ikhonomi.  18. Khabinete yi yisa ku hoyozela ka yona eka Phuresidente wa Cameroon, Paul Biya, loyi a nga vekiwa ximfumo eka nkarhi wo tirha ra vunkombo. Khabinete yi kombela vanhu hinkwavo va le Cameroon  ku tirhisana leswaku va ta fikelela xitshunxo lexi nga na ku rhula hi ku tirhisa phurosese yo vulavurisana leyi katsaka vanhu hinkwavo. Khabinete yi langutele ku tiyisisa vuxaka bya matiko lamambirhi bya swa tipolitiki, swa ikhonomi na swa mabindzu exikarhi ka Afrika-Dzonga na Cameroon. 19. Khabinete yi tlhela yi hoyozela vanhu va Brazil eka ku va va ve na nhlawulo lowu nga na ku humelela lowu nga endla muyimelakulangwa wa Phuresidente ya Federative Republic of  Brazil, H.E. Jair Bolsonaro a va Phuresidente wa Brazil loyi a landzelaka. 20. Khabinete yi navelela miganga va Mahindu hinkwayo eAfrika-Dzonga leyi tlangelaka Diwali kumbe Deepavali. Lexi i xiendleko xa vukhongeri lexi xi tlangelaka ku hlula ka vunene eka vubihi, vutivi na vutlhari eka nkalavutivi xikan’we na ku hlula ka ku vonakala eka munyama. Ku vonakala ko kwetsima a ku katekise Afrika-Dzonga hi ku rhula, ntsako, ku humelela na ku hetiseka loko hi endla ntirho wa hina wo tiyisisa ku hanyisana na vun’we eka ku hambana ka tiko ra ka hina hi swa mfuwo na vukhongeri. F. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke. 21.  Ku thoriwa nakambe ka Manana Nomfundo Maseti tanihi Xirho xa Mulawuri xa Nkarhi Hinkwawo lexi nga na vutihlamuleri byo lawula Gasi leyi Fambisiwaka hi Tipompo, ku tirha eka Bodo ya NERSA.  22.  Vanhu lava landzelaka va thoriwile eka Khansele ya Mbangu lowu Akiweke:a.    Absalom Mosabeni Molobe (Mutshamaxitulu);b.    Manana Maphefo K Mogodi (Xandla xa Mutshamaxitulu);c.    Manana Zandile Yvonne Mathe;d.    Dokodela Jenitha Badul;e.    Ngwako Edward Hutamo;f.    Manana Noninzi Qina;g.    Gert Hendrik Meyer;h.    Jerry Leigh Magolius;i.    Hendrik Ndlovu;j.    Dokodela Keith Ivor Jacobs;k.    Adv Boitumelo Tlhakung;l.    Inge Maree Vieira;m.    Sinenhlanhla Thuleleni Mthembu;n.    Dokodela Prittish Dalao.    Ulandi Exnerp.    Manana Florence Rabada;q.    Manana Noluthando Hazel Molao; nar.    Dokodela Claire Deacon.Swivutiso: Manana Phumla Williams – Muvulavuleri wo Khomela wa KhabineteSele: 083 501 0139"
Xitatimente xa Nhlengeletano ya Khabinete ya 21 Hukuri 2018,22 Nov 2018,https://www.gov.za/speeches/statement-cabinet-meeting-21-november-2018-22-nov-2018-0000-0,https://www.gov.za/ts/speeches/statement-cabinet-meeting-21-november-2018-22-nov-2018-0000-0,"Khabinete yi hlangane hi Ravunharhu, 21 Hukuri 2018, eTuynhuys, Kapa.A.    Xiyimo xa Khabinete eka timhakakulu1.    Vuvekisi1.1. Khabinete yi amukela Foramu ya Vuvekisi ya Afrika leyi simekiweke yi famba kahle leyi khomiweke kusuka hi siku ra 7 kufika 9 Hukuri 2018 eSandton Convention Centre eGauteng. Mifumo ya Afrika na mabindzu, mihlangano ya swa timali ya matiko ya misava na vatirhisani va nhluvukiso van'wana va kongomise eka ku endla Afrika yi va rirhangu ra matiko ya misava leri landzelaka eka vuvekisi.1.2. Eku pfaleni ka khomferense 45 wa mitwanano, leyi nga na nkoka wa US$32 wa tibiliyoni, ku ngheniwile eka yona ku vuyerisa tikokulu. Eka sweswo, Afrika-Dzonga yi ta vuyeriwa kusuka eka US$6.8 wa tibiliyoni eka vuvekisi.2. Samiti ya Yuniyoni ya Afrika (AU)2.1. Khabinete yi khutaziwa hi mikanerisano eka Samiti ya AU leyi khomeriweke eAddis Ababa, Ethiopia hi siku ra 17 na 18 Hukuri 2018, laha Phuresidente Cyril Ramaphosa a tekeke xiave. Nhlengeletano leyo ka yi nga Tolovelakangi eka tiphurosese ta mpfuxeto leti yaka emahlweni leti a ti kunguhateriwile ku tumbuluxa AU leyi tirhaka kahle, leyi nga tlangisiki swipfuno na ku va leyi nyikiweke matimba hi vuntshwa leyi kotaka ku fikelela swirhangana swa tikokulu na swikongomelokulu leswi hlamuseriweke eka Ajenda 2063, leswi swi nga rimba ra maqhinga eka ncinco wa vaaki na ikhonomi wa Afrika eka 50 wa malembe lama taka.2.2. Mpfuxeto wa AU i phurosese leyi yaka emahlweni, laha swin'wana swa swibumabumelo swa yona se swi tirhisiweke, ngopfungopfu hi ku fambelana na vutiboheleri bya ku va na mifumo leyi nga swirho swa AU yi byarha vun'wini lebyikulu bya ku nyika timali eka nhlangano lowu.  Matiko yo tala ya ya emahlweni ya sayina Ntwanano wa Mabindzu ya Nkaswipimelo ya Tikokulu ra Afrika ku tiyisisa leswaku Tikokulu ri humelerisa ntwanano wa mabindzu ya nkaswipimelo ya tikokulu hinkwaro.3. Vutirhisani bya Xiqhinga na Yniyoni ya Yuropa (EU)3.1. Khabinete ya tsaka hi mbuyelo lowunene wa Samiti ya Afrika-Dzonga – EU ya vu7 leyi khomiweke hi siku ra 15 Hukuri eBelgiu.m Mivuyelo na vutiboheleri lebyi endliweke eka samiti ku aka ehenhla ka pfhumba leri nga si tshama ri vakona ku veka ku kula ka ikhonomi na ku tumbuluxiwa ka mitirho exikarhi ka ajenda ya rixaka ya Afrika-Dzonga.3.2. Afrika-Dzonga i tiko ra Afrika ri ri roxe naswona hi rin'wana ra matiko ya 10 emisaveni hinkwayo leri nga na Xinakulobye xa Xiqhinga na EU. EU i mutirhisani wo bindzurisa lonkulu wa Afrika-Dzonga naswona i muvekisi wa matiko mambe lonkulu tanihi biloko, leyi yimelaka 73.7% ta switoko hikwaswo swa Vuvekisi byo Kongoma bya Matiko Mambe etikweni.3.3. Phuresidente Ramaphosa vhiki reri u rhurhele Phuresidente xa Rhiphabuliki ya Xifederali ya Jarimani, Ttn Frank-Walter Steinmeier, eka Vuendzeri bya Mfumo eka Afrika-Dzonga. Jarimani hi yin'wana ya vavekisi va matiko mambe lavakulu eAfrika-Dzonga, leyi nga na kutlula 6000 wa tikhamphani ta Jarimani leti nga na marhavu kumbe vuhumesi etikweni, yi hlayisa kwalomu ka 100 000 wa mitirho.3.4. Vuendzeri lebya Mfumo byi vange ku sayiniwa ka mitwanano ya mabindzu na vuvekisi exikarhi ka matiko lamambirhi, naswona byi kotise varhangeri havambirhi ku kanela hi swiphiqo swa matikonyingi na ku tirhisana swinene tanihi swirho leswi nga riki swa nkarhi hinkwawo swa Khansele ya Nsirhelelo ya Vun'we bya Tinxaka (UN) ku ringana theme ya malembe mambirhi kusuka hi 2019 kufika hi 2020.4. Mpfuxeto wa misava4.1. Khabinete yi lemuke leswaku Komiti ya Nkambisiso wa Vumbiwa ya Nhlanganelo ya Palamende yi amukele xiviko xa yona lexi xi seketelaka ku hundzuluxiwa ka Xiyenge xa 25 xa Vumbiwa ra Rhiphabuliki ya Afrika-Dzonga ra 1996. Hundzuluxo lowu wu ta endla swi koteka eka Mfumo ku teka vun'wini bya misava ku ri hava ndziriso ku vuyerisa vaaki. Xiviko xa komiti xi languteriwa ku andlariwa eka Huvo ya Rixaka eka njhekajekisano.4.2. Phurosese yo tinhlanganisa na vaaki yi endle mihlangano yo tala yi rhumela swibumabumelo eka Nawumbisi lowu naswona tinhlengeletano to twa miehleketo ya vaaki ti khomiwile eka swifundzakulu swa hinkwaswo. Vumbiwa kufika sweswi ri hundzuluxiwile ka 17 hi phurosese yo tihlanganisa na ku katsa vanhu hinkwavo.4.3. Mfumo wu tshama wa ha tibohe eka endlelo ra mpfuxeto wa misava lowu nga na vutihlamuleri leri nga ta vuyerisa munhu un'wana na un'wana. Khabinete ya tiyisisa leswaku mfumo wu xixima mfumo wa nawu naswona, hi mikarhi hinkwayo, wu ta endla hi ku fambisana na Vumbiwa.  5. Vuahluri bya Khoto ya Vumbiwa5.1. Khabinete yi amukela vuahluri bya Khoto ya Vumbiwa leyi boheke leswaku Nawu wa Swicelwa na Nhluvukiso wa Swipfuno swa Oyilimbisi, 2020 (Nawu wa 28 wa 2002) lowu wu fumaka ku nyikiwa ka timfanelo ta vucelamigodi, wu fanele ku hlayiwa swin'we na Nawu wa Nsirhelelo wa Timfanelo ta Misava leti nga riki ta Ximfumo, 1996 (Nawu wa 31 wa 1996), lowu wu sirhelelaka timfanelo ta misava leti nga sirhelelekangiki.5.2. Vuhluri bya muganga wa Lesetlheng eN'walungu-Vupeladyambu wu komba masungulo ya timfanelo ta misava leti vanhu lava a va tshikeleriwile emikarhini leyi nga hundza va Afrika-Dzonga a va pfumatiwile tona eka tinxaka to hlaya. Laha vucelamigodi byi hlohlotela eka matshamelo, mindyangu na miganga, vanhu lava khumbekaka hi ku kongoma hi vucelamigodi va fanele ku pfumela ku cinca kwihi kumbe kwihi loku khumbaka timfanelo ta vona ta misava.6. Mivuyelo ya oditi6.1. Khabinete yi amukela na ku hoyozela tindzawulo na mavandla ya mfumo lama yaka emahlweni hindlela yo fanana ya ku kuma mivuyelo ya oditi yo basa. Leswi swi ta endzhaku ka ku humesiwa hi Oditara-Jenerala (AG) Kimi Makwetu ka Xiviko xa Oditi ya Malawulelo ya Timali ta Mfumo xa lembeximali ra 2017/18.6.2. Hambisiwiritano Khabinete yi vilerisiwa hi xiviko lexi xi kombaka ku ya ehansi ko angarhela eka mivuyelo ya oditi ya tindzawulo tin'wana ta mfumo wa rixaka na wa swifundzakulu na mavandla ya tona. Ku sayiniwa ku va nawu ka Nawumbisi wo Hundzuluxa wa Oditi ya Mfumo hi Phuresidente Ramaphosa, leswi swi nga ta tiyisa ntirho wa Hofisi ya AG, swi ta pfuna ku endla va tihlamulela lava va yaka emahlweni na ku tsan'wa rimba ra mfumo.6.3. Khabinete yi khutaza tindzawulo na mavandla hinkwawo ku tirha hi miphalalo yo lulamisa eka swiphiqo hinkwaswo leswi funghiweke hi AG na ku veka ndzima tihlo nkarhi na nkarhi ku tirhana na swiphiqo ku nga si fika ndzhendzeleko wa oditi ya nkarhi lowu taka.  7.  Vuhlayiseki na Nsirhelelo7.1. Khabinete ya tiboha ku seketela Pfhumba ra Nguva ya Makhisimusi yo Hlayiseka ya Rixaka leyi simekiweke hi Holobye wa Maphorisa Bheki Cele ehansi ka nkongomelo wa “Operation Quiet Storm”. 7.2. Pfhumba leri ri kongomisa eka ku endla Afrika-Dzonga yi va ndhawu yo hlayiseka tanihiloko hi tshinelela nguva ya tiholideyi ta ku hela ka lembe. Vukorhokeri bya Maphorisa bya Afrika-Dzonga byi ta endla mitirho etikweni hinkwaro edorobeni rin'wana na rin'wana, emugangeni na le lokixini kufikela ku hela ka Sunguti 2019. Va ta kongomisa eka maphorisa lama vonakalaka, loko ku ri karhi ku endliwa mitirho ya vulemukisi na nsivelo wa vugevenga byo hlawuleka.7.3. Khabinete yi kombela vanhu hinkwavo eAfrika-Dzonga ku ya emahlweni va tirhisana na maphorisa eka ku endla miganga yi tshama yi hlayisekile. Vatswari na vahlayisi va xinawu na vona va tsundzuxiwa ku va xa xalamuka swinene eka ku hlayisa vana va vona hi nkarhi wa nguva ya makhisimusi leyi nga eku teni.   7.4. Nakambe Khabinete ya tiboha ku seketela pfhumba ra Vuhlayiseki bya le Magondzweni bya Nguva ya Makhisimusi, leri simekiweke hi Holobye wa Vutleketli, Dkd Blade Nzimande, eLimpopo hi ku hela ka vhiki.7.5. Nsimeko lowu wu kotlana na Samiti ya Vuhlayiseki bya le Magondzweni ya masiku mambirhi ya lembe na lembe na Siku ra ku Tsundzuka ra Misava ra UN ra lava weriweke hi khombo ra mitlumbano ya le magondzweni.  Swi ta vuyerisa ku hanya kahle ka hina leswaku hinkwerhu hi tirha xiphemu eka ku tiyisisa leswaku ku va na nguva ya makhisimusi leyi hlayisekeke hi ku chayela hindlela ya vutihlamuleri na ku landzelela milawu ya gondzo.8. Biloho ra Maputo-Catembe8.1. Khabinete yi hoyozela vainjhiniyara va Afrika-Dzonga lava khumbekeke eka nhluvukiso lowu nga wa nkoka eka matimu wa biloho ro cinkinya ro leha kutlula hinkwawo eAfrika. Biloho ra Maputo-Catembe ri akiwile hi Khamphanikulu ya Magondzo na Mabiloho ya Chayina naswona ri khomanisa Maputo eMozambique na KwaZulu-Natal.8.2. Phuresidente wa Mozambique, Ttn Filipe Nyusi, u pfule ximfumo Biloho ra Maputo-Catembe ro leha tikhilomitara tinharhu, leri ri akiweke hi mune wa malembe hi ndhurho wa US$785 wa timiliyoni.8.3. Nhluvukiso lowu wu ta hlohlotela mabindzu na vupfhumba exikarhi ka Mozambique na Afrika-Dzonga hi nkarhi wa ku tekiwa ka rendzo exikarhi ka Maputo kuya eka Hlaluko wa Kosi endzilakanini wa Ribuwu ra le Vuhumadyambu ra KwaZulu-Natal lowu hunguteke hindlela ya xiyimo xa le henhla kusuka eka tsevu wa tiawara kufika eka 90 wa timinete.B. Swiboho swa Khabinete9. Nongonoko wa Vhiki ro Nyika Vuxokoxoko bya Matirhelo9.1. Khabinete yi nyike vuxokoxoko eka swiviko swa tindzima eka mivuyelo ya swirhangana eka nkarhi lowu sungulaka hi 1 Dzivamisoko  2018 kufika hi 30 Ndzati 2018. Tindzawulo leti tirhaka exikarhi ka swikatsa leswi ku simeka 14 wa mivuyelo leya swirhangana ti ya emahlweni ti fikelela swiphakeriwa swa tona vini. Mivuyelo leyi yi huma eka Rimba ra Maqhinga ra le Xikarhi ka Theme na kusuka eka Xivono xa 2030 xa Kungu ra Nhluvukiso ra Rixaka.9.2. Khabinete yi pasisile xibumabumelo xa goza leri lavekaka ku tirhana na mitlhontlho leyi khumbaka nsimeko. Swiviko leswi swi kandziyisiwle eka webusayiti ya DPME (www.dpme.gov.za).10. Nongonoko wa Vuhumesi na Nhluvukiso wa Swipandzamananga (APDP)10.1. Khabinete yi pasise ku engeteriwa ka APDP kusuka hi 2021 kufika hi 2035 hi mihundzuluxo ku seketela Kungukulu ra Swipandzamananga ra Afrika-Dzonga (SAAM).10.2. SAAM yi kongomisa eka swiyenge swa tsevu: Ku tirhisiwa hindlela leyi vuyerisaka makete wa le tikweni; Nhluvukiso wa makete wa Xifundza; Nhluvukiso wa swimakiwakulu; ncinco wa vumaki, na nhluvukiso wa thekinoloji na swikili leswi fambelanaka.10.3. Mihundzuluxo leyi exikarhi ka swin'wana yi lava ku hlohlotela tilevhele ta le henhla ta ku engeteriwa ka nkoka wa laha tikweni ku tumbuluxa swivandlanene swa mitirho yo engetela. Vulanguteri na nkambelo wa nongonoko lowu na swiendleko swa vumaki leswi fambelanaka swa antswisiwa ku tiyisisa leswaku ku va na ndzima eka xivono na swikongomelo swa SAAM. 10.4. Holobye wa Mabindzu na Vumaki, Dkd Rob Davies, u ta nyika vuxokoxoko eka swihangalasamahungu hi mihundzuluxo leyi hi Ravuntlhanu, 23 Hukuri 2018.C. Milawumbisi11. Khabinete yi pasise Nawumbisi wa Hakelo yo Engetela ya Oditi ya Mfumo wa 2018 (Public Audit Excess Fee Bill of 2018) leswaku wu andlariwa ePalamende. Nawumbisi lowu wu lulamisela Oditara-Jenerala ku teka goza ro lulamisa ku tiyisisa leswaku milahleko leyi Mfumo wu hlanganaka na yona, laha swi kotekaka, yi vuyisiwa na ku kongomisa mihambuko yo tivikana leyi ehleketeleriwaka yo karhi eka vulavisisi. Nawumbisi lowu wu ya emahlweni ku lava ku nyika matimba eka AG ku tirha ntirho wa oditi ya matiko ya misava a ku endla tioditi ta matirhelo, na ku fambelanisa milulamiselo ya mafumelo ya AG eka maendlelo lamanene ya nkarhi wa sweswi.D. Swiendleko leswi Taka12. 100 #WomenOfFortitudeEndzhaku ka nkarhi wa ku boxiwa ka mavito, 100 #WomenOfFortitude yi ta pfuriwa eUnion Buildings ePitori hi siku ra 22 Hukuri 2018. Komiti ya le Xikarhi ka Tindzawulo eka Malembexidzana ya Nelson Mandela na Malembexidzana ya Albertina Sisulu yi tivise hi siku ra 11 Nhlangula 2018 pfhumba ra #WomenOfFortitude tanihi un'wana wa migingiriko ya Malembexidzana ya Manana Sisulu.Pfhumba ra #WomenOfFortitude i nhlangano wa 100 ra vavasati ra ku hlohlotela mbulavurisano wa hilaha vavasati namuntlha va nga yisaka emahlweni ndzhaka ya Manana Sisulu.13. 16 wa Masiku ya ku Lwisana na Madzolonga yo ya hi Rimbewu (GBV)Ndzawulo ya Vamanana yi le ku kondleteleni na ku katsakanya khalendara ya swiendleko ya mfumo eka Pfhumba ra 16 wa Masiku ya ku  Lwisana na GBV kusuka hi siku ra 25 Hukuri kufika 10 N'wendzamhala 2018. Swirho swa Vurhangerinkulu bya Rixaka xikan'we na varhangeri va swifundzakulu na va miganga va ta endla swiendleko swo kongomana na photifoliyo/sekitara etikweni hinkwaro hi mapfhumba ya ku vulavurisana na miganga. Minongonoko ya mfumo leyi koxometiweke yi nga hlahluviwa kusuka eka from www.gov.za/16DaysofActivism2018.  Khabinete yi hlohlotela maAfrika-Dzonga hinkwavo ku tirhisa pulatifomo leyi na ku teka xiave eka xiendleko xa mfumo lexi nga ekusuhi na vona. Vaakatiko lava nga na ku tsakela kun'we na mihlangano ya vavasati yin'wana yi khutaziwa ku tata tikhalendera ta yona hi swiendleko swa nkarhi lowu.MaAfrika-Dzonga hinkwavo va khutaziwa ku tirhisana ku tekela enhlokweni xirhambo eka #HearMeToo, hi ku yingisela mpingu wa vavasati, kutani va teka goza ku herisa maxangu ya mixaka hinkayo ya madzolonga ehenhla ka vavasati.E. Vuhoyozeri14. Khabinete yi hoyozela tinghwazi ta mitlangu hinkwato leti endlaka Afrika-Dzonga yi tinyungubyisa. Mifikelelo ya lavaya va tirheke kahle swinene etimbaleni ta vona ta mitlangu, yi amukeriwile eka nkhuvu wa Masagwati ya mitlangu wa 2018 lowu wa ha ku vaka kona ku nga ri khale.  14.1. Caster Semenya wa Afrika-Dzonga u amukele misuku yimbirhi hi ku wina sagwati ra N'wamitlangu wa Lembe leri rhandziwaka ngopfu swin'we na Sagwati ra N'wamitlangu wa Xisati wa Lembe.14.2. Muhlamberi wa xiyimo xa le henhla wa Afrika-Dzonga Chad le Clos u wine Sagwati ra N'wamitlangu wa Xinuna wa Lembe.14.3. Ndodomzi Ntutu u wine Sagwati ra N'wamitlangu wa Xinuna wa Lembe loyi a nga na Vutsoniwa.14.4. Anrune Liebenberg u wine Sgwati ra N'wamitlangu wa Xisati wa Lembe loyi a nga na Vutsoniwa. 14.5. Banyana Banyana u wine Sagwati ra Xipanu xa Lembe ra xiyimo xa le henhla.  Banyana Banyana yi wine meche wa yona wo sungula na Nigeria eka Khapi ya Tinxaka ya Vavasati ya 2018 (AFCON).14.6.  Bafana Bafana yi tlange ku ringana hi 1-1 eka meche wo hundzela emahlweni wa AFCON na Nigeria.14.7. Xipanu xa Rhagabi xa Afrika-Dzonga xa hoyozeriwa eka matirhelo ya xona naswona hi va navelela leswinene eka meche wa xona lowu taka na Wales hi siku ra 24 Hukuri  2018.Khabinete yi kombela maAfrika-Dzonga ku ya emahlweni va seketela vatlangi va xinuna na va xisati va tiko.15. Nakambe Khabinete yi hoyozela:15.1. Holobye wa Sayense na Thekinoloji Mmamoloko Kubayi-Ngubane, loyi vito ra yena ri boxiweke ku tirha eka Khansele ya Forau ya Ikhonomi ya Matiko ya Misava eka Ncinco wa Tifeme wa Vumune, lowu vumbiwaka hi mfumo vaaki lava nga na ku tsakela kun'we na swidyondzeki. Leswi swi ta pfuna matiko emisaveni hinkwayo ku angula na ku tirhisa hindlela leyi vuyerisaka swivandlanene leswi tisiwaka hi Ncinco wa Tifeme wa Vumune.15.2. Holobye wa Timali Tito Mboweni eka ku thoriwa ka yena eka Bodo ya Valawulathirasiti ya Nkwama wa ku Rhula wa Misava, lowu wu nga ta nyika timali eka migingiriko ya xidipulomati yo lamula no sivela, swilaveko swa vuswikoti bya mihlangano, na mitirho yo seketela ku rhula eAfrika. Tanihi xirho xa Bodo ya Vulawulathirasiti, Holobye Mboweni u ta hoxa xandla eka nkhomano wa xiqhinga na mafumelo lama antswisweke, na vuangameri bya swa timali na mafambiselo bya Nkwama wa ku Rhula.  Ku thoriwa ka valawulathirasiti va Nkwama wa ku Rhula wa AU i gozakulu eka nsimeko wa ku nyikiwa ka timali ka ajenda ya AU, leswi swi nga xiphemu xa phurosese ya mpfuxeto wa mihlangano leyi yaka emahlweni.15.3. Holobye wa Dyondzo ya le Henhla na Vuleteri Naledi Pandor, loyi a nga ta tlhomiwa Risiva ra Rixaka ra Furwa ra Sagwati ra Vuthu ra Nxiximo hi Ravuntlhanu, 30 Hukuri 2018. Sagwati leri ri tekela enhlokweni mifikelelo na mitirho ya yena leyi nga erivaleni ya vutomi hinkwabyo eka ku kondletela na ku yisa emahlweni ntirhisano exikarhi ka Furwa na Afrika-Dzonga eka xiyenge xa Sayense na Thekinoloji. Nkhuvu lowu wu ta khomeriwa endhawini ya vutshamo ya Muyimeri wa Furwa eka Afrika-Dzonga ePitori.F. Lava thoriwekeLava thoriweke hinkwavo va fanele ku landzelela vutiyisisi bya mithwaso na mbhaso lowu faneleke.16. Tinhloko ta swifundzakulu ta Ndzawulotsongo xa Vulavisisi bya Vugevenga bya Xirhangana (Hawks):16.1. Free State: Burigadiya Kubandran Moodley; na16.2. N'walungu-Vupeladymabu: Meja-Jenerala Dumisani Patrick Mbotho.17. Ku thoriwa hi vuntshwa ka Adv Makhosini Solomon Msibi tanihi CEO wa Khamphanikulu ya Malawulelo ya Nkhuluko wa le Magondzweni (RTMC).18. Ku thoriwa hi vuntshwa ka Ttn Thulani Matiki Norman Kgomo tanihi xirho lexi nga riki xiphemu xa vurhangerinkulu xa Huvo ya RTMC.19. Ku thoriwa hi vuntshwa ka Mnn Daphline Harridene Charlotte-Ann Ewertse tanihi xirho lexi nga riki xiphemu xa vurhangerinkulu xa Huvo ya RTMC.20. Ku thoriwa ka Adv Sandile Nogxina tanihi Mulawuri loyi a nga riki Xiphemu xa Vurhangerinkulu tlhelo Mutshamaxitulu wa Huvo ya Khamphani ya Vuhahiselo ya Afrika-Dzonga.Swivutiso: MananaPhumla Williams – Muvulavuleri wo Khomela wa KhabineteSelifoni: 083 501 0139"
Xitatimente xa Nhlengeletano ya Khabinete ya 5 N’wendzamhala 2018,6 Dec 2018,https://www.gov.za/speeches/statement-cabinet-meeting-5-december-2018-6-dec-2018-0000,https://www.gov.za/ts/speeches/statement-cabinet-meeting-5-december-2018-6-dec-2018-0000,"Khabinete yi hlangane hi Ravunharhu, 5 N’wendzamhala 2018 eTuynhuys eKapa.A. Xiyimo xa khabinete eka timhakakulu1. Ku kula ka ikhonomiKhabinete yi amukela ku kula ka 2.2% eka ikhonomi ya Afrika-Dzonga eka kotara ya vunharhu, leswi swi pfunaka ku humesa tiko eka ku wa ka ikhonomi ka xithekiniki. Tinhlayo leta ku kula ti hlohloteriwile hi mitlakuko eka sekitara ya vurimi (6.5%); sekitara ya swa timali (2.3%); sekitara ya ku endla (7.5%) na mixaviso ya le tiholisele na mabindzu ya mavhengele (3.2). Tinhlayo leta ku kula ti komba ku hluka eka ikhonomi na xikan’we na mapfhumba kusuka eka Samiti ya Mitirho na Khomferense ya Vuvekisi ya Afrika-Dzonga, ti ta ya emahlweni yi tlakuka.Nakambe Khabinete yi tikatse na maAfrika-Dzonga eka ku amukela ku ya ehansi ka n’hweti leyi eka nxavo wa mafurha loku ku taka tanihi mphalalo, ngopfungopfu loko hi ri karhi hi ya eka nkarhi wa tiholideyi. Tisekitara hinkwato ta rixaka ti hlohloteriwa ku aka nkhinkhi lowunene eka kotara leya vunharhu ku pfuna ku veka ikhonomi ya Afrika-Dzonga eka ndlela ya ku kula leyintshwa.2. Muholo wa Mpimohansi wa Rixaka (NMW)Nakambe Khabinete yi amukela ku sayiniwa ka Nawumbisi wa NMW ku va nawu hi Phuresidente Cyril Ramaphosa. Nawumbisi lowu wu veka xikombiso lexi nga na nkoka eka matimu eka nsirhelelo wa vatirhi lava holaka mali ya le hansi na ku hungutiwa ka nkandzingano erixakeni. NMW leyo sungula yi ta tlakusa miholo ya kwalomu ka tsevu wa timiliyoni ta vatirhi lava holaka mali ya le hansi va le Afrika-Dzonga. Ku ta va na nkarhi wo nghenisa hawona eka vatirhi va le mapurasini, vatirhi va le swihlahleni na vatirhi va le mindyangwini.Hambileswi NMW leyi yi ta ka yi nga herisi nkandzingano wa miholo, Khabinete ya tshemba leswaku yi ta pfuna swinene eka ku tshova longo ra nkandzingano lowu tlakukaka na vusweti lebyi phikelelaka.3. Vandla ra Toyota Wessels ra Tidyondzo to Endla (TWIMS)Khabinete yi amukela ku simekiwa ka TWIMS ya R56 wa timiliyoni leya ha ku tumbuluxiwaka. Vandla leri ri ta nyika matimba eka sekitara yo endla ya Afrika-Dzonga, yi hluvukisa vuswikoti bya tlilasi ya misava na ku hlohlotela ku tumbuluxiwa ka tifeme ta Afrika. Nakambe yi ta hatlisisa ku akiwa ka ntolovelo wo endla lowu tiko ri wu dingaka ku hlohlotela swilaviwa swa rona swa laha tikweni na ku tumbuluxa mitirho yo tala.I pfhumba leri tiyimelaka naswona a hi ra mpindzulo leri tumbuluxiweke hi ku tirhisa timali ta nhlayiso wa vaaki ta Thirasiti ya Dyondzo ya Toyota South Africa. Ri tumbuluxiwile hi ku tirhisana na Gordon Institute of Business Science ya Yunivhesiti ya Pitori ku phakela digiri ya Masitasi ya Mafambiselo ya Bindzu leyi kongomisaka eka ku endla.4. Ikhonomi ya VaakiKhabinete yi tekela enhlokweni Simphoziyamu eka Ikhonomi ya Vaaki leyi fambeke kahle leyi a yi khomiwe hi mfumo hi ku tirhisana na Nhlangano wa Vatirhi wa Matiko ya Misava (ILO) na Mfumo wa Flanders hi Ravuntlhanu, 30 Hukuri 2018. Simphoziyamu leyi a yi rhangeriwile hi Ndzawulo ya Nhluvukiso wa Ikhonomi naswona a yi seketeriwile hi Ndzawulo ya Nhluvukiso wa Mabindzu Lamatsongo.Ikhonomi ya Vaaki yi vumbiwa hi mabindzu na mapfhumba lama kongomisiwaka eka ku fikelela swikongomelo swa tipholisi ta vaaki swo tanihi ku tumbuluxa mitirho, ku khatsiwa ka mitlawa leyi siyiweke ehandle, na ku yisa tinhundzu na vukorhokeri eka miganga ya le tindhawini ta le matikoxikaya. Yi na vuswikoti bya ku seketela ku katsiwa ka ikhonomi na ku tumbuluxa magidi ya mitirho yo engetela. Simphoziyamu leyi yi tise endhawini yin’we van’wamabindzu va vaaki, vaendlapholisi, valavisisi na mihlangano leyi nga riki ya mfumo, naswona yi ta pfuna eka nhluvukiso wa Phepha ra Swibumabumelo swa Vaaki eka Ikhonomi ya Vaaki hi 2019.5. Ntsariso wa ku vhotaHi ku lulamisela mihlawulo ya 2019, Khabinete yi kombela maAfrika-Dzonga ku tirhisa mfanelo ya vona tanihi vaakatiko lava nga na vutihlamuleri hi ku tiyisisa leswaku va kuma mapasi ya rihlaza lama nga na bakhodi, khadi ra pasi leri hlayekaka hi khomphyutara kumbe xitifikheti xa vutitivisi xa nkarhinyana naswona va va va tsarisile ku vhota eka swifundzatsongo swa vona. Khomixini ya Nhlawulo leyi Tiyimelaka yi ta khoma ku hela ka ntsariso wo vhota hi siku ra 26 na 27 Sunguti 2019 naswona maAfrika-Dzonga va khutaziwa ku tirhisa xivandlanene lexi ku tsarisela ku vhota kumbe ku kambisisa xiyimo xa vona xa ntsariso.Khabinete yi kombela lava va endleke swikombelo swa mapasi lama hlayekaka hi tikhomphyutara ku ya teka mapasi ya vona emarhavini ya Ndzawulo ya Timhaka ta Xikaya (DHA) ya le tindhawini ta ka vona.6. Mulawuri wa Rixaka wa Vuchuchisi bya Mfumo (NDPP)Khabinete yi hoyozela ku thola ka Phuresidente Ramaphosa ka Gqwethankulu Shamila Batohi tanihi NDPP leyintshwa. Leswi swi landzela ku langutisisa ka Phuresidente ka ntlhanu wa valanghiwa lava hlawuriweke eka nxaxamelo wo koma hi phanele yo tsundzuxa. Ku thoriwa loku ku tisa ntshamiseko eka vurhangeri bya Vulawuri byo Chuchisa bya Rixaka naswona swi tiyisa ku lwisana ka tiko na vugevenga na vukungundzwana. Khabinete yi hundzisa ku khensa ka yona eka Holobye wa Eneji Jeff Radebe na phanele eka vuhoxaxandla bya yona eka phurosese leya nkoka eka matimu ya ku thola.7. Vatirhi va swa rihanyu va LimpopoKhabinete yi sola hi matimba mihlaselo eka madokodela exibedhlele etindhawini ta le Limpopo. Vatirhi va swa rihanyu na switirhisiwa swa rihanyu swi tirhela miganga, ngopfungopfu vaaki lava nga sirhelelekangiki lava taka eka miako leyi ku ta kuma ku pfuniwa. Ku hlasela lavaya va faneleke ku ponisa vutomi i nandzu wa vugevenga naswona a swi nga kondzeleriwi. Holobye wa Rihanyu, Dkd Aaron Motsoaledi, u rhangela xipanu xa ntirho xa marhavinyingi – lexi vumbiwaka hi tiejente ta vuhlori ta maphorisa, vukorhokeri bya mafokisi, vuphorisa byo tisa ku rhula eka vaaki, valawuri va vurindzi lebyi nga riki bya mfumo na tiofixiyali ta DHA – ku kambisisa tisisiteme ta nsirhelelo eka miako ya nhlayiso wa swa rihanyu wa vaaki.Khabinete yi kombela vaakandhawu ku tirhisana na tiejensi ta nsindziso wa nawu ku tiyisisa leswaku vaendli va vugevenga lebya tihanyi va khomiwa na ku voniwa nandzu.8. Tiholideyi to Hlayiseka SwineneKhabinete yi kombela maAfrika-Dzonga hinkwavo ku tshama va hlayisekile eka tiholideyi ta N’wendzamhala. Vatirhisi va magondzo va hlohloteriwa ku landzelela milawu ya swipandzamananga, na ku nga chayeli hi vusopfa, ngopfungopfu ehansi ka nhlohlotelo wa xihoko. Van’wamilenge na vona va hlohloteriwa ku va na vukheta emagondzweni. Xikatsa xa Vululami, Nsivelo wa Vugevenga na Nsirhelelo (JCPS) xi tiyisile mitirho ya ku lwisana na vugevenga na mitirho ya vuhlayiseki etikweni hinkwaro. DHA yi tlakuse vuswikoti bya yona etindhawini ta ku nghena etikweni ku tiyisisa leswaku yi kota ku angula eka ntlakuko lowu languteriwaka wa vatekarendzo hi nkarhi lowu wa makhisimusi. Nakambe yi kunguhate ku engetela tiawara to tirha etindhawini ta mphensamphensa ta ku nghena etikweni, ku ri karhi ku angarheliwa mifambafambo ya nkarhi lowu rhangelaka nguva ya makhisimusi, nkarhi wa nguva ya makhisimusi na ku pfula ka swikolo.9. Anivhesari ya vuntlhanu ya ku lova ka MadibaKhabinete yi tikatse na maAfrika-Dzonga eka ku tsundzuka anivhesari ya vuntlhanu ya ku lova ka Phuresidente wa hina loyi hlawuriweke hindlela ya xidemokirasi wo sungula Nelson Rolihlaha Mandela, loyi a loveke hi siku ra 5 N’wendzamhala 2013. Phuresidente Ramaphosa u tivise 2018 tanihi Lembe ra ku fungha malembexidzana ya Mandela. Ndzhaka ya yena yi tlangeriwile elembeni hinkwaro hi maAfrika-Dzonga eka mihlangano yo hambanahambana, leya ha ku vaka kona ku nga ri khale ngopfu ku nga Nkhuvu wa Vaakatiko va Misava Hinkwayo wa Mandela 100 lowu khomiweke eka ku hela ka vhiki loku nga hundza. Khabinete yi kombela hinkwavo ku tshama va ri karhi va ri na ntiyiso eka mianakanyo ya Mandela, ku katsa na vutiboheleri bya yena lebyi nga tsekatsekiki eka vululami, ndzingano na ku nga hlawuli ku ya hi nghohe.10. Nkhuvu wa Vaakatiko va Misava Hinkwayo wa Mandela 100Khabinete yi khensa vatekaxiave hinkwavo va Nkhuvu wa Vaakatiko va Misava Hinkwayo wa Mandela 100 lowu khomiweke eJoni hi Sonto, 2 N’wendzamhala 2018. Nkhuvu lowu wu vumbe xiphemu xa swiendleko swo tsundzuka swa rixaka ku tlangela malembexidzana ya Tatana Nelson Mandela naswona wu hundziseriwile eka kutlula 180 wa matiko. Wu tise endhawini yin’we magidi ya vaakatiko va misava hinkwayo, vagingirikeli, varhangeri va misava hinkwayo, swiyimbeleri na vahlohloteri ku antswisa Swikongomelokulu swa Nhluvukiso lowu Yisekaka Emahlweni wa Vun’we bya Tinxaka (UN) hi ku xixima nkhumbulo wa Mandela.Khabinete yi hundzise nchavelelo wa yona eka hinkwavo lava va onheriweke hi swiyenge swa vugevenga leswi swi va bvanyangeteke loko va ri karhi va huma erivaleni ra mitlangu. Yi sola hi matimba swiendlo leswa vugevenga naswona yi kombela tiejensi ta nsindziso wa nawu ku endla leswaku vaonhi va khomiwa na ku tengisiwa.11. Siku ra AIDS ra MisavaAfrika-Dzonga yi funghe Siku ra AIDS ra Misava hi siku ra 1 N’wendzamhala ehansi ka nkongomelo: “Cheka Impilo. Know Your Status.” Khabinete yi amukela nongonoko wa HIV na AIDS wa mahlangutinyingi lowu wu tekeke magoza yo tivikana ku herisa ntungu lowu. Nongonoko lowu wu humelerisile ku khatsiwa ko engetela ka vanhu va timiliyoni timbirhi eka nongonoko wa vutshunguri bya antirhithirovhayirali.Afrika-Dzonga yi na kutlula 4,2 wa timiliyoni ta vanhu lava kumaka vutshunguri, leswi swi yi endlaka yin’wana ya minongonoko ya vutshunguri leyikulu ya misava. Pfhumba ra HIV na AIDS ri ya emahlweni ri va na nhlohlotelo eka ku cinca mahanyelo, vutshunguri bya xidokodela na ku herisa nhlekulo eka vaaki. Khabinete ya phikelela eka xikombelo xa yona eka maAfrika-Dzonga ku va va kamberiwa ku endlela leswaku va ta tiva xiyimo xa vona xa HIV, leswi swi nga ta va pfuna ku teka swiboho va ri na vutivi hi magoza ya sivelo, vutshunguri, nhlayiso na nseketelo.12. Siku ra Vanhu lava nga na Vutsoniwa ra Matiko ya Misava ra UNAfrika-Dzonga yi tikatse na miganga ya misava hinkwayo eka ku xixima Siku ra Vanhu lava nga na Vutsoniwa ra Matiko ya Misava ra UN ra lembe na lembe hi Musumbunuku, 3 N’wendzamhala.Khabinete yi tshama ya ha tibohile eka ku khatsiwa na nsirhelelo wa vanhu lava nga na vutsoniwa hi ku tirhisa nongonoko na miphalalo ku tiyisisa leswaku ku va na mfikelelo wa swivandlanene swo ringana, tanihilaha swi hlayisiweke hakona eka Vumbiwa r Rhiphabuliki ya Afrika-Dzonga ra 1996.B. Swiboho swa Khabinete13. Zoni ya Ikhonomi yo Hlawuleka ya Nkomazi (SEZ) Khabinete yi amukele xiboho xa Holobye wa Mabindzu na Vumaki, Dkd Rob Davies, ku hlawula SEZ leyi na ku nyika Ndzawulo ya Nhluvukiso wa Mabindzu na Vupfhumba ya Mfumo wa Xifundza xa Mpumalanga Layisense ya SEZ.SEZ ya Nkomazi yi ta vekiwa eka xiyimo tanihi “Habu yo Phurosesa swa Vurimi” hi ku tirhisa eneji ya rihlaza. Yi ta seketeriwa hi vukorhokeri lebyi pfanganisiweke byo tanihi guxeta na vutleketli. Leswi swi vumba xiphemu xa phurojeke ya Ndlela ya Nhluvukiso ya Maputo, leyi nga ndlelakulu ya mabindzu leyi khomanisaka Gauteng, Limpopo na Mpumalanga na Maputo eMozambique. Yi vumbiwa, exikarhi ka swin’wana, hi magondzo, tindhawu to nghena etikweni, na swiporo.Yi ta hoxa xandla eka ku hatlisisa ku kula, ku koka rinoko ra vuvekisi bya le matikweni mambe, na bya laha tikweni na byo kongoma, ku ndlandlamukisa sekitara yo endla na ku tumbuluxa mitirho exifundzeni.Khabinete yi pasisile ku sayiniwa ka Ntwanano wa Ntirhisano wa Ikhonomi leyi hundziseriwaka na United Kingdom (UK) xikan’wekan’we loko timhaka ta xithekiniki leta ha saleleke endzhaku to hetelela ti ololoxiwile naswona timhaka ta mafambiselo ti hetisisiwile. Nakambe Khabinete yi pasise ku rhumeriwa ePalamende ku ya amukeriwa, Ntwanano wa lowu tumbuluxaka EPA exikarhi Yuniyoni ya Vabarisi va Tinhundzu leti Tundziwaka kusuka eka Matiko Mambe ya le Dzongeni wa Afrika na Mozambique na UK. Khabinete yi pasise ku kandziyisiwa ka Phepha ra Swibumabumelo swa Mfumo eka Timhaka ta Xikaya leri antswisiweke leswaku vaaki va nyika mavonelo. Phepha lera Swibumabumelo swa Mfumo ri vula leswaku ku va Afrika-Dzonga yi humelerisa vuswikoti bya Ntumbuluxo wa Tifeme wa Vumune, DHA yi fanele ku tirha xiave xa nkoka eka havaxerisamatimba wa vaaki, nhluvukiso lowu katsaka hinkwavo, mfumo lowu nga tlangisiki swipfuno na nsirhelelo wa rixaka. Ri tlhela ri ya hi leswi DHA yi nga na xilerisoximfumo xa malawulelo ya vutitivisi na xiyimo, ndzhurho wa matiko ya misava, na valavi va nsirhelelo na vutumbelo. Phepha lera Swibumabumelo swa Mfumo ri ringanyeta magoza ya ku hunguta mixaviselano yo banga ya vumbabva na ku humelerisa mihlayiso ya timali hikwalaho matirhelo lama nga riki kahle lama tlakukeke. Khabinete yi pasise ku rhumeriwa ka Ntwanano wa Mfaneloxinawu (WCT) wa Nhlangano wa Nhundzu ya Vutumbuluxi wa Misava (WIPO) wa 1996 ePalamende ku ya pfumeleriwa. Lowu i ntwanano wa matikonyingi na ntwanano wo hlawuleka ehansi ka Ntwanano wa Berne lowu wu tirhanaka na nsirhelelo wa ntirho na timfanelo ta vatsari eka mbangu wa xidijitali. Ku pfumeriwa ka WCT swi tlhela swi vuyerisa indasitiri yo tumbuluxa ya Afrika-Dzonga, ngopfungopfu vatsari va mitirho yo hlaya na ya vutshila. WCT yi vuyerisa Afrika-Dzonga tanihileswi yi tiyisisaka leswaku nawu wa mfaneloxinawu ya mutumbuluxi yi ta fambisana na ncinco wa thekinoloji. Leswi swi ta kotisa nsirhelelo wa nkoka ehenhla ka ku yiveriwa ka vakhomamfanelo eka swiyenge swa tiphurogireme ta khomphyutara na tidatabeyisi. Khabinete yi pasise ku rhumeriwa ka Ntwanano wa ku Endla na Mipfumawulorito wa WIPO wa 1996, ePalamende ku ya pfumeleriwa. Lowu i ntwanano wa matikonyingi lowu wu tirhanaka na timfanelo ta vaendli na vahumesi va mipfumawulorito, ngopfungopfu eka mbangu wa xidijitali. Ntwanano lowu wu ta sirhelela vanhu kumbe mihlangano leyi engetelaka xikili xo lulamisa kumbe xa xithekiniki, xo tumbuluxa hindlela yo tivikana eka phurosese ya ku tisa ntirho eka vaaki na ku antswisa mali leyi hlengeletiwaka ku va vuyerisa. Khabinete yi pasise ku rhumeriwa ka Ntwanano wa Beijing ePalamende ku ya pfumeleriwa. Lowu i ntwanano wa matikonyingi, lowu lawulaka mfaneloxinawu ya mutumbuluxi eka ku endliwa ka swo yingiseriwa no voniwa na ku ndlandlamukisa timfanelo ta vaendli va swo yingiseriwa no voniwa. Wu tekela enhlokweni mfanelo ya nhundzu ya vutumbuluxi ya vaendli va swo yingiseriwa no voniwa eka ntirho wa vona wa swo yingiseriwa no voniwa na ku tumbuluxa mbuyelo wa ikhonomi eka vona. Nakambe yi nyika vaendli va swo yingiseriwa no voniwa timfanelo ta vumunhu hi mayelana na ntirho wa vona naswona wu tekela enhlokweni timfanelo ta swo yingiseriwa no voniwa eka mbangu wa xidijitali. Khabinete yi pasise ku tumbuluxiwa ka Komiti ya le Xikarhi ka Tindzawulo (IMC) ku rhangela nkambisiso wa nkarhi wa wo endla wa vumbirhi wa Endlelo ra Nkambisiso wa Vutangha ra Afrika (APRM). Wu ta endliwa endzhaku ka Mihlawulo ya Mani na Mani ya 2019. IMC yi seketeriwa hi ntumbuluxo lowu pasisiweke wa Huvo yo Fuma ya Rixaka ya APRM. Phurosese ya nkambisiso ya APRM yi nyika mifumo leyi nga swirho xivandla xa n’wangulano wa rixaka eka mafumelo na swikombo swa vaaki na ikhonomi na xivandlanene xa ku aka mpfumelelano eka ndlela yo yisa emahlweni. Khabinete yi pasise ku va Afrika-Dzonga yi sayina Ntwanano wa ku tumbuluxa, ehansi ka nawu wa matiko ya misava, nhlangano wa le xikarhi ka mifumo lowu vuriwaka Square Kilometre Array (SKA) Observatory, lowu wu nga na vutihlamuleri bya vuaki na swiyenge swo tirha swa phurojeke ya thelesikopu ya tirhadiyo ya SKA ya misava hinkwayo, ku va yi vekiwa eAfrika-Dzonga na Australia. Ku sayiniwa ka ntwanano lowu swi ta va swa nkoka eka ku nyika ntirhisano wa misava hinkwayo maendlelo ya mafumelo lama faneleke, leswi swi ta tiyisisa leswaku ku va na mphakelo lowu fambaka kahle wa phurojeke leyi. Afrika-Dzonga yi ta tlhela yi kota ku tlakusa vuvekisi bya le ndzeni bya matiko mambe, xikan’we na mivuyelo ya nhluvukiso wa swikili na swimakiwakulu leyi fambelanisiwaka ka phurojeke leya SKA. Khabinete yi pasise Rimba ra Tixaka ra Ndhawu yo Kambela ya Ndzilekana leyi nga na Hinkwaswo ku va ri simekiwa. Leswi swi ta nyika ndzetelo eka ntumbuluxo wa xihatla wa tiOSBP exikarhi Afrika-Dzonga na matikoakelana ya yona. OSBP yi ta tiyisa vuhumelerisi bya bindzu ku ri hava ku debyisa nsirhelelo wa rixaka kumbe nhlengeleto wa xibalo hikwalaho ka mfambafambo wa tinhundzu, vanhu na vukorhokeri exikarhi Afrika-Dzonga na matiko lama khomaneke na yona ya Botswana, Lesotho, Namibia, Mozambique na Zimbabwe. Ri ta tlhela ri vanga exifundzeni ku humelerisiwa ka mbhasiso wa le ndzilekanini ka xihatla na mivuyelelo leyitsongo ya miphalalo ya tiejensi ta le ndzilekanini, leswi swi nga ta tlhela swi antswisa vuphikizani bya mabindzu na mfambafambo wa vanhu hi ku hunguta eka ndhurho na nkarhi. Khabinete yi pasise leswaku Nkwama wa Timali wa Rixaka na Senthara ya Vuhlori bya Timali (FIC) swi ta fambisa ku lulamisiwa ka nhlahluvo wa mixungeto wa rixaka na phurosese ya nkambelo wa matlhelo hinkwawo lowu taka lowu wu sungulaka exikarhi ka Dzivamisoko 2019. Nkambelo wa matlhelo hinkwawo i phurosese ya nkambisiso leyi endliwaka hi vativinkulu va matiko ya misava vo huma eka matiko lama nga swirho ya nhlangano wa le xikarhi ka mifumo, Vuthu ra Xipanu xa Matirhelo ya Timali, ku hlahluva vukahle byo lwisana na ku tumbeta swihlovo swa mali (AML) na ku herisiwa ka sisiteme ya ku nyika matherorisi timali (CFT) eAfrika-Dzonga. Mivuyelo ya phurosese leyi yi ta pfuna ku tiyisa vutengi bya sisiteme ya timali ya Afrika-Dzonga hi ku tiva magoza lama faneleke ku tekiwa ku tirhana na mitsano yihi kumbe yihi eka sisiteme ya hina ya AML/CFT. Khabinete yi pasise swibumabumelo leswi andlariweke eka Ndzawulo ya Dyondzo ya Masungulo hi Ndzawulo ya Nkunguhato, Vulanguteri na Nkambelo. Swibumabumelo leswi swi khuluka kusuka eka Nkambelo wa Nhlohlotelo wa Dyondzo ya ku Hlaya ya Tigiredi ta le Masungulweni endzhaku ka malembe mambirhi ya mphalalo. DBE yi tumbuluxe Dyondzo ya ku Hlaya ya le ka Tigiredi ta le Masungulweni hi ku tirhisana na tiyunivhesiti to hambanahambana. Lowu i nkambelo wa nhlohlotelo wa dyondzo ya xikalu lexikulu lowu wu nga na xikongomelo xa ku aka vumbhoni hi mayelana na leswi swi tirhaka ku antswisa madyondziselo na madyondzelo ya ku hlaya eka tigiredi ta le masungulweni hi tindzimi ta Xintima etikweni. Xiviko lexi xi ta posiwa eka webusayiti ya DPME. Khabinete yi pasise Rimba ra Pholisi eka Miyuziyamu ya Rixaka. Xikongomelo i ku cinca mafambiselo na matirhelo ya miyuziyamu hi ku landza mfikelelo, ndzulamiso, ndzingano, ku akiwa ka rixaka na nkhomano wa vaaki. Pholisi leyi yi ringanyeta ku katsiwa endhawini yin’we ka miyuziyamu ku va swivumbeko swa mafambiselo lamantshwa ku fikelela tiikhonomi ta xikalu hi ku hunguta nhlayo ya tikhansele. Nakambe ri lulamisela ku siyanisiwa ka miyuziyamu hinkwayo hi ku ya hi swihlawulekisi, vuanami na vutivikani ku kotisa leswaku ku va na miavelo ya timali yo ringana. Khabinete yi pasise Xiletelo xa Rixaka xa Matholelo ya Vanhu eka Tihuvo na Vaofisirinkulu va Vurhangerinkulu (tiCEO) ta Mihlangano leyi nga Ehansi ka Vun’wini bya Mfumo na leyi Lawuriwaka hi Mfumo. Xiletelo lexi xi nyika misinya ya rixaka na swiletelo swa maendlelo lamanene ku kondletela mfanano eka matholelo ya vanhu. Xi angula eka Komiti ya Nkambisiso ya le Hofisini ya Phuresidente eka Mavandla lama nga Ehansi ka Vun’wini bya Mfumo ku kondletela nkavuciva, vutihlamuleri na maendlelo ya mafumelo lamanene eka swiyenge swa mfumo. Khabinete yi pasise xiviko xa ndzima xa vu6 hi Xipanu xa Ntirho xa le Xikarhi ka Tindzawulo eka N’walungu-Vupeladyambu. Khabinete ya tsaka leswi ndzima yo tivikana yi khatsiweke eka ku tshamisekisa tindzawulo ta xifundzakulu eN’walungu-Vupeladyambu naswona ku nyikiwa ka vukorhokeri bya masungulo byi rhangisiwe emahlweni. Mphalalo lowu wu basisile kutlula 90% ta timalimpfelelo eka vaphakeri va tinhundzu na vukorhokeri leti kotisaka mphakelo lowu antswisiweke wa mirhi na switirhisiwa. Mune ehenhla ka ntlhanu wa tithiyetara leti tirhaka exibedhlele xa Mafikeng ti vuyiseriwile eka xiyimo xo tirha. Swivandla swa mitirho leswi nyikiwaka timali eka tindzawulo to hambanahambana swi pfariwile. Phurosese ya ku tirhana na nhlayiso wa swimakiwakulu lowu saleleke endzhaku yi simekile naswona tiejensi ta nsindziso wa nawu ti ya emahlweni ti khatsa ndzima ku tisa lavaya va khumbekaka eka vukungundzwana ku ta tihlamulela. Ku ri karhi ku tirhisaniwa na vurhangeri bya N’walungu-Vupeladyambu Valawuri lava thoriweke va ya emahlweni va khatsa ndzima eka ku simeka tiphurosese ta mafumelo lamanene. NCOP yi endzele N’walungu-Vupeladyambu hi Nhlangula naswona yi andlala xiviko xa yona lexi amukela mphalalo wa mfumo wa Rixaka eka Xifundzakulu lexi. Khabinete yi pasise ku rhurheriwa ka swiendleko leswi landzelaka: Tinhlengeletano ta Lembe na Lembe ta Vumune ta Bangi ya Nhluvukiso Leyintshwa (NDB), eka kotara leyo sungula ya 2019. NDB yi tumbuluxiwile hi biloko ya Brazil, Russia, India, China na Afrika-Dzonga ku hlengeleta swipfuno ku seketela swimakiwakulu na tiphurojeke ta nhluvukiso lowu yisekaka emahlweni ematikweni ya BRICS, na timakete leta ha tumbulukaka tin’wana na matiko lama ha hluvukaka.  Nhlengeletano ya Ntolovelo ya vu17 ya Khomferense ya Vaholobye va Afrika eka Mbangu (AMCEN) hi Khotavuxika/Mawuwani 2019. AMCEN i foramu ya nkarhi hinkwawo laha Vaholobye va Afrika va Mbangu va kanerisanaka na ku teka swiboho eka timhaka ta mbangu leswi fambelanaka na Tikokulu. Afrika-Dzonga yi sungula vutshamaxitulu bya yona kusuka hi 2019 kufika hi 2021. C. MilawumbisiKhabinete yi pasise ku kandziyisiwa ka Nawumbisi wa ku Tekiwa ka Vun’wini lowu Pfuxetiweke leswaku vaaki va nyika mavonelo. Nawumbisi lowu pfuxetiweke wu engetela xiyenge lexi nyikaka swiyimo leswi nga erivaleni leswi ehansi ka swona ku tekiwa ka vun’wini bya misava hindlela leyi nga ta vuyerisa vaaki ku nga ta va xiswona ku ri hava ndziriso. Xiyenge lexi xi tiyisa Nawumbisi wa ku Tekiwa ka Vun’wini wa le masungulweni lowu wu humesiweke endzhaku eka phurosese ya palamende. Nawumbisi lowu wu ta pfuna ku hatlisisa nongonoko wa mpfuxeto wa misava loko hi tlhelo wu ri endzeni ka rimba ra misinya ya vumbiwa. Khabinete yi pasise ku kandziyisiwa ka Nawumbisi wa Matikhomelo ya Mihlangano ya Timali wa 2018 leswaku vaaki va nyika mavonelo. Leswi swi vumba xiphemu xa mpfuxeto wa mfumo wa malawulelo ya sekitara ya timali eka modlolo wa Twin Peaks naswona wu landzelela ku pasisiwa ka Nawu wa Malawulelo ya Sekitara ya Timali, 2017 (Nawu wa 9 wa 2017) lowu, exikarhi ka swin’wana, wu nga na xikongomelo xa ku tiyisisa leswaku ku va na matikhomelo ya timakete yo antswa na makhomelo ya tikhasimende yo antswa eka sekitara ya timali. Malawulelo ya matikhomelo ya timakete ya na xikongomelo xa ku sivela na ku lawula loko nsivelo wu nga fambi kahle, mivuyelo ya xiyimo xa le hansi leyi tumbulukaka kusuka eka mihlangano ya timali leyi endlaka bindzu hi tindlela leti nga riki letinene eka tikhasimende kumbe ti tekelaka ehansi vutengi bya timakete na ntshembo eka sisiteme ya timali.Nawumbisi lowu wu ta tiyisa nsirhelelo wa tikhasimende hi ku simeka nawu wa matikhomelo ya timakete wo katsakanya wun’we. Leswi swi ta vanga matirhiselo yo fanana ya misinya ya nsirhelelo wa tikhasimende eka sekitara ya timali hinkwayo. Wu lulamisela endlelo leri simekiweke eka migingiriko, rin’we eka ku nyika mihlangano ya timali hinkwayo tilayisense, na ku tiyisisa leswaku ku na angarhelo na vulanguteri byo lawula hi vutalo.Leswi swi ta pfumelela Vulawuri bya Matikhomelo ya Sekitara ya Timali leya ha ku tumbuluxiwaka ku fikelela ku antswa xilerisoximfumo xa ku sirhelela tikhasimende ta timali hi ku tiyisisa leswaku ku na makhomelo lamanene.  Nawumbisi lowu, lowu wu nga ta tirha eka mihlangano ya timali hinkwawo, wu tlhela wu seketela ncinco eka sekitara ya timali hi ku tirhisiwa ka Xikatsa xa Milawu ya Sekitara ya Timali lexi nyikiweke ehansi ka Nawu wa Havexerisamatimba wa Ikhonomi ya Vantima yo Angarhela, 2003 (Nawu wa 53 wa 2003) hi ku koxa leswaku tipholisi ti sungula ku tirhisiwa ku landzelela xikatsa lexa milawu na ku tlhela ku vekiwa tihlo eka ku tirhisiwa ka tipholisi toleto. Khabinete yi pasise ku andlariwa ka Nawumbisi wo Hundzuluxa wa Timhaka ta Timali wa 2018 ePalamende.  Mihundzuluxo leyi yi fambelana na:Nawu wa Nchono wa 1963, ku tiyisa malawulelo ya makete lowu humaka eka nxavisonkandzawulelo, hi ku fambisana na vutiboheleri bya G20;Nawu wa Tiphenceni ta Masocha wa 1976, ku tirhana na milulamiselo ya xihlawuhlawu;Nawu wa Tibangi wa 1990, ku pfumelela tikhamphani leti nga ehansi ka vun’wini bya mfumo leti fikelelaka ku endla xikombelo xa tilayisense ta ku banga;Nawu wa Phenceni wa Vutirhelamfumo wa 1996, ku cinca nsinya wa avelo wa xiphemu xa phenceni eka xiyimo xa ku dlaya vukati, lowu wu tiyisisaka leswaku tihakelo ta phenceni eka khale ka muringani hi nkarhi wa ku dlaya vukati a ti hundzuluxeriwi eka  mbhoheko wa xikweleti; naNawu wa Phurofexini yo Odita wa 2005, ku tirhana na mitlhontlho na switsandzekisi leswi Huvo yo Lawula leyi Tiyimelaka ya Vaoditara yi hlanganaka na swona eka ku tirha mitirho ya yona yo lawula na yo angamela.D. Swiendleko leswi Taka 32. Xitiviso xa Muholo wa Mpimohansi wa Rixaka (NMW) Phuresidente Ramaphosa u ta tivisa NMW eka xiendleko lexi xi nga ta khomiwa eKliptown eSoweto hi Ravuntlhanu, 7 N’wendzamhala 2018. NMW yi ta vuyerisa xikan’wekan’we kutlula tsevu wa timiliyoni ta vatirhi na ku pfuna ku tirhana na levhele ya nkandzingano na vusweti eAfrika-Dzonga. Xitiviso lexa nkoka swinene xi ta engetela ritavala ra hina ra vaaki kufika eka vanhu lava nga sirhelelekangiki.33. Siku ra ku Lwisana na Vukungundzwana ra Matiko ya MisavaHi ku tsundzukiwa ka Siku ro Lwisana na Vukungundzwana ra Matiko ya Misava ra UN hi Sonto, 9 N’wendzamhala, Khabinete yi tiyisisa ku lwisana na vukungundzwana ka tiko eka havumbirhi bya tisekitara leti nga riki ta mfumo na ta mfumo. Xikatsa xa JCPS xi rhangise emahlweni ku lwisana na xirilo lexi hi ku fambisana na xiyimo xa nkankondzelelo eka vukungundzwana xa mfumo.Vukungundzwana i xiphiqo xa rixaka lexi ku faneleke ku lwisaniwa na xona hi munhu un’wana na un’wana tanihileswi xi kavanyetaka nhluvukiso wa vaaki na ikhonomi naswona xi engetela vusweti hi ku hambukisa swipfuno kusuka laha swi dingiwaka swinene.34. Siku ra Timfanelo ta Ximunhu ra Matiko ya MisavaAfrika-Dzonga yi ta tikatsa na miganga ya matiko ya misava eka ku xiya Siku ra Timfanelo ta Ximunhu ra Matiko ya Misava hi Musumbunuku, 10 N’wendzamhala 2018. Siku leri ri fungha anivhesari ya ku amukela ka Huvo yo Angarhela ya UN ka Xihlambanyo xa Matiko Hinkwawo xa Timfanelo ta Ximunhu hi 1948. Mfumo wu ya emahlweni ku tiyisisa leswaku maAfrika-Dzonga hinkwavo va tiphina hi timfanelo ta ximunhu to tanihi timfanelo ta ku kuma vutomi, ndzingano na xindzhuti xa ximunhu. Muakatiko un’wana na un’wana u na vutihlamuleri bya ku tiyisisa leswaku timfanelo ta ximunhu na xindzhuti etikweni ra ka hina ta sirheleriwa. 35. Khomixini ya Misava Hinkwayo eka Vumundzuku bya NtirhoXiviko kusuka eka Khomixini Matiko ya Misava eka Vumundzuku bya Ntirho xi ta simekiwa hi siku ra 22 Sunguti 2019. Xi tumbuluxiwile hi ILO hi 2017 ku hlahluva ncinco wa xihatla lowu nga eku endlekeni eka ikhonomi ya matiko ya misava na swivandlakulu swa ntirho, na ku tiva mitlhontlhokulu na swibumabumelo. Khomixini leya Matiko ya Misava ya Levhele ya le Henhla yi na vatshamaxitulukulobye ku nga Phuresidente Ramaphosa swin’we na Holobyenkulu Stefan Löfven wa Mfumo wa Sweden.  E. Swihungwana36. MichaveleloKhabinete yi tikatse na Phuresidente Ramaphosa eka ku hundzisa ku khomiwa hi tingana eka ku lova ka nghwazi ya Nyimpi tlhelo Khomixinarankulu eka United Kingdom Ttn Mendi Msimang, hi Musumbunuku, 3 N’wendzamhala 2018, endzhaku ka vuvabyi bya nkarhi wo leha. Khabinete yi hundzisa michavelelo ya yona eka ndyangu, vanghana, vanakulobye na vahanyisani va Ttn Msimang. Ttn Msimang u nyikiwile nkhetekanyo wa 1 wa Nkosi wa Ximfumo wo Hlawuleka lowu khumbaka swiphemu swa nxiximo wa ximfumo wa masocha hi ku fambisana na pholisi ya mikosi ya ximfumo ya Mfumo na Swifundzakulu.37. Vuhoyozeri37.1 Khabinete yi hoyozele Banyana eka ku fikelela makumu ya Khapi ya Tinxaka ya Afrika ya 2018. Hi ku endla tano va fikelerile xikan’wekan’we Khapi ya Misava ya Vavasati ya FIFA haxawa eFurwa.37.2 Khabinete yi hoyozele Dkd Lindiwe Sidali, loyi a endleke matimu hi ku va dokodela wa mbiluxifuva wa xisati wa muAfrika wo sungula etikweni.F. Ku thoriwaKu thoriwa hinkwako ku ta fanela ku landzelela vukambisisi bya mithwaso na mbhasiso lowu faneleke.38. Khamphanikulu ya Nhluvukiso leyi TiyimelakaTtn Tshokolo Nchocho tanihi CEO eka kontiraka ya ntlhanu wa malembe.39. Swirho swa Huvo ya Vukorhokeri bya Maxelo ya Afrika-Dzonga:a. Mnn Nana Magomola (Mutshamaxitulu);b. Dkd Phillip David Dexter (Xandla xa Mutshamaxitulu);c. Ttn David Lefutso;d. Adv Derek Jeffrey Block;e. Mnn Sowbakiam Mudly-Padayachie;f. Dkd Mphekgo Patrick Maila;g. Mnn Feziwe Yolanda Renqe;h. Ttn Itani Phaduli;i. Dkd Owen Peter Muller Horwood;j. Mnn Kelebogile Shirley Moroka-Mosia;k. Ttn Jerry Lengoasa (CEO); nal. Dkd Tsakani Ngomane (muyimeri wa DG ya Ndzawulo)40. Adv Sandile Nogxina tanihi Mulawuri loyi a nga riki Xiphemu xa Vurhangerinkulu tlhelo Mutshamaxitulu wa Huvo ya Khamphani ya Vuhahisi ya Afrika-Dzonga.41. Huvo ya Tinhlayonhlayo ya Afrika-Dzonga: a. Ttn Ian Assam – u thoriwe hi vuntshwa;b. Ttn Faldie Esau – u thoriwe hi vuntshwa;c. Dkd Jacky Galpin – u thoriwe hi vuntshwa;d. Ttn Ettienne le Roux – u thoriwe hi vuntshwa; e. Dkd Ariane Neethling – u thoriwe hi vuntshwa; f. Dkd Thabi Leoka;g. Mnn Reshoketswe Mokobane;h. Ttn Thapelo Molahloe;i. Mnn Blanche Motsosi;j. Mnn Nompumelelo Nzimande;k. Ttn Wandile Sihlobo;l. Mnn Vuyelwa Mantyi (muyimeri wa Kapa-Vuhumadyambu);m. Mnn Zeenat Ishmail (muyimeri wa Kapa-Vupeladyambu);n. Ttn Kuberin Packirisamy (muyimeri wa Kapa-N’walungu);o. Ttn Thulani Bhengu (muyimeri wa KwaZulu-Natal);p. Ttn Thuso Ramaema (muyimeri wa Free State);q. Dkd David Everatt (Mutshamaxitulu tlhelo muyimeri wa Gauteng);r. Phurof Andries Monyeki (muyimeri wa N’walungu-Vupeladyambu);s. Dkd Nomuso Mlondo (muyimeri wa Mpumalanga); nat. Dkd Modjadji Malahlela (muyimeri wa Limpopo).42. Khomixini ya Vukorhokeri bya Mavuthu ya Vusirheleri:a.  Dkd Siphelele Zulu;b. Dkd Ziyaad Essop;c. Adv Nokuzola Gloria Khumalo; nad. Ttn Ian Hugh Robertson.43. Huvo ya Khamphanikulu ya Eneji ya Nyutliliya ya Afrika-Dzongaa. Dkd Robert Adam;b. Dkd Ramatsemela Masango;c.  Ttn Aadil Patel;d. Ttn Bishen Singh;e. Mnn Pulane Kingston;f.  Mnn Matlhodi Ngwenya;g. Ttn Jabulani Ndlovu; nah. Ttn Pulane Molokwane;44. Huvo ya Mati ya Mhlathuzea. Mnn Thabi Agatha Shange (Mutshamxitulu)b. Ttn Silas Zwelakhe Hlophe (Xandla xa Mutshamaxitulu)c. Dkd Purshottamma Sivanarain Reddyd. Mnn Nica M Geverse. Dkd Mosidi Makgaef. Ttn Musa Moses Xulug. Ttn Bonginkosi Vincent Mshenguh. Mnn Amita Baduli. Mnn Nothando Nonkululeko Mkhizej. Mnn Gloria Dumisile Biyelak. Ttn Petros Mzothule Zikalala45. TiCEO ta Vulawuri bya Sekitara ya swa Dyondzo na Vuleteri (tiSETA):a. SETA ya Tibangi – Ttn Trevor Rammitlwa;b. SETA ya Swakudya na Swakunwa – Mnn Nokuthula Selamolela;c. SETA ya ku Phurosesiwa na ku Endliwa ka Fayibara – Mnn Felleng Yende;d. SETA ya Ndzindzakhombo– Mnn Nadia Starr;e. SETA ya Vukorhokeri – Mnn Amanda Buzo-Gqoboka;f. SETA ya Vurimi – Ttn Zenzele Gilbert Myeza;g. Vulawuri bya Dyondzo na Vuleteri bya Vumaki bya Tikhemikali (CHIETA) – Ttn Mike Khathutshelo Ramukumba;h. SETA ya Mfuwo, Vutshila, Ndhavuko, Mafundza na Mitlangu – Mnn Keitumetse Lebaka;i. SETA ya Dyondzo, Vuleteri na Maendlelo ya Nhluvukiso – Mnn Nombulelo Nxesi;j. SETA ya Timali na Tinkota – Mnn Ayanda Pearl Zinhle Mafuleka;k. SETA ya Rihanyu na ku Hanya Kahle – Mnn Elaine Brass;l. SETA ya Vukorhokeri bya Mfumo – Mnn Bontle Portia Lerumo; nam. Holisele na Vuxavisi bya SETA – Ttn Blessing Tom Mkhwanazi.Swivutiso:Mnn Phumla Williams – Muvulavuri wo Khomela KhabineteSelifoni: 083 501 0139"
Xitatimente xa Nhlengeletano ya Khabinete ya 13 Nyenyanyana 2019 ,15 Feb 2019,https://www.gov.za/speeches/statement-cabinet-meeting-13-february-2019-15-feb-2019-0000,https://www.gov.za/ts/speeches/statement-cabinet-meeting-13-february-2019-15-feb-2019-0000,"Xitatimende xa Nhlengeletano ya Khabinete ya ti 13 Nyenyanyana 2019 Khabinete yi hlangane hi Ravunharhu, 13 Nyenyanyana 2019 eTuynhuys eKapa.A. Timhakankulu1. Mbulavulo hi Xiyimo xa Rixaka (SoNA)1.1. Khabinete yi amukela SoNA ya Presidente Cyril Ramaphosa 2019, leyi funghaka malembe ya 25 ku sukela loko ku ve na Ntshamo wa Nhlanganelo wo sungula wa Palamende eka xidemokirasi xa Afrika-Dzonga. MaAfrika-Dzonga yo tala na wona ya amukerile mbulavulo, lowu ya ka emahlweni wu nyika ntshembo na ku pfuxetiwa.1.2. Presidente Ramaphosa ehleketile swinene hi nhluvukiso lowu endliweke eka lembe leri hundzeke. Ku yisa emahlweni eka ku humelela, Presidente u longoloxile tindhawu ta xikongomiso xa lembe leri. Leti ti katsile ku ya emahlweni ka tindlela ta kunghenelela ku hatlisisa ku kula ka ikhonomi yo katsa hinkwaswo na ku tumbuluxa mitirho; ku antswisa sisiteme ya dyondzo ya hina na ku hluvukisa swikili eka nkarhi lowu taka na tlakusa ku lwa na manyala na ku lawuriwa ka mfumo hi swiyenge swa le tlhelo.1.3. Eka vhiki leri taka, Holobye wa Timali Tito Mboweni u ta andlala kungu ra timali loko a nyika mbulavulo wa yena wa Mbulavulo wa Mpimanyeto. Hi ku tirhisa tivhoti ta mpimanyeto wa tindzawulo, Vaholobye va ta andlala makungu ya matirhelo ya vona lawa ya nga ta nyika mfikelelo eka SoNA ya Presidente.1.4. Khabinete yi tama ya ti bohile eku fambiseni tiko ra hina ku ya eku fikeleleni ka Xivono xa 2030 xa Kungu ra Nhluvukiso wa Rixaka (NDP), xiletelo xo herisa vusweti na ku hunguta nkandzingano na vupfumalantirho etikweni hi 2030.2. Indaba ya Migodi ya Afrika2.1. Afrika-Dzonga ri rhurherile hi ku humelela Indaba ya Migodi ya ku Vekisa eAfrika ya lembe na lembe ya vu25, leyi ku nga ku hlangana ku kulu emisaveni hinkwayo ka vanghenisaxandla va migodi na vateki va swiboho. Hi ku lava ku landza ku koka mahlo ya vuvekisi eka migodi, Indaba ya lembe leri a yi khomiwile ehansi ka nhlokomhaka leyi nge: “Ku sirhelela Nhluvukiso wa Ikhonomi leyi yisaka Emahlweni ya Afrika”.2.2. Khabinete yi amukela nkatsakatsano wa vanghenisaxandla va migodi lowu sayiniweke. Nkatsakatsano lowu nga ta pfuna ku tlakusa vuvekisi byo kongoma bya vahlampfa eka tisekitara to hambana ta bindzu ra migodi.2.3. Mfumo, hi ku tirhisa kungu ra Nghingiriko wa Pholisi ya swa Vumaki ra Ndzawulo ya Mabindzu na Vumaki (dti), wu kumile endlelo ro cela swicelwa tanihi ndhawu leyi nyikaka swivandlanene swinyingi leswi vavekisi va nga swi tirhisaka ku va vuyerisa eku kuriseni ka sekitara ya migodi. Leswi swi nyika vuswikoti byikulu bya ku nghenisa xandla eku kuleni ka ikhonomi ya tiko, ku tumbuluxa mitirho, cinco na ku herisa vusweti.3. Eskom3.1. Holobye wa Mabindzu ya Mfumo Pravin Gordan u hlamuserile Khabinete hi ku timiwa ka gezi ko siyerisana ka sweswi loku khumbeke ku tirha ka ikhonomi etikweni hinkwaro. Ku kavanyeta loku ku siyile nkhumbho wu kulu swinene eka mindyangu ya MaAfrika-Dzonga na ikhonomi.3.2. Mphakelo wa eneji wa Afrika-Dzonga wu tama wa ha ri wa nkoka swinene naswona xiyimo xa sweswi eka Eskom xi veka mixungeto yi kulu etikweni, ntshamiseko wa yona wa swa timali na ikhonomi. Maqhinga yo avanyisa Eskom yi va Mabindzu ya Mfumo – ku tumbuluxa, ku hundzisela na ku hangalasa - ka laveka eka ku kota ku yisa emahlweni ka nkarhi wo leha ka khamphani ya gezi na tiko.3.3. Ku lulamisa xiyimo xa sweswi, Presidente Ramaphosa u thorile Komiti ya Khabinete yo Hlawuleka eka Eskom leyi rhangeriweke hi Xandla xa Presidente na ku va na Vaholobye va Mabindzu ya Mfumo; Eneji; Timali; Vutleketli; Vuhlayiseki bya Tiko na Maphorisa na ku nyika swiviko swa siku na siku eka Presidente hi migingiriko leyi lavaka ku endliwa ku sirhelela mphakelo wa eneji.3.4. Xipanu xi languteriwa ku hlangana na vakhumbheki hinkwavo ku pfuna ku vuyisela ntshamiseko eka netiweke na ku andlala makungu yo yisa emahlweni loko xi karhi xi tiyisisa leswaku ku na ntsengo wa ikhonomi wa le hansi eka mutirhisi na vahakeri va swibalo.4. Mfanelo yo vhota4.1. Khabinete yi hoyozela MaAfrika-Dzonga hinkwawo, ngopfungopfu magidigidi ya vantshwa na vavhoti vo sungula, lava ngheneleleke eka ntsariso wa vavhoti wo hetelela wa ku hela ka vhiki ra ti 26 na 27 Sunguti 2019 loko tiko ri nga si va na mihlawulo ya rixaka na swifundzakulu ya xidemokirasi ya vutsevu hi ti 8 Mudyaxihi 2019.4.2. Khabinete yi rhamba vavhoti lava ringaneleke ku tirhisa mfanelo ya vona hi vutihlamuleri na ku kombela MaAfrika-Dzonga lava nga si titsariselaka ku vhota, ku endla tano etihofisi ta Khomixini ya Nhlawulo yo Tiyimela (IEC) leti pfuleke etikweni hinkwaro. U nga ha tlhela u kamba xiyimo xa ntsariso wa vavhoti xa wena hi ku rhumela SMS na Nomboro ya wena ya pasi eka 32810 (R1.00 hi SMS) kumbe u nghenisa epe ya foni ya IEC mahala ya vavhoti na ku yi tirhisa ku kamba vuxokoxoko bya ntsariso wa wena.4.3. Ku sukela loko xidemokirasi xa hina xi sungurile, hi akile xidemokirasi xa vumbiwa lexi humeleleke na mavandla lama tiyisiseke timfanelo na mitshuxeko ya hina ya masungulo. Ku yisa emahlweni, ku simekiwile tiphurogireme ku cinca swivumbeko swa ikhonomi na ku lulamisa mitlhontlho ya hina yo tala ya ikhonomi ya vanhu. Mihlawulo leyi taka i xivandlanene eka rixaka rintshwa ra MaAfrika-Dzonga ya vantshwa ku tirhisa mfanelo ya vona ku vhota, na ku va na xo xi vula eka vumundzuku bya vona na byebyo bya tiko ra hina.5. Ku kumiwa ka oyili na gasi hi Total5.1. Tanihi xiphemu xa matshalatshala ya rixaka ku kurisa ikhonomi na ku tumbuluxa mitirho, mfumo wu – hi ku tirhisa Operation Phakisa ya Ikhonomi ya Malwandle – nyikile swivandlanene eka sekitara ya tiko ya oyili na gasi eka ikhonomi ku kula na vuvekisi. Afrika-Dzonga ri na switirhisiwa swa vuswikoti swa kaye wa tibiliyoni ta mathangi ya oyili na 60 tcf (wa tithiriliyoni ta khubiki futi) kumbe 11 wa tibiliyoni ta mathangi ya oyili yo ringana na gasi yo suka eribuweni.5.2. Khabinete yi hoyozele ku kumiwa ka gasi ya xitiyi xa swihalaki hi khamphani ya oyili ya Total leyi nga vaka na mathangi ya biliyoni yin’we ya switirhisiwa, leswi nga ta tlakusa swinene mphakelo wa tiko wa oyili na gasi.5.3. Ku kumiwa ku endliwile hi khamphani endzhaku ka ku cela eka ndhawu ya vona va lava nsuku eBrulpadda ebezinini ya Outeniqua, kwalomu ka 175 wa tikhilomitara (km) kusuka eribuweni ra Afrika-Dzonga.6. Nhlengeletano ya Ntolovelo ya vu32 ya Nhlangano wa Matiko ya Afrika (AU)6.1. Khabinete yi hoyozela ku thoriwa ka Presidente Ramaphosa tanihi Mutshamaxitulu wa ASU eka 2020. U ta teka ximhandzana kusuka eka Presidente wa Egypt Abdel Fattah el-Sisi, loyi sweswi a nga ku tirheleni theme ya yena ya 2019.6.2. Presidente Ramaphosa u rhangerile vurhumiwa bya Afrika-Dzonga ku ya eka Nhlengeletano ya Ntolovelo ya vu32 ya Huvo ya Tiphuresidente ta Matiko na Mfumo wa AU, leyi a yi ri eAddis Ababa, Federal Democratic Republic of Ethiopia kusuka hi ti 15 Sunguti ku ya fika ti 11 Nyenyanyana 2019, ehansi ka nkongomelo wa “Vahlampfa, Vavuyelakaya na vanhu lava rhurhisiwaka eka Matiko ya misava: Ku yisa eka Switshuxo swo kota ku tiyisela ntshikelelo eka lava Rhurhisiweke hi Nkanu eAfrika”. Leswi swi nyika ndlela yo langutisa endzhaku na ku lulamisa swivangelo swa ku rhurhisiwa hi nkanu eAfrika.6.3. Afrika-Dzonga ri rhumerile xitirho xa Ntwanano wa Xihlambanyo xa rona eka Ndhawu ya Mabindzu ya Mahala ya Tikonkulu ra Afrika (AfCFTA) hi nkarhi wa samiti. Timhaka leti endliweke hi vukheta ti katsile ku pfuxa vandla hi vuntshwa na ku nyika mali eka nhlangano wa matiko ya Afrika; Ku rhula na Vusirheleri eka Tikonkulu; mihluvukiso leyi yelana na AfCFTA; na mikanerisano ya ntwanano wuntshwa wa ntirhisano exikarhi ka Matiko lawa ya ha hluvukaka ya Afrika, Caribbean na Pacific na Nhlangano wa Matiko ya Yuropo endzhaku ka 2020.6.4. Eku fambeni ka lembe leri, Presidente Ramaphosa u tlhela a languteriwa ku teka vutshamaxitulu eka nhlengeletano ya Komiti ya Tipresidente ta Matiko ya Afrika na Mfumo eka Ku cinca ka Tlayimeti (CAHOSCC). CAHOSCC yi tumbuluxiwile hi 2009 hi Huvo ya AU ya Tipresidente ta Matiko na mfumo ku rhangela Xiyimo xo Fana xa Afrika eka Ku cinca ka Tlayimeti na le ka mikanerisano ya ku cinca ka tlayimeti ka matiko hinkwawo.6.5. Loko Presidente Ramaphosa a sungula vutshamaxitulu, u ta tirha na tipresidente ta matiko yan'wana ku tiyisisa ku simekiwa ka ku humelelaka ka mfungho wa Ntwanano wa Paris ku hunguta na ku amukela switandzhaku swa ku cinca ka tlayimeti. Hi ku tirhisa CAHOSCC, Afrika ri ta nghenisa xandla swinene eka matshalatshala ya matiko hinkwawo ya khaboni ya le hansi na nhluvukiso wa ku tiyisela ka tlayimeti.7. Dyondzo ya le Henhla7.1. Khabinete yi hundzisela michavelelo eka ndyangu na vanghana va xichudeni xa Yunivhesiti ya Thekinoloji ya Durban, Mlungisi Madonsela. Ku kavanyetiwa ka tidyondzo na ku pfariwa ka mavandla ya tidyondzo ta le henhla, ngopfungopfu loku vangeke rifu ra mahlomulo ra xichudeni lexi, i xivangelo xo vilerisa swinene.7.2. Khabinete yi rhamba vanghenisaxandla hinkwavo ku ololoxa swiphiqo hi ndlela yo rhula. Tiko ra hina ri lava swidyondzeki swa vantshwa ku nghenisa xandla eka nhluvukiso wa hina.7.3. Mfumo, hi ku tirhisa Ndzawulo ya Dyondzo ya le Henhla na Vuleteri, wu le ku pfuneni mavandla ya tidyondzo ta le henhla laha ku nga na mitlhontlho. Holobye wa Dyondzo ya le Henhla na Vuleteri Naledi Pandor na yena u lerisile valawuri va Xikimi xa Mpfuno wa swa Timali xa Swichudeni xa Rixaka ku rhangisa emahlweni ku nyikiwa ka tihlamulo ta swivutiso hinkwaswo swa swichudeni.8. Ku lawuriwa ka vuvabyi bya swindomundomu (FMD)8.1. Eku hlayiseni rihanyu ra rixaka, Khabinete yi tsakile hi ku hlamula na ku nghenelela ku papalata ku hangalaka ka ntungu wa FMD eka xifundzatsongo xa Vembe, eLimpopo. Ndzawulo ya Vurimi, Swihlahla na swa Tinhlampfi, swin'we na Nhlangano wa Nyama yo Tshwuka na vanghenisaxandla van'wana, va le ku tirheni ku lulamisa mhaka hi ndlela leyi hlanganisiweke.8.2. Ntlhavelo wu sungurile hi ti 14 Sunguti 2019, ku ri na tihomu ta miganga leyi khumbekeke, xikan'we na tihomu eka ndhawu ya rhediyasi ya 20 km ekusuhi na miganga leyi khumbekeke. Ku fikela sweswi, ntsengo wa nhlayo ya tihomu leti tlhaveriweke yi hundza 10 000; ti le ku funghiweni ku ti hambanyisa kusuka eka tin'wana.9. Samiti ya Tifilimi ya Afrika-Dzonga9.1. Bindzu ra tifilimi ra Afrika-Dzonga i khale se ri tiviwa tanihi xihatlisisi xa ku kula ka ikhonomi na ku tumbuluxa mitirho eAfrika-Dzonga. Bindzu ra vutumbuluxi na mfuwo, ngopfungopfu sekitara ya tifilimi, na yona yi tirha ntirho wa nkoka eku hluvukiseni xitori xa Afrika-Dzonga na ku nghenisa xandla eka matshalatshala yo aka rixaka na ntwanano wa miganga.9.2. Hi ku fambisana na endlelo leri, Khabinete yi amukela Samiti ya Tifilimi ya Afrika-Dzonga yo sungula, leyi a yi khomeriwe eJoni kusuka hi ti 4 ku fika ti 5 Nyenyanyana 2019 ehansi ka nkongomelo: “Ndzhundzhuluxo na vutumbuluxi eka Bindzu ra Tifilimi/Mipfumawulo leyi voniwaka ra Afrika-Dzonga na Ndzhendzheleko wa Vumakelo wa Vumune (4IR). Xana hi lulamerile ku cinca?”9.3. Mivuyelo ya samiti yi languteriwa ku nghenisa xandla ku yisa eku tumbuluxiweni ka mbangu lowu kotisaka bindzu ku humelela. Mfumo wu tama wa ha tibohile ku pfuna tiphurojeke hi timali hi ku tirhisa Mabindzu ya Nhluvukiso wa Vumakelo na dti.B. Swiboho swa Khabinete10. Ntwanano wa miganga na ku aka rixaka10.1. Loko rixaka ra hina ri endlile magoza makulu swinene ku sukela hi 1994, swirhalanganyi swo ka swi nga ri swa ntiyiso leswi kongomisiwaka eka rixaka, xiyimo na ku hambana ka mfuwo ku ya ka emahlweni ku tekela ehansi ku ya emahlweni ka hina. Eka mhaka leyi, Khabinete yi pasisile Vonelo ra swa Tipolotiki, leri nyikaka manyikelo ya milawu na rimba ra pholisi ku seketela swinene ntwanano wa miganga na ku aka rixaka ku ya emahlweni.10.2. Rimba ri ta va na nkhumbho wo hetiseka eku simekiweni ka swikongomelo swa ku aka “vanhu lava nga un'we naswona muganga lowu twananaka swinene a hi ntsena swikongomelo swa rixaka; ku tlhela ku va tindlela eku herisiweni ka vusweti,” hilaha swi vekiweke hakona eka NDP.10.3. Tisekitara hinkwato ta muganga ta khutaziwa ku seketela rimba ra pholisi hi ku tlangela ku hambana ka hina na ku aka muganga lowu tlheriselaku endzhaku ndzhaka ya vukoloni na xihlawuhlawu.10.4. Ndzawulo ya Vutshila na Mfuwo yi ta va yi fambisa Nhlengeletano ya Nkatsakatsano wa Vanhu eku heleni ka Nyenyankulu 2019 eJoni laha tisekitara to hambanahambana ta muganga – ku katsa na mfumo, vatirhi, bindzu, swa dyondzo na swidyondzeki, ntlawa wa vukhongeri na vuhangalasi bya mahungu – yi ta tiboha eka phurojeke ya ntwanano wa miganga na ku aka rixaka. Ku tihlanganisa na tisekitara ku ta endliwa hi nkarhi wa Nyenyanyana na le xikarhi ka Nyenyankulu 2019.C. Milawumbisi11. Nawumbisi wa Ndzhundzhuluxo wa Vana wa 201911.1. Khabinete yi pfumelele ku rhumeriwa ka Nawumbisi wa Ndzhundzhuluxo wa Vana wa 2019 ePalamende ku tiyisisa ntirho wa rixaka ra hina eku sirheleleni ka timfanelo ta vana.11.2. Hi 2017 Senthara ya Nawu wa Vana yi yisile ekhoto Ndzawulo ya Nhluvukiso wa Vanhu hi ku salela endzhaku ka nhlayiso wo yimela.11.3. Khoto ya le Henhla yi lerisile Holobye wa Nhluvukiso wa Vanhu ku, eka swin'wana swa swona, lulamisa na ku tivisa emahlweni ka Palamende ndzhundzhuluxo lowu faneleke eka nawu wa vana, 2005 (Nawu wa 38 wa 2005) na/kumbe Nawu wa ku Pfuna Vanhu, 2004 (Nawu wa 13 wa 2004) ku nyika xintshuxo xa xinawu lexi heleleke ku lulamisa mitlhontlho ya nhlayiso wo yimela.11.4. Vana hinkwavo va fanele ku tiphina hi mfikelelo eka vukorhokeri lebyi kongomisiweke eku olovisa vuhlayiseki, nhlayiso na nsirhelelo wa vona; na sisiteme ya nhlayiso wa vanhu leyi pfunaka. Nawumbisi wu lulamisa, eka swin'wana swa swona, mitlhontlho leyi yelanaka na ku nyikiwa na vulawuri bya nhlayiso wo yimela, na timhaka tin'wana leti yelanaka na nhlayiso na nsirhelelo wa vana.D. Mitlangu leyi ta ka12. Samiti ya Ikhonomi ya Xidijiti12.1. Nhluvukiso wa matiko hinkwawo ku ya eka thekinoloji wu hlohloteriwile hi 4IR wu ta na swivandlanene swintshwa ku aka muganga na ikhonomi ya hina. Ku tshama ri rhange emahlweni ka mitolovelo ya swa thekinoloji yintshwa, tiko ri ta rhurhela Samiti ya Ikhonomi ya Xidijiti hi Nyenyankulu 2019.12.2. Samiti yi hlangana ehansi ka benara ya 4IR Afrika-Dzonga (4IRSA), vutirhisani exikarhi ka Ndzawulo ya Vuhlanganisi bya swa Tiqingho na Vukorhokeri bya Poso, Telkom, Yunivhesiti ya Witwatersrand, Yunivhesiti ya Joni na Yunivhesiti ya Fort Hare.12.3. #4IRSA yi kongomisa ku lulamisa mitlhontlho leyi langutaneke na Afrika-Dzonga eka Nkarhi wa Xidijiti leswaku ku ta kumiwa nhlamulo ya ntwanano na nhlanganelo ya tiko.13. Masagwadi ya Vuhangalasi bya mahungu 2019 ya Muganga wa Nhluvukiso wa le Dzongeni wa Afrika (SADC)13.1. Tanihi xiphemu xa ku tlakusa ku hlanganisiwa ka rhijini, ntirhisano na ku tekela enhlokweni vutekamahungu bya vuswikoti, vuhangalasi bya mahungu bya Afrika-Dzonga bya rhambiwa ku rhumela vangheneleri va byona eka mphikizano wa masagwadi ya vuhangalasi bya mahungu SADC 2019 ku nga si hundza ti 28 Nyenyanyana 2019. Masagwadi ya le ka swiyenge swa vuteki bya mahungu swa nkandziyiso, xiyanimoya, thelevhixini na xifaniso.E. Swihungwana14. Michavelelo14.1. Khabinete yi hlangana na Presidente Ramaphosa na MaAfrika-Dzonga hinkwawo eku hundziseleni ka yona michavelelo eka mindyangu na vanghana va vadyondzi lava loveke endzhaku ka loko buloho ra van'wamilenge ri mbindzimukile eXikolweni xa le Henhla xa Driehoek eVanderbijlpark hi Ravuntlhanu, 1 Nyenyanyana 2019. Khabinete yi tlhela yi navelela vadyondzi hinkwavo lava vavisekeke ku hatla va hola.15. Vuhoyozeri15.1. khabinete yi hoyozele:Khwayere ya Vunanga bya Kereke ya le Sowetho ku endla Afrika-Dzonga ri tinyungubyisa nakambe endzhaku ko hlula hi Grammy ya alibamu ya vunanga byo antswa bya misava hinkwayo. Ntlawa wu hlurile eka alibamu ya wona ya Ntshuxeko – ku yimbelela tinsimu ta nyimpi ya ntshuxeko leti tiveka ngopfu. Leri i Sagwadi ra Grammy ya vunharhu ra khwayere.Bangi ya Nhluvukiso ya Afrika-Dzonga (DBSA) ku va hi hlurile eka Sagwadi ra Phurogireme ya Eneji leyi Pfuxetiwaka ra Afrika kusuka eka vandla leri kumekaka eLondon, Phurojeke ya Timali ya Matiko hinkwawo. DBSA yi tekeriwe enhlokweni eka vutumbuluxi bya swa timali bya 14 wa tiphurojeke ta eneji leyi pfuxetiwaka eka Phurogireme ya Vahumelerisi va Gezi vo Tiyimela hi voxe va Eneji leyi Pfuxetiwaka.vativi va sayense va hina vambirhi lava hluleke eka Masagwadi ya AU Kwame Nkrumah eka Vuswikoti bya Sayense ku engetelela ka 2018 eAddis Ababa, Ethiopia hi ti 11 Nyenyanyana 2019:Phur Aletta Schutte u hlurile eka sagwadi ra rhijini ra Vativi va sayense va Vavasati US$20 000 eka nkhetekanyo wa Tisayense ta misava na Vutomi. I phurofesa eka Fisiyoliji eYunivhesiti ya N'walungu-Vupeladyambu. Phur u na SARChI eka Ku hatla u kuma na Nsivelo wa Vuvabyi bya Mbilu eAfrika, mutshamaxitulu wa ndzavisiso u seketeriwile hi swa timali hi Ndzawulo ya Sayense na Thekinoloji (DST). Ndzavisiso wa yena wu kongomisa eka ntshikelelo wa ngati na nhluvukiso wa wona eka vanhu va le Afrika.Phur David Mark Richardson u hlurile eka sagwadi ra ntikonkulu ra US$100 000 eka nkhetekanyo wa Sayense ya Vutomi na Misava. I Phurofesa wo Hlawuleka wa Ikholoji eYunivhesiti ya le Stellenbosch, na Mufambisi wa Senthara ya Vuswikoti ya Masungulo ya Ndzavisiso wa Rixaka wa eka Ku nghenelela ka Ntivovutomi. Ndzavisiso wa yena wu tirhana na timhaka ta ku twisisa hi mayelana na ku nghenelela eka mixaka ya mirhi ya leyi nga tivekikiXipanu xa bolo ya milenge xa Afrika-Dzonga xa va malembe ya le hansi ka 20, Amajita, ku va xi fikelerile ku ya tlanga eka Mphikizano wa Khapu ya Misava wa va malembe ya le Hansi ka 20 FIFA 2019. Amajita va ti vekerile ndhawu ya vona endzhaku ko fikelela tisemi fayinali ta Nhlangano wa Bolo ya Milenge wa Afrika wa le Hansi ka malembe ya 20 leyi nga ku tlangiweni sweswi eNigeria.Swivutiso:Manana Phumla Williams – Muvulavuleri wo Khomela wa KhabineteSelifoni: 083 501 0139"
Xitatimende xa Nhlengeletano ya Khabinete ya ti 27 Nyenyanyana 2019,28 Feb 2019,https://www.gov.za/speeches/statement-cabinet-meeting-27-february-2019-28-feb-2019-0000,https://www.gov.za/ts/speeches/statement-cabinet-meeting-27-february-2019-28-feb-2019-0000,"  Xitatimende xa Nhlengeletano ya Khabinete ya ti 27 Nyenyanyana 2019 eTuynhuys eKapaA. Timhakankulu1. 2019 Mbulavulo wa Mpimanyeto1.1. Khabinete yi amukela Mbulavulo wa Mpimanyeto wa 2019 lowu nyikiweke hi Holobye wa Timali Tito Mboweni ePalamende, Kapa hi Ravunharhu, 20 Nyenyanyana 2019, tanihi rimba leri vekeke Afrika-Dzonga eka ndlela laha swin'we hi kotaka ku pfuxeta na ku aka nakambe ikhonomi ya hina ku ya eka ku katsa hinkwaswo na ku va leyi kulaka.1.2. Mbulavulo wa Mpimanyeto wu tisa ku sungula ku tirha ka swiboho leswi longoloxiweke hi Presidente Cyril Ramaphosa eka Mbulavulo wa yena wa Xiyimo xa Rixaka ePalamende, Kapa hi ti 7 Nyenyanyana 2019.1.3. Khabinete yi seketela matshalatshala yo hambanahambana, ku katsa na ku tsemiwa ka miholo ya xinavetisi ya xiyenge xa mfumo, leswaku ku ta tumbuluxiwa vuhlayisi byo engetela ku tiyisisa timali ta mfumo. Ku vekiwa ka swipimelo swo tika swinene swa nseketelo wa swa timali eka Eskom ku pfuna nhlangano wu vumba nakambe ku ya eka nhlangano lowu koteka naswona swi amukeriwile.1.4. Hinkwerhu hi na xiave lexi hi faneleke ku xi endla eku kuriseni ka ikhonomi na le ku tumbuluxiweni ka mitirho eka vanhu va hina. Ku hlula mitlhontlho yo tika swinene leyi humaka eka ndzhaka ya xihlawuhlawu swi vula ku tirhisana swin'we na mfumo ku simeka tiphurogireme ta yona, ku kurisa ikhonomi na ku koka mahlo ya vuvekisi bya matikomambe byo tala.2.  Eskom2.1. Khabinete yi amukele xiviko kusuka eka Xandla xa Phuresidente David Mabuza eka ntirho wa Komiti ya Khabinete yo Hlawuleka ya nhlanganelo xa Eskom lexi tumbuluxiweke hi ku hlamula mikavanyeto ya mphakelo wa gezi leya ha ku va ka kona na nkhumbho wo ka wu nga ri kahle eka ikhonomi. Matshalatshala ya mfumo lama lulamisiweke kahle ku kotisa ku ya emahlweni ka timali, matirhelo na xivumbeko eka Eskom ya le ku fambeni kahle.2.2. Komiti ya Khabinete yo Hlawuleka yi fambisiwa hi Xandla xa Presidente Mabuza na ku katsa Vaholobye va Mabindzunyingi ya Mfumo, Eneji, Vutleketli, Timali, Maphorisa na Vuhlayiseki bya Tiko. Yi ta languteriwa ku landzelerisa mphakelo wa eneji siku na siku.2.3. Hi ku fambisana na ku tiboha ka Presidente Ramaphosa leswaku nhlamulo ya mfumo eka nkayakayo wa gezi yi fanele ku katsa hinkwavo na ku va yo tihlanganisa, Holobye wa Mabindzunyingi ya Mfumo na Mutshamaxitulu wa bodo ya Eskom va vile na ku tihlanganisa ka vona ko rhanga na vurhangeri bya mihlangano ya vatirhi yinharhu leyi amukelekaka eka Eskom, bindzu ra migodi ya malahla na ntlawa wa vanjhiniyere.2.4. Eka nhlengeletano na vatirhi ku vikiwile swiphiqo swa matirhelo ya Eskom na sisiteme ya vutumbuluxi, mahlayiselo na ku tima gezi loku nga kunguhatiwangiki. Nhlengeletano a yi lava ku tumbuluxa masungulo ya ku tihlanganisa ka nkarhi lowu taka ka ximfumo. Ku vumbiwa nakambe ka Eskom na kona ku kaneriwile, naswona mavandla hinkwawo ya pfumelelanile leswaku ku ta va na ku nghenelela swinene ku twisisa ku antswa kungu ra maendlelo na switandzhaku swa ku avanyisa marhavi ya bindzu ra Eskom ku ya eka mabindzu ya matirhelo yo hambana yanharhu.2.5. Bindzu ra migodi ya malahla ri vumbiwile ehansi ka nseketelo wa Huvo ya Swicelwa ya Afrika-Dzonga (MINCOSA), naswona nhlengeletano yi boxile swiphiqo leswi yelanaka na mphakelo wa malahla, mitsengo na nxaviso, na nkoka wa malahla lama nyikiwaka Eskom.2.6. Ku tihlanganisa ko yisa emahlweni ku endliwile na ntlawa wa vanjhiniyere, ehansi ka nseketelo wa Huvo ya Vunjhiniyere ya Afrika-Dzonga (ECSA). Vativi va vunjhiniyere va swiyenge hinkwaswo a va yimeriwile hi mihlangano yo tinyiketela yo hambana ya vona, ku katsa na Nhlangano wa Vanjhiniyere va Vantima wa Rixaka.2.7. ECSA yi nyikile nxopaxopo wa yona wa swiphiqo leswi Eskom yi langutaneke na swona na ku nyika swibumabumelo swi nga ri swingani mayelana na hilaha ku nga katsiwaka hakona swidyondzeki swa Afrika-Dzonga hi ku angarhela na ntlawa wa vaxiphurofexini va xithekiniki eka ku nghenelela ka xihatla loku laviwaka ku tshamisekisa mphakelo wa gezi.2.8. MINCOSA na ECSA va ta pfuna mfumo ku tumbuluxa Ntlawa wa Matirhelo ya Xithekiniki na Nxopaxopo wa Mahlayiselo wa Eskom lowu nga ta tivisiwa ku nga ri khale.3. ENEJI LEYI PFUXETIWAKA3.1. Khabinete yi seketela switiviso hi Holobye wa Eneji Jeff Radebe,leswi tiyisisa nakambe swivangelo swa masungulo leswi hlohletelaka eneji leyi pfuxetiwaka eku tirhaneni na nkhumbo wo ka wu nga ri kahle wa le henhla wa swihlovo swa mafurha ya swibolwa ya eneji yo fana na oyili na malahla.3.2. Eneji i xikotisi xa nkoka eka ndlela ya Afrika-Dzonga ku ya eka ku kula ka ikhonomi ya vanhu na nhluvukiso. Kungu ra Nhluvukiso ra Rixaka (NDP) ri vula leswaku Afrika-Dzonga ri lava kwalomu ka 20 000 wa timegawati ta eneji leyi pfuxetiwaka hi 2030. Phurogireme ya Nkumo wa Muhumelerisi wa Gezi wo Tiyimela hi yexe wa Eneji leyi Pfuxetiwaka yi endlile nkhumbho wa nkoka eka ikhonomi, ku tumbuluxa mitirho, ku tlakusa muganga, cinco wa ikhonomi na ku cinca ka tlayimeti.3.3. Loko Afrika-Dzonga ri ya emahlweni ku endla ku nghenisa xandla ka nkoka eka matshalatshala ya matiko hinkwawo eka khaboni ya le hansi na mihluvukiso ya tlayimeti leyi tiyiselaka, mfumo wu tama wa ha tibohile eku tiyisiseni vutihlamuleri na cinco lowu wa kahle eka vumundzuku lebyi baseke.3.4. Ntlawa wa Bangi ya Misava sweswinyana wu rhurherile Eneji leyi Pfuxetiwakana Tisisiteme ta Vuhlayiselo bya Eneji ya Dzonga wa Afrika eKapa kusuka hi ti 25 kufikela ti 26 Nyenyanyana 2019 ehansi ka nkongomelo: “Tibetiri, Vuhlayiselo bya Eneji na Vumundzuku lebyi Pfuxetiweke – Ku yisa eka 100% wa Sisiteme ya Eneji leyi Pfuxetiwaka leyi Rhumeriwa”. Varhumiwa kusuka eka bindzu, timali, vanyiki va vukorhokeri, valawuri, mfumo na swa dyondzo va kanerile hi ku yisa emahlweni eka sekitara ya eneji leyi pfuxetiwaka ku katsa na timhaka ta pholisi, malawulelo, swa timali, bindzu, swa thekinoloji, swikombelo, vutumbuluxi, matikhomelo na swipimelo leswi lavekaka eka ndlandlamuxo wa eneji leyi pfuxetiwaka.3.5. Eneji leyi pfuxetiwaka na tithekinoloji ta vuhlayiselo bya eneji swi hi kotisa ku cinca gezi kuya eka xivumbeko xa eneji na ku ri hlayisela ku tirhisiwa nkarhi lowu taka loko ri laveka. Tisisiteme ta vuhlayiselo bya eneji ti hunguta xilaveko xa vuswikoti bya xirindzelamhangu kusuka eka malahla na michini yo tumbuluxa gezi hi ku tirhisa gasi, hi mukhuva wolowo ku hungutiwa ku humesiwa ka gasi hi sekitara ya gezi na ku hi pfuna ku hunguta ku cinca ka tlayimeti.4. Phurogireme ya Tizoni ta Ikhonomi yo Hlawuleka (tiSEZ)4.1. Khabinete yi amukela ntshembho wa vavekisi va laha kaya na misava hinkwayo lowu kombisiweke hi ku tirhisa vuvekisi eka Zoni ya Nhluvukiso wa Vumakelo eSaldanha Bay (SBIDZ), lowu nga ku hluvukeni kuya eka ribuwu ra xiyimo xa le henhla na habu ya swa le malwandle. Lexi i xiphemu xa Phurogireme ya SEZ ya Ndzawulo ya Mabindzu na Vumaki.4.2. Ku tumbuluxiwa ka tiSEZ etikweni hinkwaro swi le ku tlheriseleni endzhaku nyingiso wa nghingiriko wa ikhonomi ku ya eka tindhawu tin’wana ta tiko hikokwalaho ka xihlawuhlawu xa makunguhatelo ya ndhawu.4.3. Kusukela loko ti tumbuluxiwile, tiSEZ ti nghenisile xandla eku kokeni mahlo ya vuvekisi byo kongoma bya matikomambe byo fana na ku sayiniwa ka sweswi ka R3 wa tibiliyoni ta vuvekisi eSBID.4.4. Makungu ya vuvekisi bya SBIDZ ya katsa kwalomu ka ntlhanu wa vuvekisi byo tala lebyi nga ta tatisa R2.4 wa tibiliyoni tin’wana ta vuvekisi eka nkarhi wo koma na wa le xikarhi wa zoni, loko se yi herile.5. Mphakelo wa mati5.1. Khabinete yi amukela switirhisiwa swa le henhla swa Phurojeke ya Mati ya Mzimvubu emugangeni wa Esiqhungqwini eTsolo, lowu kumekaka eka Masipalaxikaya wa Mhlontlo eKapa-Vuxa, tanihi xikombiso xa hilaha mfumo wu ya ka emahlweni ku fikelela swilaveko swa miganga hambileswi Afrika-Dzonga ri nga tiko ra ntshikelelo wa mati.  5.2. Ku fikeleriwa ka tiphurojeke ta mati toleto ku tumbuluxa swivandlanene swa ntirho na ku tiyisisa mphakelo wa mati yo nwa eka ku tirhisiwa ka le kaya na vumakelo.5.3. Ku sukela ku sungurile xidemokirasi ntirho wo tala se wu endliwile ku tiyisisa leswakumiganga yi va na mfikelelo eka vukorhokeri bya masungulo byo fana na mati lawa ya tengeke. Kwalomu ka 90% ya mindyangu sweswi yi na mfikelelo wa mati yo famba hi phayiphi.  6. Vuhlayiseki eswikolweni6.1. Khabinete yi sola swihumelelo leswi vikiweke swa ku chaviselana, vugevenga na madzolongaeswikolweni swin'wana etikweni. Vana va hina va lava tindhawu leti hlayisekeke ta ku dyondzela naswona hi rhamba vadyondzi, vadyondzisi, vatswari na vahlayisi ku tirhisana swin'we ku sirhelela vana va hina loko va ri na van'wana.6.2. Khabinete yi tlhela yi ndhundhuzela Vukorhokeri bya Maphorisa ya Afrika-Dzonga eka ku tirha ka vona hi ku hatlisa ku khoma vaehleketeleriwa lava khumbekaka eka ku ringeta ku tlhakisa exikolweni xa le Edenvale eGauteng.6.3. Khabinete yi endla xikombelo xo hlawuleka eka swikolokomiti ku hlela switirhisiwa leswi nga kona eswikolweni swa vona ku tiyisisa leswaku miako ya swikolo yi hlayisekile, yi hlayisiwa nkarhi na nkarhi na ku lulamela ku dyondzela kona.7. Mitolovelo leyi nga amukeleki hi varhangeri van'wana va vukhongeri7.1. Khabinete yi xiyaxiyile hi ku vilela swiviko swa sweswi swa vuhangalasi bya mahungu hi mayelana na mitolovelo leyi nga amukeleki hi varhangeri van'wana va vukhongeri. Ku ehleketeleriwaka loku ka ha ku vaka kona ka ku pfuxa munhu ekufeni i xikombiso xa leswi vuriwaka. Swo tala swa swihumelelo swoleswo swi humelerile swa nkarhinyana lowu hundzeke, swa kusuka eka ku fafazeriwa ka vakhongeri hi swidlayaswiswotsotswana swa chefu ku va khutaza ku nwa/dya mafurha yo fambisa mimovha, makondlo na byanyi, eka swin'wana swa swona.7.2. Vanhu va ya eka mavandla ya vukhongeri ku kuma enetiso wa moya na matimba ya miehleketo, ngopfungopfu loko va ri eka swiyimo swa le hansi swinene na ku nga sirhelelekangiki swinene. Khabinete yi rhamba vanhu hinkwavo ku tirhisana swin'we ku herisa mitolovelo leyi yi xanisaka vanhu lava nga sirhelelekangiki na ku veka vutomi bya vona enghozini. Tiejensi to sindzisa ku landzelela nawu ti fanele ku nghenelela laha ku endliweke migingiriko ya vugevenga va tumbela hi vukhongeri. Khabinete yi tlhele yi xiyaxiya leswaku Khomixini ya Ntlakuso na Nsirhelelo wa Timfanelo ta Mfuwo, Vukhongeri na Miganga ya Tindzimi yi le ku lavisisa mitolovelo leyi, leyi nga ta nyika ku nghenelela loku heleleke loku nga ta va yimisa.8. Mihlawulo ya rixaka na ya xifundzankulu ya 20198.1. Khabinete yi rhamba MaAfrika-Dzonga hinkwavo lava ringaneleke, ngopfungopfu vavhoti va vantshwa lava sungulaka lava titsariseleke hi xitalo, ku tirhisa mfanelo ya vona yo vhota eka Mihlawulo ya Rixaka na ya Swifundzakulu leyi taka hi Ravunharhu, 8 Mudyaxihi 2019, na ku va na rito eka vumundzuku bya tiko.8.2. Presidente Ramaphosa u tivisile ximfumo na ku kandziyisa ti 8 Mudyaxihi 2019 tanihi siku ra mihlawulo ya rixaka na ya swifundzakulu. Leswi swi vula leswaku rhijisitara ra vavhoti sweswi se ri pfarile ximfumo naswona vanhu a ve nge he koti ku rhijisitarela ku vhota eka mihlawulo ya Mudyaxihi. Presidente u tlhele hi ku ya hi Xiyenge xa 2A xa Nawu wa Holodeyi ya Mani na mani, 1994 (Nawu wa 36 wa 1994), hilaha wu hundzuluxiweke hakona, a hlambanya ti 8 Mudyaxihi 2019 tanihi holodeyi ya mani na mani etikweni hinkwaro.8.3. EAfrika-Dzonga, mfanelo yo vhota i mahetelelo ya malembe ya ku lwela ntshuxeko wa hina. Wu tile hi nxavo wa le henhla laha vaakatiko va hina va vavanuna navavasati va nyiketeleke vutomi bya hina.9. Caster Semenya9.1. Khabinete yi hlangana na Afrika-Dzonga hinkwaro hi ku yima swin'we hi seketela nhwanyana wa hina wa ndhuma Caster Semenya. Mhaka ya yena, leyi nga ku yingiseriweni eKhoto ya Vulamuri ya Mitlangu, a hi mhaka ntsena ya mitlangu. I mhaka ya mayelana na tifanelo ta ximunhu ta nkoka na xindzhuti xa ntumbuluko wa vanhu hinkwavo.9.2. Hi kombela vanhu ku komba nseketelo wa vona eka #HandsOffCaster. A hi kombeni misava leswaku hi rixaka leri tekelaka enhlokweni vululami, ndzingano na ku hlonipha xindzhuti xa munhu.10. Vumaki bya vutumbuluxi10.1. Khabinete yi tsakile hi mivuyelo ya kahle ya vuhlanganisi bya Vumaki bya Vutumbuluxi lebyi rhangeriweke hi Holobye wa Vuhlanganisi Stella Ndabeni-Abrahams,ehansi ka nkongomelo: “Ku kuma xipfuni eka Tindlela ta Xidijiti ta ku Tumbuluxiwa ka mitirho na Ndzhendzheleko wa Vumakelo wa Vumune (4IR)”. Xikongomelo a ku ri ku tihlanganisa na bindzu ku hlela nkhumbho wa 4IR eka sekitara leyi tumbuluxaka mitirho sekitara ya ku haxa na ku voniwa no twiwa, na ku hluvukisatindlela ta ximfumo ta vanghenisaxandla ku ya eka cinco wa yona.10.2. Vangheneleri va pfumerile leswaku mfumo wu fanele wu tihlanganisa na vanghenisaxandla na Palamende eka Nawumbisi wa Ndzhundzhuluxo wa Vun'winyi bya tsalwa, nhluvukiso wa Tsalwa ra timfanelo ra cinco wa vuhangalasi bya mahungu, yi ti hlanganisa na vahaxi hi ku lava ku ringeta ku hunguta ku nga khomi kahle vahumeleri lavatsongo na vo tiyimela hi voxe, na ku tiyisisa leswaku vinyi va mahungu va vuyeriwa kusuka eka ku va mahungu ya vona ya tirhisiwa eka tindlela ta ku nghena eka netiweke.11. Tiakhawunti ta swiyenge swa mabulu ta vuxisi11.1. Khabinete yi xiyaxiya hi ku vilela vuxisi bya tiakhawunti ta LinkedIn na Facebook leti koxaka ku va ti ri ta Vaholobye na Swandla swa Vaholobye.11.2. Hi navela ku lemukisa swirho swa vaaki leswaku va nga kanganyisiwi na ku kuceteriwa hi   tiakhawunti leti ta vuxisi, tin'wana ta tona ti tshembisa swivandlanene swa mabindzu ya vuxisi, naswona leti kombelaka vanhu ku hakela mali ku va xiphemu xa swivandlanene leswi swa mabindzu. Ku hava xirho xa Vulawuri lexi koxaka tihakelo ta mitirho yihi na yihi ya ximfumo hi ku tirhisa swiyenge swa mabulu. Loko u ri na ku kanakana, u komberiwa ku tihlanganisa na vaholobye vo hambanahambana kumbe tindzawulo eka www.gov.za.11.3. Swirho swa vaaki swa khutaziwa ku va na vukheta naswona volava va ongiweke hi vaxisi volavo va fanele ku vika leswi xikan'wekan'we emaphoriseni.11.4. Khabinete yi sola migingiriko leyi endliweke hi mavito ya swirho swa Vulawuri kumbe xirho xihi na xihi xin'wana xa muganga hi ku tirhisa tiakhawunti ta swiyenge swa mabulu ta vuxisi.11.5. Hi tihambanisa na miehleketo, mavonelo na swifaniso leswi endliweke ingaku i ntiyiso hi tiakhawunti leti ta vuxisi.12. Venezuela12.1. Khabinete yi vilerisiwa hi mayelana na xiyimo lexi nga ku humeleleni eVenezuela, ngopfungopfu mitlhontlho ya tintswalo eka vanhu leswi lavaka nyingiso wa xihatla. Hi hoyozela matshalatshala hi Nhlangano wa Matiko (UN) wa nseketelo wa ku nyika tintswalo eka vanhu va ndhawu yoleyo na ku rhamba matiko hinkwawo ya misava ku seketela vanhu va le Venezuela hi nkarhi wa lowu wo tika.12.2. Khabinete yi yisa emahlweni ku seketela xikombelo xa vanhu va le Venezuela ku va va nyikiwa nkarhi ku boha hi vumundzuku bya vona venyi. Ku languta kusuka eka ntokoto wa hina venyi eAfrika-Dzonga, hi tshemba leswaku xintshuxo xa nkarhi hinkwawo xi nga fikeleriwa ntsena kusuka eka n'wangulano wa swa tipolotiki to katsa hinkwavo naswona ta le ndzeni ka tiko ku katsa mavandla hinkwawo lama khumbekeke etikweni leriya.B. Swiboho swa Khabinete13. Kungu ra Nghingiriko ra Rixaka (NAP) ku Lwa na Xihlawulambala, Xihlawuhlawu ku ya hi Rixaka, Ku zonda vamatikomambe na swo Yelana na ku nga Amukelani13.1. Ku sukela hi 1994, vulawuri byo landzelelana byi tirhile ku hlanganisa vanhu va hina hinkwavo, ku kondletela vun'we bya rixaka na ku tiyisisa ntirhisano lowukulu wa vaaki. Ku horisa miavano ya nkarhi lowu hundzeke i phurosese yo yisa emahlweni leyi faneleke yi fambisana  na ku tiyisisa swivandlanene swa ikhonomi yikulu eka vanhu vo tala. Hikokwalaho Khabinete yi pfumelele NAP ku Lwa na Xihlawulambala, Xihlawuhlawu xa Rixaka, Ku zonda vamatikomambe na swo Yelana na ku nga Amukelani ku va swi kaneriwa eka UN.13.2. Leswi swi landzela ku tihlanganisa ko enta na tindzawulo ta mfumo, mavandla ya Kaye yo Tiyimela hi woxe, mihlangano ya vaaki na vanghenisaxandla lava faneleke eka swifundzakulu hinkwaswo.13.3. NAP yi ta nghenisa xandla eka na ku tiyisisa ku landzelela ka mfumo eka swiboho swa wona swa matiko hinkwawo, rhijini na rixaka, ngopfungopfu Nhlengeletano ya Matiko hinkwawo eku herisiweni ka Tindlela hinkwato ta Xihlawuhlawu xa Rixaka na Xihlambanyo xa le Durban na Phurogireme ya Nghingiriko leyi amukeriweke hi UN leswi landzelaka Khomferense ya Misava ya vu3 yo lwa na xihlawuhlawu (WCAR) leyi a yi khomeriwile eDurban, KwaZulu-Natal hi 2001.14. Milawu ya maendlelo eka Nhlengeletano ya ku lwa na ku Xanisa na Tihanyi tin'wana, Nkavumunhu kumbe ku Yisa xiyimo xa munhu ehansi kumbe ku Xupula14.1. Khabinete yi pasisile ku rhumeriwa ka Milawu ya Maendlelo eka  Nhlengeletano yo lwa na ku Xanisiwa na Tihanyi tin'wana, Nkavunhu kumbe ku Yisa xiyimo xa munhu ehansi kumbe ku Xupula ePalamende ku ya lulamisiwa hi ku ya hiXiyenge xa 231(2) xa Vumbiwa ra Riphabliki ra Afrika-Dzonga xa 1996.14.2. Ku lulamisa ku tlakusa ku landzelela vumbiwa, timfanelo ta ximunhu naswona xi ya hi swiboho swa matiko swa Afrika-Dzonga. Vumbiwa ri nyika nsivelo wa ku tluriwa ka timfanelo ta munhu leti tekaka ndhawu ya nxupulo hi ku tirhisa nkhirho wa mfumo kumbe xileriso xa khoto.15. Mikhaviso yo tlangela vahlengeleti va nongonoko wa swingwece15.1. Khabinete yi pasisile mikhaviso yo tlangela vahlengeleti va nongonoko wa swingwece leswi nga ta humesiwa hi 2019-2021:a) 2019 ‘Ku tlangela Afrika-Dzonga’ nongonoko wa swingwece: 25 wa malembe ya Xidemokirasi xa Vumbiwa;b) 2019-2021 nongonoko wa swingwece swa nsuku wa xiviri: Swiharhi swa Ntlhanu Leswikulu swa Afrika;c) 2019-2021 nongonoko wa swingwece swa pulatinamu: Swiharhi swa Ntlhanu Leswikulu swa Afrika;d) 2020 nongonoko wa swingwece swa Nhlayiso wa Ntumbuluko: Khale ka tikonkulu Gondwana;e) 2020 nongonoko wa swingwece swa Nhlayiso wa Ntumbuluko: R25 wa swingwece swa silivhere yo olova: Cradle of Humankind – Hominids;f) 2020 2½c xingwece xitsanana xa silivhere na nongonoko wa xidlodlo xa R2: Vutumbuluxi bya Afrika-Dzonga – Retinal Cryoprobe;g) 2020 R10 na R5 nongonoko wa swingwece swa muhlovo: Swinyenyani na Swiluva swa Vuhlayisi bya Ntumbuluko na Tindhawu ta Vhinyo ta le Kapa; nah) 2021 nongonoko wa swingwece swa Nhlayiso wa Ntumbuluko: R25 wa swingwece swa silivhere yo olova: Khale ka tikonkulu GondwanaC. Milawumbisi16. Nawumbisi wa Ndzhundzhuluxo wa Vupfhumba16.1. Vupfhumba i sekitara leyi hlayisaka xitshembiso xa swivandlanene swo hlamarisa naswona swi fanele swi hlayisiwa ku va swi ta kula na hluvukisa ku yisa emahlweni. NDP yi tekela enhlokweni leswaku vupfhumba byi na vuswikoti byo va rin'we ra mapfhumba lamakulu eka ikhonomi.16.2. Eku yiseni emahlweni ku landzelerisa vuswikoti bya vupfhumba bya tiko tanihi vutumbuluxi bya mitirho na malinghena ya nkoka, Khabinete yi pasisile nkandziyiso wa Nawumbisi wa Ndzhundzhuluxo wa Vupfhumba ku kuma miehleketo ya vaaki, leswi hundzuluxaka Nawu wa Vupfhumba, 2014 (Nawu wa 3 wa 2014).16.3. Mindzhundzhuluxo yi antswisa mafumele ya Vupfhumba bya Afrika-Dzonga tanihi nhlangano ehansi ka vulawuri bya bodo. Yi tlhela yi nyika matimba eka Holobye wa Vupfhumba ku langa masungulo hi mayelana na ku hirisa kaya ka nkarhi wo koma.16.4. Nawumbisi wu tlhela wu nyika swi swilaveko swa vuswikoti swa miletelo ya mupfhumba na ku lawuriwa ka mafambiselo ya ndzetelo wa mupfhumba.17. Nawumbisi wa Vukorhokeri bya Xikombelo xa le Ndhawu yin'we wa 201917.1. Tanihi rixaka hi ti tibohile ku pfuleka na ku tiyisisa mfikelelo wo anama eka sisiteme ya le ndzhaku ka dyondzo na vuleteri. Xiphemu xa nkoka xa phurosese leyi xi le ka ku tiyisisa leswaku lava nga tshukaka va ve swichudeni va va na mfikelelo wun'we, na ku koteka na ku olova ku twisisa sisiteme ya xikombelo lexi angarhelaka mavandla ya tidyondzo ta le henhla manyingi. Emakumu ya leswi, Khabinete yi pasisile nkandziyiso wa Nawumbisi wa Vukorhokeri bya Xikombelo xa le Ndhawu yin'we xa 2019 eka Gazete ya Mfumo, ku kuma miehleketo ya vaaki.17.2. Nawumbisi wu nyika ku tumbuluxiwa ka nhlangano wa mani na mani lowu nga ta antswisa swikombelo eka tiphurogireme ta dyondzo ya le henhla na vuleteri, wu hunguta nxavo wa xikombelo, wu nyika vakomberi mahungu ya tiphurogireme ta swa dyondzo na ku kotisa Ndzawulo ya Dyondzo ya le Henhla na Vuleteri na mavandla ya tidyondzo ta le henhla ku landzelerisa ndzingano na xivangelo xa cinco wa tinhlayohlayo.18. Nawumbisi wa Vukorhokeri bya Mahungu na Layiburari ya Mani na mani ya Afrika wa 201918.1. Hi ku lava moya wo rixaka ro hlaya, Khabinete yi pfumelelenkandziyiso wa Nawumbisi wa Vukorhokeri bya Mahungu na Layiburari ya Mani na mani ya Afrika-Dzongawa 2019 ku kuma miehleketo ya vaaki. Nawumbisi wu lava ku lulamisa timhaka ta cinco eku nyikeni tilayiburari ta mani na mani ta migangangopfungopfu toleto ta miganga leyi khale a yi pfumatiwa.18.2. Ndzemukiso wa ntiyiso wa leswaku ku nyikiwa ka tilayiburari ta mani na mani hi ku ya hi Vumbiwa i vuswikoti bya timasipala. Nawumbisi lowu, eka swin'wana swa swona, wu nyika maendlelo na swipimelo swa layiburari ya mani na mani ya xikombiso. Wu tlhela wu tlakusa mfumontirhisano na vuhlanganisi swiyenge hinkwaswo swinharhu swa mfumo mayelana na vukorhokeri bya mahungu na layiburari ya mani na mani.  18.3. Loko se Nawumbisi wu pfumeleriwile, wu ta lulamisa nkandzingano wa khale hi mayelana na tilayiburari ta mani na mani na ku nyika switirhisiwa leswi ringaneke na ku amukela vanhu lava hanyaka na vutsoniwa, vantshwa, vadyuhari na lava va nga vulavuriki ririmi ra Xinghezi etindhawini ta le matikoxikaya na le madorobeni. Holobye wa Mfuwo na Vutshila Nathi Mthethwa u ta va na mbhurisano na vuhangalasi bya mahungu ku andlala Nawumbisi.D. Mitlangu leyi ta ka19. Xihlambanyo xa madzolonga yo kongomisiwa eka rimbewu (GBV)19.1. Nyimpi yo lwa na ntungu wa GBV yi ta tiyisiwa hi Ravuntlhanu, 8 Nyenyankulu 2019 loko Presidente Ramaphosa, xikan'we na mihlangano yo hambanahambana yo ka yi nga ri ya mfumo, va sayina xihlambanyo xo lwa na GBV. Ntirho wo sayina wu ta va kona kwale East London eKapa-Vuxa naswona wu landzeriwa hi ku sunguriwa ka Samiti ya Presidente yo Lwa na Madzolonga yo Kongomisa eka Rimbewu na ku dlayeteriwa ka vavasati leyi a yi ri kona hi Hukuri lembe leri hundzeke.20. Nhlengeletano ya vu63 eka Khomixini ya UN eka Xiyimo xa Vavasati20.1. Holobye ya Vavasati, Man. Bathabile Dlamini, u ta rhangela vurhumiwa ku ya nyika xiviko xa tiko xa Nhlengeletano ya vu63 ya Khomixini ya UN eka Xiyimo xa Vavasati eNew York, USA hi ti 13 Nyenyankulu 2019.  20.2. Khomixini yi ta tekela enhlokweni “tisisiteme ta nsirhelelo wa vaaki, mfikelelo eka vukorhokeri bya mani na mani na switirhisiwa swa nkarhi wo leha swa ndzingano wa rimbewu na ku nyika matimba eka vavasati na vanhwanyana” tanihi hi nkongomelo wa xirhangana. Xiviko xi ta kombisa ku tiboha ka Afrika-Dzonga ku lulamisa nkavululami na nkandzingano etikweni, na ku ya emahlweni ku tivisiwa tiphurogireme na migingiriko ku lulamisa leswi.21. Vuvekisi bya Migodi21.1. Khabinete yi amukela ku pfuriwa ximfumo hi Presidente Ramaphosa ka Vedanta Zinc International’s Gamsberg Mine eKapa-N'walungu hi Ravumune, 28 Nyenyanyana 2019.21.2. Vuvekisi bya ku tlula R21.8 wa tibiliyoni eka ku tiboha loku kumiweke hi nkarhi wa nkhuvo wo sungula wa tiko wa Khomferense ya Vuvekisi lowu veke kona lembe leri hundzeke, lowu vangeke ntolovelo wuntshwa wa bindzu na nhluvukiso wa ikhonomi etikweni.21.3. Xiphemu xo sungula xa migodi xi ta kuma vuvekisi bya R5.5 wa tibiliyoni naswona xi na ndzinganyeto wa ku hanya 3 000 wa malembe. Mugodi wu ta thola 3 000 wa vanhu eka vumaki bya le henhla na 700 wa vanhu va nkarhi hinkwawo.22. N'wangulano wo sungula wa Sekitara ya Vutleketli bya swa Lwandle22.1. Eku valangeni ku yisa emahlweni vuswikoti bya Afrika-Dzonga tanihi tiko ra swa malwandle leri hlamuseriwaka hi bindzu ra rona na ndhawu ya maqhinga yo tirhana na timhaka ta politiki endlelenikulu ya bindzu ra le lwandle, Holobye wa Vutleketli, Dok. Blade Nzimande, u ta rhurhela N'wangulano wo Sungula wa Sekitara ya Vutleketli bya swa Lwandle kusuka hi ti 28 Nyenyanyana kufikela ti1 Nyenyankulu 19 eDurban, KwaZulu-Natal.22.2. N'wangulano wu kombisa ku tiboha loku endliweke hi Ndzawulo ya Vutleketli hi 2019 ku hatlisisa nsimeko wa Pholisi ya Vutleketli bya swa Lwandle lebyi Heleleke (CMTP) loku pasisiweke hi Khabinete hi 2017.  22.3. Nkhuvo wu ta tekela enhlokweni migingiriko leyi faneleke ku endliwa ku tiyisisa cinco, ku koka mahlo ya vuvekisi ku ya eka tiphurojeke ta switirhisiwa swa lwandle swa maqhinga leswi tekiwaka swi ri swa nkoka eku vekeni Afrika-Dzonga tanihi hi Senthara ya swa Lwandle ya le xikarhi ka matiko. Ku tlhela ku va masungulo ku ya eka vumundzuku bya ku tumbuluxiwa ka Huvo ya Nhluvukiso wa Sekitara ya Vutleketli bya swa Lwandle tanihi laha swi languteriweke hakona hi CMTP.23. Good Green Deeds23.1. Presidente Ramaphosa u ta rhangela pfhumba ra rixaka “Good Green Deeds” hi ti 8 Nyenyankulu 2019 eka Dorobankulu ra Buffalo, eKapa-Vuxa. Vutihlamuleri byo tiyisisa mbangu lowu baseke na ku hlayiseka byi le mavokweni ya MaAfrika-Dzonga hinkwawo.23.2. Ku hlayisa miganga ya hina yi basile swi sungula hi hina, naswona i swa nkoka leswaku makaya na mabindzu ya simeka mitolovelo ya mafambiselo ya thyaka ya nkarhi wo leha.23.3. Presidente u ta simeka Operation Phakisa: Ikhonomi ya Thyaka na Khemikhali, leswi kongomisaka ku seketela ikhonomi ya Afrika-Dzonga leswi hungutaka nkhumbo wa yona eka mbangu.24. Nhlanganelo wo Hlaya wa Rixaka24.1. Presidente Cyril Ramaphosa u ta engetela ku yisa emahlweni xinavetisi eka Nhlanganelo wo Hlaya wa Rixaka eka nkhuvo wa ti 8 Nyenyankulu 2019 eMdantsane eKapa-Vuxa. Phurogireme yi kongomisa eka ku antswisa mitolovelo yo hlaya ya MaAfrika-Dzonga hi ku hlohlotela rirhandzu ro hlaya.25. Varhiyelakuxavisa tinhlampfi25.1. Ndzawulo ya Vurimi, Swihlahla na swa Tinhlampfi (DAFF), hi ku fambisana naNawu wa Switirhisiwa leswi Hanyaka swa Lwandle, 1998 (Nawu wa 18 wa 1998), hilaha wu hundzuluxiweke hakona, wu ta avela timfanelo ta varhiyelakuxavisa tinhlampfi emugangeni wa ka Matigulu, KwaZulu-Natal hi ti 14 Nyenyankulu 2019. Leswi swi landza ku simekiwa ePort Nolloth eKapa N'walungu.  25.2. DAFF na yona yi endlile vuleteri byo enta ku vuyerisa ngopfu vavasati emigangeni leyi. Ku simekiwa loku yelanaka ku ta tlhela ku va kona eKapa-Vuxa na Kapa Vupela-dyambu. Khabinete yi amukela xikombelo xa selefoni lexi hluvukisiweke hi DAFF lexi vuriwaka Abalobi epe, lexi lavaka ku pfuna varhiyelakuxavisa tinhlampfi ku hlanganisa mbuyelo wa vona wa le lwandle hi ku kongoma na makete wo fana na vaxavisi va tinhlampfi.E. Swihungwana26. Vuhoyozeri26.1. Khabinete yi hoyozela:mutekaswifaniso swa le ndzeni ka mati Allen Walker wa Lwandle ro Kufumela ku va a hlurile eka masagwadi ya World ShootOut 2018 eJarimani.Musweki Kobus van der Merwe wa Wolfgat wa le rhesicurente ePaternoster eKapa Vupela-dyambu, leyi hluleke eka Sagwadi ra Lembe ra Rhesicutente eka Masagwadi ya Rhesicurente ya Misava yo sungula ePherisi.vanhu va le Nigeria na Senegal – na ku tlhela swi vuyelerisa nyanyuko wa khomixini ya Nhlangano wa Matiko ya Afrika – ku va va vile na mihlawulo leyi humeleleke. Hi langutela ku tiyisisiwa ka twanano wa xipolotiki, swa ikhonomi na vuxaka bya bindzu exikarhi ka Afrika-Dzonga na matiko hamambirhi.27. Michavelelo27.1. Khabinete yi hlangana na Presidente Ramaphosa eku nyikeni ku chavelela eku hundzeni emisaveni ka muyimbeleri wa jeze na mukumi wa Sagwadi ra Rixaka ra Ikhamanga, Manana Dorothy Masuka, a ri na malembe ya 83. Manana Masuka u ta tsundzukiwa hi ku hoxa xandla swinene eka ndzhaka ya mfuwo wa Afrika-Dzonga na tikonkulu.Swivutiso:Man Phumla Williams – Muvulavuleri wa Khabinete wo KhomelaSelifoni: 083 501 0139"
Xitatimende xa Nhlengeletano ya Khabinete ya ti 13 Nyenyanyana 2019 ,14 Mar 2019,https://www.gov.za/speeches/statement-cabinet-meeting-held-wednesday-13-march-2019-tuynhuys-cape-town-14-mar-2019-0000,https://www.gov.za/ts/speeches/statement-cabinet-meeting-held-wednesday-13-march-2019-tuynhuys-cape-town-14-mar-2019-0000,"Xitatimente xa Nhlengeletano ya Khabinete leyi khomiweke hi Ravunharhu 13 Nyenyankulu 2019 eTuynhuys eKapaA.  Xiyimo xa Khabinete eka timhakakulu1.  Matikhomelo Lamanene yo Hlayisa Mbangu1.1.  Khabinete yi khensa MaAfrika-Dzonga hinkwawo lawa ya tikatseke na Presidente Cyril Ramaphosa eka nsimeko wa pfhumba ra Matikhomelo Lamanene yo Hlayisa Mbangu ra rixaka. Pfhumba ri nyika xivandlanene eka tisekitara to hambanahambana ta miganga ku tirha xiphemu xa tona na ku va na vutivi swinene hi swa mbangu. Afrika-Dzonga hi rin’wana ra vasayini va Ntwanano wa Paris eka ku cinca ka maxelo lowu wu letelaka matshalatshala ya matiko ya misava ku hunguta ku humesiwa ka mimoya leyi tswongaka matimba ya dyambu.1.2.  I mbhoheko na vutihlamuleri bya vanhu hinkwavo eAfrika-Dzonga ku tiyisisa leswaku ku na mbangu wo basa na ku va lowu nyikaka rihanyu sweswi na le ka tinxaka ta mikarhi leyi taka. Mbangu lowu lawuriwaka kahle wu ta hoxa xandla eka ku hunguta ku humesiwa ka mimoya leyi tswongaka matimba ya dyambu, swi hoxa xandla eka nsirhelelo wa swakudya, mati, eneji na vutihanyisi byo angarhela.  1.3. Khabinete yi kombela munhu un’wana na un’wana ku endla pfhumba ra Matikhomelo Lamanene yo Hlayisa Mbangu ri va ndlela ya ku hanya ku endlela leswaku tindhawu ta ka hina, miganga na tiko swi ta kota ku va xikombiso xa misava hinkwayo hi ku basa, ku va na rihlaza na ku tshameka.2.  Swikoxo swa Misava2.1. Khabinete yi tsakisiwa hi nongonoko wo simeka lowu yaka emahlweni wa mpfuxeto wa misava lowu wu lavaka ku lulamisa swihoxo swa nkarhi lowu nga hundza na ku aka rixaka ro ringanana swinene leri ri nga ta vuyerisa MaAfrika-Dzonga hinkwawo.2.2. Hi ku antswisa vuhangalasi byo ringanana bya misava, Presidente Ramaphosa u rhangele vuhundziseri bya 142 wa tihekitara ta swikoxokulu swa misava leswi tshamisekisiweke na ku hetisisiwa kuya eka vaakandhawu va Moretele, lava va kombiseke leswaku va ta tirhisa misava leyi eka nhluvukiso.2.3. Vaakandhawu lava va lahlekele hi timfanelo ta vona ta misava loko va susiwa swa xitshuketa emisaveni ya vona endzhaku ka ku tirhisiwa ka swipimelo swa Nawu wa Misava ya Vaakixidzi wa 1913. Khomixini yo Tlherisela Vun’winyi bya Misava (CRLR) yi tirhise ku tlula R203 wa timiliyoni eka ku tshamisekisa na ku hetisisa swikoxo leswi.3. Eskom3.1. Khabinete yi kume xiviko kusuka eka Xandla xa Presidente David Mabuza hi ntirho wa Komiti ya Khabinete yo Hlawuleka ya Nhlanganelo hi Eskom leyi yi tumbuluxiweke hi ku angula eka mikavanyeto ya mphakelo wa gezi, leya ha ku vaka kona na ntshikelelo wa yona wo homboloka eka ikhonomi. Matshalatshala lama kondleteriwaka ya mfumo ku tisa ku yiseka emahlweni ka swa timali, swa mitirho na swa xivumbeko eka Eskom ku le ku yeni emahlweni hi nkhinkhi.3.2. Xipanu xa Nkambisiso wa Xithekiniki xa Eskom xi thole Holobye wa Mabindzu ya Mfumo na Huvo ya Eskom leyi sunguleke ntirho wa yona vhiki reri. Xi languteriwa ku humesa xiviko xa masungulo ku nga si hela mune (4) wa mavhiki. Matirhelo ya tipulanti ta gezi ya ha tsekatseka hambileswi ku timiwa ka gezi swi nga tirhisiwangiki kusukela hi 15 Nyenyanyana 2019. Ku vile na swihumelelokulu swo hlaya eka swiyenge swa vuhangalasi leswi hoxeke xandla eka mikavanyeto ya gezi.3.3. Khabinete yi lemuke ndzima leyinene leyi khatsiweke hi ku vuyisiwa ka switoko swa malahla eswitichini swa gezi hinkwaswo, kambe nyingiso wo yisa emahlweni wu fanele ku nyikiwa eka Nkhuluko wa Mphakelo wa Malahla. Hambiswiritano, Khabinete ya ha khumbeka hi mayelana na matirhelo ya switichi swa gezi swa Medupi na Kusile naswona yi nyikile Holobye wa Mabindzu ya Mfumo xilerisoximfumo xa ku nyika kungu ro vuyisa ro angarhela leri simekiweke ehenhla ka nhlahluvo hi vuntshwa wa swihlohloterikulu swa ku ya ehenhla ka tihakelo na karhi wa phurojeke yo aka leyi yintshwa.4.  Khomixini ya ILO eka Ntwanano wa Vumundzuku bya Ntirho Na Edcon4.1. Khabinete yi amukela xiviko xa khomixini ya misava hinkwayo lexi xi endleke 10 ra swibumabumelo leswi ntlawahatiweke hi tiphuphu tinharhu: ku vekisa eka vuswikoti bya vanhu, ku vekisa eka mihlangano ya misava ya ntirho; na ku vekisa eka ntirho lowu yisekaka emahlweni wa kahle. Xibumabumelo xi khumba hi ku kongoma mitlhontlho yinharhu ya nkandzingano, vusweti na vupfumalantirho.4.2. Hi ntirho wa Holobye wa Vatirhi Mildred Oliphant, Afrika-Dzonga yi khatsile ndzima eka ku antswisa swipimelo swa le ntirhweni hi ku tirhisa magoza lama ringanisiweke ya rimbewu, nkavuciva swinene eka muholo, ku herisa madzolonga, nxaniso entirhweni na magoza yo kongoma ku tiyisisa leswaku ku va na swivandlanene swo ringana.4.3. Nakambe, Khabinete yi amukela matshalatshala ya nhlanganelo ya mfumo, Nkwama wa Ndzindzakhombo wa Vupfumalantirho (lowu katsaka mihlangano yo yimela vatirhi) na sekitara leyi nga riki ya mfumo (tibangi na vahirisi va timolo ta mavhengele) ku nyika xumakulu hi vuntshwa eka muxavisi wa swiambalo lonkulu wa Afrika-Dzonga – EDCON. Hi xikongomelo xa ku fikelela mahetelelo ya ntwanano wa ku ponisa Edcon, mavandla hinkwawo a ya boheka ku tipfumata swo karhi na ku tirhisana swinene.4.4. Xa nkoka swinene eka matshalatshala ya ku tiyisisa leswaku Edcon a yi mbombomeli i nhlohlotelo eka ku thoriwa. Ku tlula 40 000 wa mitirho yo kongoma na magidi yo tala swinene ya mitirho yo kongoma na yo ka yi nga kongomi a yi ta va yi lahlekile loko Edcon a yi nga nyikiwangi xumakulu hi vuntshwa. Khabinete yi kombela MaAfrika-Dzonga ku seketela xikombelo lexi endliweke eka Samiti ya Mitirho ku xava swimakiwa swa Vutinyungubyisi bya Afrika-Dzonga na ku seketela tifeme ta laha tikweni.  5. Square Kilometer Array (SKA)5.1.  Nkarhi lowuntshwa wa mafumelo ya sayense ya matiko ya misava wu humelerisiwile loko Holobye wa Sayense na Thekinoloji, Mmamoloko Kubayi-Ngubane, hi ku yimela mfumo wa Afrika-Dzonga, a sayine ntwanano wa matiko ya misava (lowu vitaniwaka Ntwanano wa Rhoma) eItaly, hi ti 12 Nyenyankulu 2019.5.2. Leswi swi tumbuluxa Square Kilometer Array Obsevatory (SKAO), tanihi nhlangano wa le xikarhi ka mifumo, lowu nyikiweke ntirho wa ku aka na ku tirhisa thelesikopu ya ntivotinyeleti wa rhadiyo ya matimba swinene, ku va yi kumeka eAfrika-Dzonga na le Australia.5.3. Khabinete yi hoyozele tinxaka ta vutirhisani eka ndzima leyi nga ya nkoka eka matimu na ku tiyisisa hi vuntshwa vutiboheleri bya Afrika-Dzonga eka phurojeke ya SKA, yi ri karhi yi yisa emahlweni nsimeko lowu fambeke kahle wa thelesikopu ya MeerKAT na vuhoxaxandla bya nkoka swonghasi bya Afrika-Dzonga eka xivumbeko xa thelesikopu ya SKA. Muako wa SKA wu ta va nhlangano wa matiko ya misava wo sungula lowu endleriweke sayense, lowu eka wona Afrika yi nga ta tirhisa xiave xa vurhangeri byo tiya, eka sayense, vunjhiniyere na swiyenge swa tipholisi. 6. Nkhukhulo wa le KwaZulu-Natal 6.1. Khabinete yi hundzisa ku khensa ka yona eka nseketelo kusuka eka mihlangano leyi nga riki ya mfumo (tiNGO) leyi na yona yi tikatseke na mfumo eka ku nyika mpfuno hi nkarhi wa mikhukhulo leya ha ku vaka kona eka swiphemu swin’wana swa tiko.  6.2. Eka ku hunguta kufika eka mpimohansi ntshikelelo wa mikhukhulo ya xitshuketa leya ha ku vaka kona eKwaZulu-Natal, mfumo wu ya emahlweni wu nyika mpfuno na ku seketela mindyangu leyi khumbekeke. Swipanu swa timhangu na vaofisiri swi le ku hlahluveni ka ku onhaka. 6.3. Khabinete yi hlohlotela vaaki ku va na vukheta swinene hi nkarhi lowu wa swidzedze na maxelo yo tika, naswona va nga ringeti ku tsemakanya magondzo, mabiloho na milambu leyi taleke hi ndhambi.7. Mikhukhulo ya le Malawi na le Mozambique 7.1.  Afrika-Dzonga hi ku tirhisa Presidente Ramaphosa yi kume swikombelo swa tintswalo eka vanhu na ku secha na ku ponisa kusuka eka tintangha takwe hi ntirho Presidente wa Malawi Phurofesa Arthur Peter Mutharika na Presidente wa Mozambique Filipe Jacinto Nyusi hi ku landzelelana. 7.2.  Xihahampfhuka lexitsongo xi humesiwile na xipanu xa vativikulu ku ya eMalawi ku ya tumbuluxa mpfuneto wa tintswalo eka vanhu wa nkhaqato lowu lavekaka. Afrika-Dzonga yi tshama ya ha tibohile ku nyika mpfuneto wihi kumbe wihi lowu yi nga wu kotaka eka mifumo leyi nga swirho swa SADC.B. Swiboho swa Khabinete1. Mpfapfarhuto wa Tirhele eka Sayense, Thekinoloji na Vutumbuluxi (STI) wa 20191.1.  Sayense na vutumbuluxi hakanyingi swi komba ndlela yo hambana ya ku endla swilo naswona swi hi pfumelela ku tirhana na mitlhontlho leyi ku nga khale yi ri kona hi mukhuva lowu fikisaka eka xiboho na ku fambelana na madurhelo. Ku tirhisa mivuyelo leyi, Khabinete yi pasise Mpfapfarhuto wa Tirhele eka STI ra 2019, leri ri vekaka mafambelo ya tipholisi ya nkarhi wo leha eka ntirho lowu kulaka wa STI. Hi ku fika ka STI ya Ncinco wa Tifeme leti Tirhisaka Thekinoloji wa Vumune swi ta hi veka eka xiyimonene xa miantswiso ya thekinoloji yo hatlisa.1.2. Swiringanyeto eka Mpfapfarhuto wa Tirhele swi lava ku tirhana na nkhomano wa tipholisi, nhluvukiso wa vuswikoti bya vanhu, ndlandlamukiso wa vutivi, maendlelo lamantshwa, matirhelo na vuvekisi lebyi tlakukeke. Swiringanyeto leswa tipholisi swi ta vumba masungulo ya nhluvukiso eka makungu ya malembexikhume lama khumbaka vakhomaxiave lava faneleke hinkwavo. C. Mitlangu leyi taka1.  Madzolonga yo ya hi Rimbewu (GBV)1.1. Presidente Ramaphosa u ta pfula Khoto ya Majisitarata ya Booysen eGauteng hi Ravumune 28 Nyenyankulu 2019. Swin’we na tiNGO to hambanahambana u ta sayina xihlambanyo, leswi swi sungulaka ku simeka swiboho swa Samiti ya Hofisi ya Presidente eka GBV na ku Dlayeteriwa ka Vavasati leyi khomiweke hi Hukuri 2018. 1.2.  U ta tlhela a simeka Khoto ya Majisitarata ya Plettenberg Bay eKapa-Vupeladyambu leyi yi nga ta nyika vukorhokeri bya Khoto ya swa Mindyangu, milandzu ya mikwetlembetano ya vaaki (ku katsa na milandzu ya Khoto ya Swikoxo Leswitsongo), Khoto ya Milandzu ya swa Masangu, tikhoto ta swifundza na tikhoto ta swifundzatsongo.1.3. Mfumo wu tivise miphalalo yo talanyana ku seketela lava xanisiweke. Nhlayo hinkwayo ya 54 wa Tisenthara ta Nhlayiso ta Thuthuzela etikweni hinkwaro ku tirha tanihi switirhisiwa leswi nga na vukorhokeri hinkwabyo ku hunguta nxaniso wa vumbirhi na nkarhi lowu tekiwaka ku hetisisa milandzu ya nxaniso wa swa masangu.1.4.  Khabinete yi sola hi matimba xivumbeko xihi kumbe xihi xa nxaniso, ku katsa na nxaniso hi nomu ehenhla ka vavasati na vana. Mfumo wu tshama wa ha tibohile ku va emahlweni eka ku lwisana na ku herisa GBV. MaAfrika-Dzonga va khutaziwa ku mangala milandzu leyi ehleketeleriwaka hinkwayo ya mpfinyo, nxaniso wa swa masangu kumbe xivumbeko xihi kumbe xihi xa madzolonga  emaphoriseni eka nomboro ya riqingho ra mahala ya 0800 428 428. Timhangu ta nxaniso wa vana ti nga ha mangariwa eka nomboro ya riqingho ra mahala ra Mpfuno wa Vana ya Afrika-Dzonga – 0800 055 555.2.  Ku tlherisiwa ka Timfanelo ta Misava2.1.  Hi ku tirhisa CRLR Xandla Presidente, David Mabuza, tanihi Mutshamaxitulu wa Komiti ya Vaholobye eka Mpfuxeto wa Misava, swin’we na Holobye wa Nhluvukiso wa Makaya na Misava, Maite Nkoana-Mashabane, hi Mugqivela, 16 Nyenyankulu 2019, u ta va kona swa ximfumo eka ntirho wa Vuhundziseri bya Hofisi ya Presidente bya swikoxo swa misava leswi tshamisekisiweke na ku hetisisiwa eEmpangeni, KwaZulu-Natal.2.2. Xikoxo xa Misava xa Vaakandhawu va Ubizo xi na kusuka eka 2548-7861 wa Tihekitara ta Misava naswona xi vumbiwa hi 149 wa miti leyi tekeriweke hi ku ya hi matimu. Ku na 894 wa vavuyeriwa va ku tlherisiwa ka timfanelo ta misava (30% ya vona i vavasati), lava va nga swihluke swo kongoma swa vaakandhawu lava va nga ta vuyeriwa kusuka eka vuhundziseri lebyi. Nkoka hinkwawo wa rifuwo leri i R136 wa timiliyoni. 3. N’hweti ya Timfanelo ta Ximunhu3.1. Afrika-Dzonga ri ta tsundzuka N’hweti ya Timfanelo ta Ximunhu ehansi ka nkongomelo: “Lembe ra Tindzimi ta Xintu: Ku Kondletela na ku Tiyisa Mfuwo wa Timfanelo ta Ximunhu” lowu kongomisaka eka nkoka wa tindzimi ta xintu.3.2. Khabinete yi khutaza MaAfrika-Dzonga ku humelerisa timfanelo leti hlayisiweke eka Vumbiwa ra Riphabliki ra Afrika-Dzonga ra 1996 na Tsalwa ra Timfanelo, hi ku hlayisa na ku kondletela tindzimi ta xintu.3.3.  Xiendleko xa rixaka xi ta tlangeriwa hi Ravumune 21 Nyenyankulu 2019 eSharpeville eGauteng laha 67 wa malembe lama nga hundza vatshami va kombiseke ku vilela hi ndlela yo rhula ehenhla ka milawu ya mapasi leyi a yi nga ri leyinene naswona endzhaku ka swona va baleseriwile va lova hi maphorisa ya mfumo wa xihlawuhlawu.3.4. N’hweti ya Timfanelo ta Ximunhu yi tlhela yi katsa Vhiki ra ku Lwisana na Xihlawuhlawu xo ya hi Nghohe kusuka 14 kufika 21 Nyenyankulu 2019, naswona yi ta tirhisiwa ku ya emahlweni ku kombisa switandzhaku swo onha swa xihlawuhlawu xo ya hi nghohe erixakeni.D. Swihungwana1. VuhoyozeriKhabinete yi hoyozela:1.1. Vakhomaxiave hinkwavo lava tirhisaneke na mfumo eka ku endla leswaku Afrika-Dzonga ri rhurhela Khapu ya Misava ya Bolo ya mavoko ya 2023, leyi yi nga ta va yo sungula emisaveni ya Afrika. Khabinete yi khensa vutitshembi lebyi humesiweke hi Federexini ya Bolo ya mavoko ya Matiko ya Misava. Tiko ri langutela ku nyika amukelo wa Vumunhu eka tinxaka ta 16 leti ti nga ta tlanga 60 wa mitlangu eka mphikizano wa 10 ra masiku eka Senthara ya Ntsombano wa Matiko ya Misava eKapa.1.2.  Man Nomzamo Mbatha loyi a tlhomiweke risiva tanihi muhluri wa Sagwati ra Vumbhuri bya Vaxisati eka Masagwati ya Vavasati va Matimba ya Matiko ya Misava eLos Angeles, USA. Mbatha u ta tekeriwa enhlokweni eka tinyiko ta yena eka TV tanihi hi ximunhuhatwa xa swihangalasamahungu na mutlangi wa tifilimi, xikanwe na le ka ntirho wa yena eka Nhlangano wa Matiko. 1.3.  Tat Vincent Cosa eka xitiyanhlana lexi a xi kombiseke eka ku ponisa n’wana hi nkarhi wa nkhukhulo wa xitshuketa eJoni.1.4. Man Nosipho Mkhupheka eka ku hlula eka Masagwati ya Sekitara ya Mfumo ya Afrika ya Vavasati ya Forbes hi Ravuntlhanu, 18 Nyenyankulu 2019. Man Mkhupheka u hlule eka sagwati ra yena eka vutiboheleri bya yena ku tirhela vanhu hi xindzhuti na le ndzhaku ka tiawara ta ntirho naswona u tekeriwile enhlokweni eka ku tirhela vanhu va Scotteburg eKZN hi vurhonwana.1.5.  Phur Mashudu Tshifularo na xipanu xa yena xa Yunivhesiti ya Pitori loyi a rhangeleke eka vuhandzuri byo sungula bya misava hi ku tirhisa marhambu ya ndleve ya le xikarhi ya 3D leyi pirintiweke, eka mpfuxo wa ku lahlekeriwa hi ku twa loku vangiwaka hi ntsandziso wo hundzisa mpfumawulo. Leswi a swi endliwa eka Xibedhlele xa Tidyondzo xa Steve Biko ePitori, hi 13 Nyenyankulu 2019.2.  MichaveleloKhabinete yi rhumela michavelelo eka ndyangu na vanghana va:2.1. Holobye wa COGTA Dok Zweli Mkhize loyi a lahlekeriweke hi buti wakwe lonkulu Tat Jabulani Gerald Mkhize hi Sonto 10 Nyenyankulu.  U ta lahliwa hi 16 Nyenyankulu eka kaya ra ndyangu wa yena eWillowfountain Pietermaritzburg, KZN.2.2. Tat Sibusiso Khwinana loyi a tlangeke ximunhuhatwa xa Lefa eka filimi leya ha ku humesiwaka ya laha tikweni Matwetwe. U tlhele a va yena mabulandlela wa Nhlangano wa Vaendli va Thiyetha lava Tiyimelaka, lowu nga na xikongomelo xa ku tumbuluxa rixaka ra vatshila lava titshembeka hi ku va khutaza ku tiyimela eka ntirho wa vona ku amukela vuswikoti bya vona. 2.3. Lava weriweke hi khombo eka xihahampfhuka xa Ethiopian Airlines lexi weke loko xi ri endleleni yo ya eNairobi eKenya kusuka eAddis Ababa, Ethiopia, lexi dlayeke vakhandziyi hinkwavo na xipanu xa vatirhi va le ndzeni ka xihahampfhuka. 2.4. Hinkwavo lava va lahlekeriweke hi vutomi bya vona eka mikhukhulo leya ha ku va kona eka swiphemu swin’wana swa Afrika-Dzonga xikan’we na le Malawi na Mozambique.E. Ku thoriwaLava thoriweke hinkwavo va fanele ku landzelela vutiyisisi bya mitshwaso na mbhasiso lowu faneleke 1. Tat Mandla Reginald Sithole: Muofisirinkulu wa swa Timali eka Ndzawulo ya Mitirho ya Mfumo;2. Tat Enoch Godongwana na Man Bongiwe Kunene: Valawuri lava nga riki xiphemu xa vurhangerikulu eka Huvo ya Valawuri (Huvo) ya Bangi ya Nhluvukiso ya le Dzongeni wa Afrika (DBSA) ku ringana nkarhi wa malembe manharhu (3) kusukela hi ti1 Dzivamisoko 2019;3. Ku thoriwa hi vuntshwa ka Man Malijeng Theresa Ngqaleni na Man Martie Jacoba Janse Van Ransburg: Valawuri lava nga riki xiphemu xa vurhangerikulu eka Huvo ya DBSA ku ringana nkarhi wa malembe manharhu kusukela hi ti01 Dzivamisoko  2019;4.    Swirho swa Huvo ya Mati ya Bloem:a.    Tat Tefetso Bernard Phitsane (Mutshamaxitulu);b.    Adv. Tshepiso Doreen Segoe-Backward (Xandla xa Mutshamaxitulu);c.    Tat Zolani Mkiva;d.    Tat James Jonathan Price;e.    Man Theda Ntikile Sandlana-Thebe;f.    Man Dipitseng Maropeng Manamela; g.    Tat Luvuyo Xola Ntoyi;h.    Tat Louis Evelyn van Rheede van Oudtshoorn;i.    Tat TM Manyoni; naj.    Man Mmathebe Annah Faith Moja. Swivutiso: Man Phumla Williams – Mulawuri-Jenerali wo Khomela (GCIS) Selifoni: 083 501 0139"
"Xitatimente xa Nhlengeletano ya Khabinete leyi khomiweke hi Ravunharhu, 27 Nyenyankulu 2019 ",28 Mar 2019,https://www.gov.za/speeches/statement-cabinet-meeting-27-march-2019-28-mar-2019-0000,https://www.gov.za/ts/speeches/statement-cabinet-meeting-27-march-2019-28-mar-2019-0000,"A. Xiyimo xa Khabinete eka timhakankulu1. Vuvekisi1.1. Khabinete yi amukela ku kurisiwa ka xiyenge xa vumbirhi xa Ndhawu ya swa Ikhonomi yo Hlawuleka ya Nxaviselano ya le Dube (SEZ) eKwaZulu-Natal. Vuvekisi bya R18 wa tibiliyoni byi tisa tihekitara ta 45 to tatisela eka ndhawu ya tifeme ya SEZ.    Yi ta tirha tanihi masungulo yo koka rinoko ra vuvekisi bya kwalomu ka R20 wa biliyoni eka malembe ya ntlhanu lama landzelaka.1.2. Khabinete yi tlhela yi amukela vuvekisi bya R72 wa timiliyoni bya muendli wa swa xielekitironiki wa Hisense wa le China eka ku endliwa ka swigwitsirisi na tithelevhixini eka feme ya yona ya le Atlantis eKapa-Vupeladyambu leyi nga tumbuluxa swivandlanene swa mitirho ya vumaki swa 150. Vuvekisi lebyi byi tisa ntsengo wa vuvekisi bya Hisense eka ndhawu leyi ya tifeme ya Atlantis eka R440 wa timiliyoni. 2. Ku tlheriseriwa ka timfanelo ta misava2.1. Phuresidente Cyril Ramaphosa u tlherisele mfanelo yamisava rosungulasungula eka vatukuluxinguwe va vaakandhawu va Griqua (muganga wa Ebenhaeser) eVredendal eKapa-Vupeladyambu. Ku tlheriseriwa loku ku yisa mahlweni Nongonoko wa Mpfuxeto wa Misava wo antswisa swiyimo swa miganga leyi khale a yi hluphekile.2.2. Khabinete yi amukela nseketelo lowu veke kona endzhaku ko ntshamisekiso lowu nyikiweke hi Ndzawulo ya Nhluvukiso wa Timhaka ta le Makaya na Mpfuxeto wa Misava hi ku tirhisa materetere yo hambanahambana lama nga ta tirhisiwa hi van’wamapurasi eka ndhawu yaleyo leswi nga ta tiyisisa leswaku ku hlayisiwa no rimiwa ka misava hi rixaka ra sweswi na ra nkarhi lowu taka.3. Mbalango wa Vatirhi wa Kotara na kotara3.1. Khabinete yi amukela ku humesiwa ka switiviwa swa ku thoriwa ya sweswi kusuka eka Tinhlayonhlayo Afrika-Dzonga (StatsSA) vhiki leri, leswi swi tiyisisaka ku kula eka nhlayo ya ku thoriwa hi 2018. Mbalango wa ku Thoriwa wa Kotara na Kotara, wun’we wa yimbirhi ya mivalango leyi endliweke hi Tinhlayonhlayo Afrika-Dzonga, wu kombisa leswaku ku thoriwa eka sekitara ya ximfumo ku tlakuke hi 158 000 eka tin’hweti ta 12 ta 2018. Eka tin’hweti tinharhu to hetelela ta 2018, ku thoriwa ku tlakuke hi 87 000. Mbalango lowu a wu katsi switiviwa hi vurimi na ikhonomi leyi nga riki ya ximfumo.3.2. Ntolovelo lowo amukelekaka wu landzela ku humesiwa n’hweti leyi nga hundza ka Mbalango wa Vatirhi wa Kotara na Kotara lowu katsakanyaka swinene lowu khumbaka tisekitara hinkwato ta ikhonomi,  havumbirhi ta ximfumo na leti nga riki ta ximfumo, naswona lowu a wu kombisa ku kula ka ku thoriwa loku tivikanaka hi 2018. 3.3.  Ku tlakuka loku ka mitirho ku kombisa hi xiphemu ku tshemba ka vavekisi na ku tlakuka ka vuvekisi byo kongoma bya matiko mambe eka ikhonomi leswi kombisaka ku humelela ka matshalatshala ya Phuresidente yo hlohlotela Afrika-Dzonga tanihi ndhawu yo vekisa eka yona. Khomferense ya Vuvekisi ya Hofisi ya Phuresidente leyi a yi khomiwe hi Nhlangula lembe leri nga hundza yi koke rinoko ra vutiboheleri bya R300 wa tibiliyoni. Eka malembe ya mune lama nga ta landzela, mfumo wu ta tirhisana na vavekisi, vaakandhawu va le migangeni na mihlangano yo yimela vatirhi ku endlela leswaku vuvekisi lebyi tibohiweke byi va kona, no pfuneta ku tumbuluxa mitirho yo tatisela na swivandlanene swa ikhonomi.3.4. Kusukela loko ku sungule mafambiselo lama nga kona sweswi, QLFS yi komba leswaku ku thoriwa hinkwako ku kurile hi 16, 5 wa timiliyoni, laha mitirho ya 1, 5 wa timiliyoni leyintshwa yi tumbuluxiweke eka nkarhi wa malembe ya ntlhanu.4. Ku onha ka Xidzedze xa Idai4.1. Khabinete yi yisa ku chavelela ka yona eka mindyangu ya lava weriweke hi khombo ra Xidzedze xa Idai lexi khumbeke swiphemu swa Mozambique, Malawi na Zimbabwe. Xidzedze xi onhe swinene, xi suse madzanadzana ya vanhu etindhawini ta vona, xi onhe tindhawu letikulu, xi tsema tinetiweke ta vuhlanganisi no endla mapatu ya nga ha fambeki.4.2. Hikokwalaho ka moya wa Vumunhu, Phuresidente Ramaphosa u angule eka xikombelo xo pfuneta xo huma eka vaakelana va hina hi ku pasisa miphalalo yo hambanahambana loku katsaka vuswikoti byo lava no ponisa.4.3. Khabinete yi tata ku tlangela eka ntirho lowu endliweke hi Vuthu ra Vusirheleri ra Rixaka ra Afrika-Dzonga (SANDF), Vukohokeri bya Maphorisa ya Afrika-Dzonga (SAPS) na Ndzawulo ya swa Rihanyu. Swihahampfhukaphatsa swa SANDF swi pfunete ku ponisa vanhu lava a va siveleteriwile hi ndhambi, naswona SAPS ya tlhele ya tirhisa timbyana leti leteriweke hindlela yo hlawuleka na vakhomi va tona eka ntirho wo lava no ponisa. Khabinete yi tlhela yi khensa eka mihlangano leyi nga riki ya mfumo na Gift of the Givers ku va va nyike mpfuneto wo yisa emahlweni wa swa ximunhu no phalala mhangu.5. Eskom 5.1.  Xandla xa Phuresidente, David Mabuza u vikele Khabinete eka leswi nga ku endlekeni hi mayelana na Eskom na swiphiqo swa gezi. Ndzima ya kahle yi khatsiwile kufika sweswi eka ku kuma miphakelo ya malahla na dizele yo ringanela na mati lama hlayisiweke eka switichi swo hlayisa mati lama pompiweke eka tindhawu to endla gezi hi ku tirhisa mati. 5.2. Phanele ya Nkambisiso ya Xithekiniki leyi thoriweke hi Holobye wa Mabindzu ya Mfumo Pravin Gordhan na Bodo ya Eskom hi 4 Nyenyankulu 2019, yi ta hetisa mitirho ya yona yin’wana ekusunguleni ka vhiki leri taka naswona yi ta va na mivuyelo ya masungulo yin’wana kusuka eka nkambisiso wa yona ka switichi swo endla gezi swa Eskom. Leswi swi ta pfuneta Eskom na mfumo ku ta na nongonoko wa kahle wo hlayisa tindhawu to endla gezi, leswi nga ta pfuneta ku tisa ntshamiseko wa sisiteme yo endla gezi eka mavhiki na tin’hweti ti nga ri tingani leti nga ta landzela.5.3. Khabinete yi tlhele yi tirhana na xiyimo xa swa timali xa Eskom. Tindlela tin’wana ti le ku langutisisiweni ku seketela nhlangano wo endla gezi. Ku endliwa ka gezi ku tshamisekile vhiki leri laha ku nga na nxungeto lowutsongo wa ku famba ka gezi.  Hambiswiritano, ka ha ri na nhlayo leyikulu ya ku timeka ka gezi loku nga kunguhatiwangiki loku endlaka xiivangelo xo onha eka sisiteme hi ku angarhela.5.4. Khabinete yi ndhundhuzele vafambisi na vatirhi va ka Eskom eka matshalatshala ya vona yo nyika mphakelo wa gezi lowu tshamisekeke, wo fanana no tshembeka eka ikhonomi ya hina xikan’we na le ka vaakatiko va hina eka swiyimo swa matirhelo yo tika.5.5. Khabinete yi tshikelele leswaku maAfrika-Dzonga hinkwavo va fanele ku tirhisana no ta na mianakanyo leyintshwa xikan’we na mitolovelo yo hlayisa gezi leyi a yi tirhisiwa khale ku endlela ku hunguta ku laveka ka rona. Leswi swi katsa ku timiwa ka tigizara, tipompi ta tindhawu to hlambela ta le makaya na timboni leti nga tirhisiwiki. Ndzima yo yisa emahlweni eka Eskom na ku endliwa ka gezi, tanihilaha swi kombisiweke hakona hi Holobye wa Mabindzu ya Mfumo, yi ta nyikiwa ku nga si hela vhiki leri landzelaka.6. Ku hundza emisaveni ka Hosikazi Irene Thandekile Buthelezi6.1.    Khabinete yi yisa ku chavelela ka yona eka ndyangu na vanghana va Hosikazi Irene Thandekile Buthelezi, nsati wa Nganakana Mangosuthu Buthelezi. Hosikazi Irene a tekanile na murhangeri wa Inkatha Freedom Party, Nganakana Buthelezi ku ringana malembe ya 67.Hosikazi a ri phuphu na nseketelo eka Nganakana Buthelezi emalembeni ya yena tanihi n’watipolitiki wa ndhuma eka tipolitiki ta Afrika-Dzonga. Hosikazi u tlhela a siya vana va yena Nganakana Ntuthukoyezwe Zuzifa, Hosikazi Phumzile Nokuphiwa na Hosikazi Sibuyiselwe Angela na vatukulu.  7.  Xikimu xa Mpfuneto wa Swichudeni wa swa Timali xa Rixaka (NSFAS)7.1. Holobye wa Dyondzo ya le Henhla na Vuleteri, Naledi Pandor u tivise avelo wa R967 wa timiliyoni to tatisela eka Xikimu xa Mpfuneto wa Swichudeni wa swa Timali xa Rixaka (NSFAS). Mali leyi yi ta ya eka ku hakeriwa ka xikweleti xa khale eka tiyunivhesiti hi swichudeni leswi hakeleriwaka hi Xikimu xa Mpfuneto wa Swichudeni wa swa Timali xa Rixaka (NSFAS) swa 52 514 leswi swa ha yaka emahlweni na tidyondzo ta swona. Avelo lowu a wu katsi swichudeni leswi eka nkarhi wa sweswi se swi hakeleriwaka hi ku hetiseka eka ntsengo lowu antswisiweke wa muholo wa mpimohansi wa nhlanganelo wa vatswari.7.2. Khabinete yi seketela matshalatshala hinkwawo lama endliweke ku endlela leswaku dyondzo yi fikeleleka ngopfungopfu eka swichudeni leswi humaka eka mindyangu leyi nga swela. Yi ta ya mahlweni yi seketela ntirho lowu lavaka ku hunguta vangwa ra ku pfumala ku ringanana eka vaakatiko va hina. Khabinete yi kombela swichudeni ku ya mahlweni swi tirhisana na ndzawulo ku kuma switshunxo swa swiphiqo leswi nga sala leswi swa ha kongomaneke na swona.8. Nhlangano wa swa Vuhaxi wa Afrika-Dzonga (SABC)8.1. Khabinete yi lemukile no amukela ntirho lowu nga eku endliweni ku pfuneta Nhlangano wa swa Vuhaxi wa Afrika-Dzonga (SABC) ku hlengeleta R3, 2 wa tibiliyoni tanihi mpfuneto wa swa timali wa nkarhinyana kusuka eka tibangi ta xibindzu. Leswi swi ta endla leswaku nhlangano wo haxa wu kota ku fikelela swilaveko swa wona swa timali exikarhi ka sweswi na Ndzati 2019.8.2.    Khabinete ya ha tiyimiserile ku seketela Nhlangano wa swa Vuhaxi wa Afrika-Dzonga (SABC) naswona leswi swi landzela switiviso leswi swa ha ku endliwaka hi Holobye wa swa Timali Tito Mboweni eka Mbulavulo wa yena wa Mpimanyeto hi Nyenyanyana 2019 ku seketela mabindzu ya mfumo lama tikeriwaka hi swa timali, ku katsa na SABC, ku kuma mali leyi sweswi yi averiweke eka nhlayiso wa xitshuketa.9.  Khomferense ya Ntwanano wa Nhluvukiso wa Vaakandhawu va le Dzongeni wa Afrika9.1. Khabinete ya tinyungubyisa leswaku Afrika-Dzonga yi rhurhele Khomferense ya Ntwanano wa Nhluvukiso wa Vaakandhawu va le Dzongeni wa Afrika na Sahrawi Arab Democratic Republic n’hweti leyi loko ya ha ku sungula.  9.2. Sahara-Dzonga i tiko ri ri roxe eAfrika leri ra ha riki ehansi ka mafumelo ya xikholoniyali. Khomferense ya Ntwanano wa Nhluvukiso wa Vaakandhawu va le Dzongeni wa Afrika na Sahara-Dzonga exikarhi ka swin’wana yi lava ku tiyisisa mfanelo ya vanhu va le Sahara-Dzonga ku titshemba. Leswi swi fambisana na milawu ya Chatara ya Vun’we bya Tinxaka (UN) xikan’we na khale ka Nhlangano wa Vun’we bya Afrika (OAU) na Nhlangano wa Matiko ya Afrika (AU).   B. Swiboho swa Khabinete10. Khomixinara wa Malinhlengeleto wa wa Afrika-Dzonga (SARS) lontshwa10.1. Khabinete yi amukela ku thoriwa ka Nkulukumba Edward Christian Kieswetter tanihi Khomixinara wa SARS lontshwa kusukela hi 1 Mudyaxihi 2019.10.2. Nkulukumba Kieswetter exikarhi ka swin’wana u kume digiri ya Onasi eka Sayense ya Dyondzo hi 1988, Masitasi ya Dyondzo ya Sayense hi 1996 na Masitasi ya Mafambiselo ya Bindzu hi 2001.  U ta na ntokoto wo fambisa lowukulu eka SARS lowu a wu kumeke eka sekitara leyi nga riki ya mfumo na ya mfumo. Ku hetisisiwa ka ku thoriwa loku ku humelerisa xibumabumelo lexi endliweke hi Khomixini ya Vulavisisi eka Mafambiselo ya Xibalo na Mafumelo hi SARS, leyi a yi rhangeriwe hi Muavanyisi loyi a nga ephecenini, Robert Nugent.11. Khomixini ya Vulavisisi eka Mafambiselo ya Xibalo na Mafumelo hi SARS (Xiviko xa Nugent)11.1. Khabinete yi hlamuseriwile hi mbuyelo wa ntirho wa Khomixini yo Lavisisa Mafambiselo ya Xibalo na Mafumele ya SARS. Exikarhi ka swin’wana, Phuresidente Ramaphosa u thole khomixini leyi hi 24 Mudyaxihi 2018 ku tisa ku tshamiseka eka SARS, ku vuyisa ku tshembeka ka yona no tiyisisa vuswikoti bya yona byo fikelela tithagete ta malinhlengeleto. Xiviko xa yona xa nkarhinyana xi rhumeriwile hi 27 Ndzati 2018, kasi xiviko xo hetelela hi 11 N’wendzamhala 2018.   11.2.  Khabinete yi tekele nhlokweni leswi kumiweke hi khomixini leswaku ku tsandzeka ko tala ka SARS ku tumbuluka eka “ku tsandzeka lokukulukumba eka mafumelo na ku tshembeka” ehansi ka khale ka Khomixinara. Khomixini yi endle swibumabumelo swa 27 swo ololoxa swo kongoma ku ololoxa swiboho swa khale swo onha, leswi katsaka swiyenge swo hambanahambana leswi a swi katsa maxavelo, ku dizayiniwa ka nhlangano no tiyisisa vurhangeri bya nhlangano. Xin’wana xa swibumabumelo swa nkoka a ku ri ku thoriwa hi xihatla ka Khomixinara wa SARS. 11.3.    Khabinete yi kombisa nseketelo wa yona hi ku angarhela eka swibumabumelo leswi endliweke hi Khomixini naswona Holobye wa swa Timali u ta angamela matirhiselo ya swibumabumelo swa yona leswi katsaka ku rhangela endlelo ro tihlanganisa ku hundzuluxa Nawu wa SARS ku antswisa mafumelo na vutihlamuleri, na ntirho wa vuswikoti wa Mukamberi-Jenerali lowu pimanisiwaka na Bodo.11.4. Khabinete yi hundzisela ku khensa  eka Muavanyisi Nugent, swirho swa phanele na xipanu xo seketela xa Khomixini, eka xiviko xa risima ra le henhla na ku nghwetlisa na matirhelo ya kahle ku xi humesa. Xiviko xi tiviwe hi mani na mani ku sukela loko xi humesiwile, naswona xa kumeka eka webusayiti ya Hofisi ya Phuresidente: www.thepresidency.gov.za 12. Ku pima nkoka wa Kungunkulu ra Swidzidziharisi ra Rixaka (NDMP) 2013-201812.1. Khabinete yi pasise xiviko xa nkambelo xa NDMP 2013-2018 tanihi nkombiso wa ku tiyimisela ko yisa emahlweni ka mfumo ko lwisana na ku tirhisiwa na switandzhaku swa swidzidziharisi exikarhi ka miganga etikweni hinkwaro.12.2. Nkambelo lowu wu kume leswaku hambileswi NDMP yi nyikaka rimba ro letela eka sekitara leyi, matirhiselo ya rona ma tsanisiwe hi mafambelaniselo ya xiyimo xa le hansi ya maqhinga ya tindzawulo to hambanahambana leti khumbekaka.12.3. Ri ringanyeta miphalalo yo hlaya yo fana na ku twananisa maqhinga ya tindzawulo no tlhela ri bumabumela nhlangano lowu pfuniwaka hi swa timali hi ku hetiseka lowu tiyimeleke ku lwisana na matirhiselo yo biha ya swidzidziharisi no sivela emigangeni ya ka hina, ngopfungopfu exikarhi ka vantshwa.12.4. Khabinete ya amukela mitlhontlho leyi kongomaneke na vaakandhawu va ka hina hi mayelana na ku tirhisiwa ka swidzidziharisi hi ndlela yo biha. Xibumabumelo lexi endliweke hi nkambelo lowu xi ta swi kota ku ololoxa xiphiqo lexi. Khabinete yi tlhele yi pasisa ku simekiwa ka Khansele yo Lwisana na Swidzidziharisi leyi vumbiweke hindlela yo fana na Khansele ya AIDS ya Rixaka ra Afrika-Dzonga ku endlela ku lwisana na ku tirhisiwa ka swidzidziharisi hi ndlela yo biha. Kungunkulu leri pfuxetiweke sweswi ri ta tiviwa tanihi Kungunkulu ro Lwisana na Swidzidziharisi.13. Rimba hi Makungahatelo, Mapimanyetelo, Vulanguteri, Nkambelo na Oditi swo Angula eka swa Rimbewu 13.1. Khabinete yi pasise Rimba hi Makunguhatelo, Mapimanyetelo, Vulanguteri, Nkambelo na Oditi swo Angula eka swa Rimbewu. Rimba leri ri rhangisa rimbewu eka xivindzi xa pholisi ya vaaki hi ku ta na qhinga na kungu ra matirhiselo leswaku ku ta va na maangulelo eka swa rimbewu eka makunguhatelo, mapimanyetelo, vulanguteri, nkambelo na tisisiteme ta oditi.13.2. Matimba ya Vumbiwa yo herisa xihlawuhlawu xa rimbewu, no humelerisa timfanelo ta vamanana na vanhwanyana, ya lava ku cinca ko tiya na ka maendlelo lama tirhaka kahle eka swiyenge hinkwaswo swa mfumo.14. Swiviko swa nkambelo14.1. Khabinete yi tlhele yi pasisa swiviko swa nkambelo swo hlaya leswi swi laviweke hi Ndzawulo ya Makunguhatelo, Vulanguteri na Nkambelo (DPME) leswi katsaka:Nkambelo wa Rimba ra Makungu ya Xiqhingha na Matirhelo ya Lembe na Lembe (FSAPP) lowu bohaka loko FSAPP yi tirhile kahle eku leteleni tindzawulo eka mphakelo wa tona wa vukorhokeri, ngopfungopfu ku angula eka mivuyelo ya swirhangana ya mfumo no endla tindzawulo ti va na vutihlamuleri bya matirhelo. Nkambisiso lowu wu tiyisisa ku yelana ka endlelo leri, hambiswiritano wu kombisa leswaku dizayini yi na mavangwa na leswaku endlelo a ri fambelani hi ku hetiseka, a ri twakali kahle naswona a ri fambisani na tipholisi na milawu leyi fambelanaka hinkwayo. Xiviko lexi xi ringanyeta miphalalo yo hlaya ku tiyisa endlelo leri. Nkambelo wa Pholisi ya Mpfampfarhuto ya Dizayini ya Tikholichi ta Vaakandhawu lowu langutaka ku dizayiniwa ka pholisi ya mpfampfarhuto ku ololoxa ku pfumaleka ka dyondzo na swivandlanene swa vuleteri eka lavakulu na vantshwa lava nga heta xikolo na ku tsandzeka ka vona ku fikelela swidingo swa lavakulu na vantshwa ku fikelela makete ya mitirho na swikili swo tihanyisa. Xiviko xa nkambelo xi kombisa ku kayivela ka swipfuno swo ringanela ku olovisela nongonoko lowu ku fikelela mivuyelo leyi languteriweka.Nkambelo wa Swihlohloteri swa Mabindzu swa Mfumo, lowu wu nyikaka nhlahluvo wa hilaha sisiteme hinkwayo ka yona yi tirhaka hakona ku seketela mabindzu no vuyerisa vaakatiko. Mfumo wu tirhisa swihlohloteri swo hambanahambana ku hlohlotela tifeme ku teka goza kumbe ku vekisa eka migingirko yo karhi kumbe ku hoxa xandla eka mivuyelo ya vaakatiko kumbe swa ikhonomi. Xiviko xi komba ku nghenelelana na ku phalalana eka swihlohloteri swa mabindzu swo hambanahambana. Exikarhi ka swin’wana, xi bumabumela ku tumbuluxiwa ka komiti yo hlanganisa Swihlohloteri swa le xikarhi ka Tindzawulo ta Mfumo.Nkambelo wa Qhingha leri Katsanisiweke hi Nkondletelo wa Vun’wamabindzu na Mabindzu Lamatsongo, lowu hlahluveke ku tirha kahle ka matirhiselo ya qhingha leri, leri ri pasisiweke hi 2005 ku kongomisa eka swiyenge swa nkoka swonghasi swo fana na ku tumbuluxiwa ka mitirho, ku ringanana na mfikelelo wa timakete. Mabindzu lawa ya tlanga xiave xa nkoka eka ku tumbuluxa mitirho, maendlelo lamantshwa na ku kula. Kungu ro antswisa leri ringanyetiweke ri katsa maantswiselo, vuhlanganisi na ku tisa ku ringanana eka swiyenge hinkwaswo swa mfumo no tiyisisa vuangameri na mafumelo ya nhlangano.14.2. Mikambelo leyi yi lava ku tiyisisa Vukorhokeri bya Mfumo na mafumelo ya mfumo. Mikambelo leyi a yi laviwile hi vaphakeri va vukorhokeri lava tiyimeleke naswona yi rhumeriwile eka webusayiti ya DPME: www.dpme.gov.za. 15. Tindlela to hlanganisa ta rixaka ta UN, AU na SADC15.1. Hi ku fambisana na Kungu ra Nhluvukiso ra Rixaka, leri ri lavaka ku kondletela nhluvukiso lowu yisekaka emahlweni hi ku tirhana na mitlhontlho ya xifundza, ya tikokulu na ya misava hinkwayo, Khabinete yi pasise ku tumbuluxiwa ka ndlela yo hlanganisa ya rixaka ku hlanganisa tiajenda ta nhluvukiso leti yisekaka emahlweni ta UN, AU na SADC.15.2. Ndlela yo hlanganisa rixaka yi ta tirha tanihi phurosese ya marhavinyingi na vakhomaxiavenyingi ku humelerisa mikanerisano na nhlanganiso endzeni na le handle ka mfumo eka vutiboheleri bya nhluvukiso lowu yisekaka emahlweni wa matiko ya misava bya Afrika-Dzonga. 15.3. Leswi swi ta angameriwa hi Komiti ya le Xikarhi ka Tindzawuloe (IMC), yi lawuriwa kusuka exivindzini xa mfumo, leswi swi nga ta tiyisisa leswaku tiajenda ta nhluvukiso (Ajenda ya Nhluvukiso lowu Yisekaka Emahlweni  ya 2030 ya UN, Ajenda ya 2063 ya AU na Kungu ra Nhluvukiso ra Xiqhingha ro Kombisa ra Xifundza ra SADC) ti kombisiwile hi vutalo eka makungu ya rixaka ya tiko, naswona yi ta nyika ndzetelo wo angarhela eka ku hetisisa swilaveko swa vulanguteri na swo vika. 16. IMC eka ku Cinca loku Tisiwaka hi Thekinoloji ka Vumune (4IR)16.1. Endzhaku ka xitiviso xa Phuresidente Ramaphosa eka Mbulavulo wa yena wa Phuresidente na Rixaka wa 2019, Khabinete yi pasise ku tumbuluxiwa ka IMC eka 4IR.16.2. Khomixini yi tsundzuxe hi maqhinga na tipholisi ku angula eka ku tumbuluka ka tithekinoloji letintshwa loku tisiwaka hi ku endliwa ka xidijitali na 4IR. Vutihlamulerikulu bya IMC i ku hlanganisa makunguhatelo na matirhiselo ya miphalalo ya 4IR, ku katsa na ku phalala ntirho wa Khomixini ya Hofisi ya Phuresidente eka 4IR.17. Ku hela ka theme17.1.  Loko Khabinete yi gimeta  nongonoko wa yona wa mafambiselo lama vuntlhanu, yi khense vatirhisani lava nga na ku tsakela kun’we na vaakatiko. Yi kombele maAfrika-Dzonga hinkwavo ku tiyimisela ku aka tiko leri nga na ku humelela.17.2. Khabinete yi tate ku khensa eka Palamende na Vuavanyisi hi ku va yi landzelerile mikhuvanene ya Vumbiwa no endla Khabinete yi va na vutihlamuleri ku vuyerise vutomi byo antswa bya vaakatiko.17.3. Yi tlhele yi tata ku khensa eka vatirhisani va Afrika-Dzonga eka SADC; AU; Brazil, Russia, India, China na Afrika-Dzonga; Ntlawa wa 20 (G20), UN na mihlangano yin’wana hi ku va yi seketerile Afrika-Dzonga ku antswisa swiyimo etikweni, no tirhisana na yona eka ku tirhela ku aka Afrika-Dzonga yo antswa, Afrika yo antswa na misava yo antswa.17.4. Khabinete yi xixime swirho swa Vurhangerinkulu bya Rixaka leswi nga hundza emisaveni hi nkarhi wa mafambiselo lama vuntlhanu, Vaholobye Collins Chabane na Edna Molewa, xikan’we na varhangeri eka swiyenge swin’wana swa mfumo lava nga tirhela tiko hi risiva ra ndzhangelo no antswisa ku tsakela ka Afrika-Dzonga endzeni ka tiko na le misaveni hinkwayo.C. Swiendleko leswi swa ha taka18. Madzolonga lama Simekiweke eka Rimbewu (GBV) na ku Dlayiwa ka Vaxisati18.1. Ndzimakulu yin’wana eka ku lwisana na GBV yi ta humelerisiwa hi Ravumune, 28 Nyenyankulu 2019, hi ku pfuriwa ka Khoto ya Majisitarata ya Booysens eJoni. Khoto ya ka majisitarata ya Booysens leyi nga na thekinoloji ya ximanguvalawa yi nyika vukorhokeri byo hambanahambana, naswona yi na swilaveko hinkwaswo swo seketela vaxanisiwa va madzolonga lama simekiweke eka rimbewu na ku dlayiwa ka vaxisati.18.2. Ku pfuriwa ka khoto ku ta tlhela ku endla leswaku Phuresidente Ramaphosa xikan’we na mihlangano yo yimela vaakatiko yo hambanahambana a rhurhela ku simekiwa ka Xihlambanyo xa GBV na ku Dlayiwa ka Vaxisati loku ku sungulaka ku tiboha eka ku tirhisiwa ka swiboho swo huma eka Samiti ya GBV na ku Dlayiwa ka Vaxisati leyi khomiweke hi Hukuri 2018.18.3. Tikhoto leti landzelaka leti nga na Tikhoto ta Milandzu ya swa Masangu ti ta nyiketiwa eka tin’hweti tinharhu leti landzelaka: Khoto ya Majisitarata ya le Plettenberg eKapa-Vupeladyambu yi ta va na tikamara to sengela timhaka ta kaye, yin’weya tona i Khoto ya Milandzu ya swa Masangu.Tikhoto ta Majisitarata ta Dimbaza na Bitji ti ta simekiwa eKapa-Vuhumadyambu.Khoto ya le Henhla ya Mpumalanga eMbombela na Khoto ya Majisitarata ya Middleburg ya khale, leyi nga antswisiwa katsongo hi ku tirhisa mavoko ya vabohiwa yi ta tirha tanihi ntshamo wa miganga wa Khoto ya le Henhla. 18.4. Loko ku fikiwa emakumu mafambiselo lama vuntlhanu, ntsengo wa 59 wa tikhoto letintshwa ti ta va tiakiwile ku sukela hi 1994 lowu tlulaka thagete ya mfumo yo aka kwalomu ka tikhoto timbirhi hi lembe. 19. Ku Famba ka Vantshwa ka Lembe na Lembe ka Vumbirhi kuya eka Nkombiso wa Swivandlanene swa Ikhonomi19.1. Ndzawulo ya swa Vuhlanganisi, Tiqingho na Vukorhokeri bya Poso – hi ku tirhisana na tindzawulo tin’wana ta mfumo, tiSOC na vakhomaxiave yi ta endla Ku Famba Ka Vantshwa ka Lembe na Lembe ka Vumbirhi kuya eka Nkombiso wa Swivandlanene swa Ikhonomi hi 13 Dzivamisoko 2019 eka Masipala wa Miganga wa Ntabankulu eka Xifundzatsongo xa Alfred Nzo eKapa-Vuxa. 19.2. Ku famba ka vantshwa ka ntshunxeko, hi ku tsundzuka malembe ya 25 ya ntshuxeko, ku kongomisiwa eka ku kombisa vantshwa, vanhu lava nga tirhiki na van’wamabindzu swivandlanene swa xiakhademiki, mitirho na mabindzu leswi nga kona eka sekitara ya mfumo na leyi nga riki ya mfumo.20. Nhlawulo wa Mani na Mani wa Rixaka wa 201920.1. Loko tiko ri kongoma nhlawulo wa xidemokirasi wa vutsevu, Khabinete yi kombela vavhoti lava fikelela ku tirhisa mfanelo ya vona hi ku ya hi Vumbiwa ku vhota hi 8 Mudyaxihi. Ku nghenelela ka vavhoti i ka nkoka eka matirhelo lamanene ya xidemokirasi, naswona hikwalaho ka nhlawulo wa nkarhi na nkarhi, vaakatiko va nga hlawula vayimeri va vona no va endla va va na vutihlamuleri. 20.2. Khabinete yi rhamba Khomixini ya Nhlawulo leyi Tiyimeleke, vayimeri va vaaki na vaaki ku tikhoma hindlela leyi nga ta endla leswaku ku va na nhlawulo wo tshunxeka na ku va lowunene. Tiejensi ta hina ta nsindziso wa nawu ti ta tirha swinene ku lwisana na un’wana na un’wana loyi a kumekaka a chavisa, a hlohlotela kumbe a endla migingiriko leyi nga na madzolonga hi nkarhi wa nhlawulo.D. Swihungwana21. MichaveleloKhabinete yi yisa ku chavelela ka yona eka:21.1.  ndyangu na vanghana va Ximokonkulu xa African National Congress, Nkulukumba Jackson Mthembu loyi n’wana wa yena wa nhwanyana, Khwezi, a hundzeke emisaveni a ri na malembe ya 25.21.2.  mfumo na vanhu va le New Zealand lava nga lahlekeriwa hi varhandziwa va vona hi nkarhi wa nhlaselo wa xitherosisi eChrist Church. 21.3. mfumo na vanhu va Rhiphabuliki ya Indonesia endzhaku ka tindhambi. Afrika-Dzonga na Indonesia i matiko ma ri mambirhi ntsena eAfrika na Asia Dzonga-Vuxa lawa ya nga swirho swa Matiko ya 20 (G20), matiko hi mambirhi i vafambisi va Vutirhisani bya Qhinga bya Afrika-Asia Lebyintshwa.22.  VuhoyozeriKhabinete yi hoyozela: 22.1. Phurofesa Ncoza Dlova, mutivinkulu wa nhlonge wo tiveka emisaveni hinkwayo wo huma eYunivhesiti ya KwaZulu-Natal, loyi a pfuneke ku kuma xilawulantekelo xintshwa lexi nga xivangelonkulu xa nghuvukamisisi wa nkarhi hinkwawo exikarhi ka vamanana lava tumbulukeke eAfrika. Hisekelo wa dyondzo wa Phurofesa Dlova wu endlile leswaku ku tsariwa buku yo hlaya ya laha ndzeni ka tiko hi mayelana na swiyimo swa nhlonge swa ntolovelo leyi kongomisiweke eka swichudeni swa vudokodela etikweni, xikan’we na swibukwana leswi dyondzisaka na matheriyali wa vhidiyo lowu dyondzisaka vavabyi hi mayelana na swiyimo swa nhlonge ya vona. 22.2. Xipanu xa bolo ya milenge xa rixaka, Bafana Bafana, eka ku fikelela ka vona ku ya tlanga eka Khapi ya Tinxaka ta Afrika ya 2019. Xipanu xi tikatse na swipanu swa mune swa Afrika-Dzonga swin’wana – Banyana Banyana; Khirikete; Rhagabi na Amajita leswi nga tlhela swi fikelela eka mitlangu ya swona fikelela yo hambanahambana. Khabinete yi tlhela yi kombela maAfrika-Dzonga ku seketela xipanu xa rixaka eka thonamente leyi ya ha taka. Yi tlhela yi hoyozela nseketelo lowu nyikiweke hi Vun’we bya Tinxaka (UN) eka mhaka ya Caster Semenya eka Nhlangano wa Matiko ya Misava wa Tifederexini ta Matsambu.E. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1.    Dokodela Fiona Tregenna – Ku thoriwa nakambe tanhi xirho xa nkarhinyana eka Huvo ya swa Mphikizano. 2.    Nkulukumba Cecil Khosa – Muofisirinkulu wa Vurhangerinkulu (CEO) wa Mulawuri wa Tidayimani na Timetali to Hlawuleka wa Afrika-Dzonga.3.    Nkulukumba Themba Cyril Dlamini tanihi Muofisirinkulu wa Vurhangerinkulu (CEO) wa Vulawuri bya Sekitara ya Dyondzo na Vuleteri ya Vuhlayiseki na Vusirheleri.4.    Nkulukumba Mduduzi Eric Zakwe tanihi Muofisirinkulu wa Vurhangerinkulu (CEO) wa  Vulawuri bya Sekitara ya Dyondzo na Vuleteri ya Tithekinoloji ta Swihangalasamahungu, Vuxokoxoko na Vuhlanganisi.  5.    Swirho leswi nga riki xiphemu xa vurhangerinkulu eka Bodo ya Ejensi ya Nhluvukiso wa Mabindzu Lamatsongo ku ringana malembe manharhu:5.1.    Nkulukumba Mbulelo Sogoni (Mutshamaxitulu loyi a Ringanyetiweke);5.2.    Manana Suzan Nyakale;5.3.    Manana Matshediso Ndlovu;5.4.    Manana Nomsa Kana;5.5.    Gqweta Derick Block;5.6.    Nkulukumba Jim Matsho;5.7.    Manana Beatrice Nkambule (Hosikazi Tsakani);5.8.    Nkulukumba Charl de Kock;5.9.    Adv Mthokozisi Xulu; na5.10.    Nkulukumba Mduduzi Sibeko. 6.    Manana Thutukile Skweyiya tanihi Mutshamaxitulu wa Nhlangano wa Matlhari wa Afrika-Dzonga (Armscor) kufikela hi 30 Dzivamisoko 2020.7.    Nkulukumba Malusi Stanley Motimele tanihi xirho xa Bodo lexi nga riki na xiphemu xa vurhangerinkulu, tlhelo Xandla xa Mutshamaxitulu wa Armscor ku ringana malembe manharhu. 8.    Nkulukumba Sipho Abednego Mosai – Muofisirinkulu wa Vurhangerinkulu (CEO) wa Rand Water ku ringana malembe ya ntlhanu.  9.    Bodo ya Ejensi ya Malawulelo ya Vuhlengeletelo bya Mati ya Inkomati-Usuthu:a.    Manana Tokozani Patience Nyakane-Maluka (Mutshamaxitulu);b.    Nkulukumba Mandlakayise Sam Mthembu (Xanadla xa Mutshamaxitulu);c.    Manana Shivon Desiree Wiggins;d.    Adv Muzikayise Bernard Shabangu;e.    Dokodela Thavamoney M Kelly;f.    Manana Lungile Linda Carol Zulu;g.    Manana Lungile Miranda Sikhakhane;h.    Nkulukumba Mashudu Gangazhe; nai.    Nkulukumba Pillay Absalom Tshabangu. Swivutiso: Manana Phumla Williams – Mulawuri-Jenerali wo Khomela (GCIS) Sele: 083 501 0139"
Xitatimente xa Nhlengeletano ya Khabinete xa 26 ti Khotavuxika 2019,27 Jun 2019,https://www.gov.za/speeches/statement-cabinet-meeting-26-june-2019-27-jun-2019-0000,https://www.gov.za/ts/speeches/xitatimente-xa-nhlengeletano-ya-khabinete-xa-26-ti-khotavuxika-2019-27-jun-2019-0000,"Khabinete yi hlengeletane hi Ravunharhu, 26 Khotavuxika 2019 eTuynhuis eKapa.A.  Xiyimo xa Khabinete eka timhakakulu1.  Mbulavulo hi Xiyimo xa Rixaka (SoNA) 1.1.    SoNA yo sungula ya Presidente Cyril Ramaphosa ya mafambiselo ya xidemokirasi ya vutsevu vhiki leri nga hundza, yi hlohlotele na ku nyanyurile MaAfrika-Dzonga hinkwawo ku tirha ku ya eka vumundzuku lebyi nga na ku humelela lebyi ku avelaniwaka hi byona. SoNA ya 2019 yi bule ndlela ya matirhiselo ya matimba ya vavhoti leyi kumiweke hi vandla leri fumaka ku suka eka vanhu va ka hina.1.2.    Leswi swi kombisa hilaha hi ku tirhisana swin’we, hi ta antswisa vutomi bya MaAfrika-Dzonga na ku kurisa ikhonomi ya tiko ra hina, hi ku ololoxa mitiyiso ya vupfumalantirho, vusweti na nkandzingano leswi alaka ku hela. Xirhambo xa Presidente Ramaphosa xa ku khomanana ka vaaki lokuntshwa xi lava ku nghenelela ka MaAfrika-Dzonga hinkwawo ya tirhisana swin’we ku herisa mitlhontlho ya hina na ku veka tiko eka gondzo ra ku kula lokukulu.1.3.    Leswi swi katsa ku ndlandlamuxiwa ka sekitara ya  tifeme, ku tiyisisa indhasitiri ya swa migodi, ku seketela sekitara ya swa vurimi, ku antswisa tshaku ra swikili swa vantshwa va hina na ku endla swi olovelanyana vapfhumba ku endzela tiko ra hina. Tanihi MaAfrika-Dzonga, hi fanele hi ya emahlweni hi khutaza na ku seketela tifeme ta laha kaya na ku xava swimakiwa leswi endliweke laha kaya.1.4.    Ntirho wo tika lowu mfumo wu nga ta wu edla wu simekiwile eka swirhangana swa nkoka swa nkombo leswi wu nga ta swi endla eka malembe ya ntlhanu lama nga ta landzela, ku humelerisa Kungu ra Nluvukiso ra Rixaka (NDP) na ku navela ka hina ku fikelela Xivono xa 2030.1.5.    Njhekanjhekisano wa SoNA wu kombise nkoka wa hina wa ku lulamisa ikhonomi na ku ololoxa swiphemu leswi tshovekeke swa mafambiselo ya mfumo wa hina eka matirhiselo ya matimba lawa ya nyikiweke hi vavhoti. Leswi swi ta hi yisa eka ku fikelela Afrika-Dzonga leri hi ri lavaka na Afrika-Dzonga ra milorho ya hina tanihilaha yi komisiweke hakona eka Xivono xa 2030 xa NDP.1.6.    Khabinete yi rhamba mihlangano ya vaaki, mabindzu, vatirhi, vaakatiko na mavandla ya tipolitiki hinkwawo, ku tiyisisa matshalatshala yo tirhisana ka vona eka ku endla tiko ra hina ri va ndhawu yo antswa eka hinkwavo na ku teka vutihlamuleri lebyi ku avelaniwaka hibyona ku nghwetlisisa ndlela ya ku kula ka tiko ra hina.1.7.    Eka xiphemu xa hina tanihi mfumo, hi ta endla matshalatshala ya hina hi kambirhi na kanharhu tanihilaha swi lerisiweke hakona hi Presidente ku susa leswi sivelaka ku kula ka ikhonomi ya hina na ku aka vuswikoti bya swiyenge swa mfumo wa hina ku nyika vanhu va ka hina vukorhokeri. Hi Mawuwani, Vaholobye hi ku hambanahambana ka vona va ta andlala switatimente swa Tivhoti ta Mpimanyeto swa vona laha makungu lama tirhisekaka ma nga ta tlhela ma boxiwa ku endlela ku fikelela xivono lexi Presidente a nga xi veka emahlweni ka rixaka.2. N’hweti ya Vantshwa2.1.    N’hweti ya Vantshwa ya Khotavuxika i xitsundzuxo xa le rivaleni xa xiave lexi tekiweke hi vantshwa eka ku tumbuluxa swiyimo leswi hi yiseke eka ntshuxeko wa hina. SoNA ya Presidente yi rhangisa ku kurisiwa ka ikhonomi na ku tumbuluxiwa ka mitirho emahlweni eka vantshwa va hina exivindzini xa ntirho wa mafambiselo ya Vutsevu. Presidente u burisanile na tisekitara ta vantshwa to hambanahambana leti katsaka volavo va nga na vutsoniwa, vantshwa eka mabindzu, eka mbangu wa vutshila na swidyondzeki ku nga se fika SoNA ya yena leyi lulamisiweke hi Ejensi ya Nhluvukiso wa Vantshwa wa Rixaka ehansi ka ngongomelo wa: “Malembe ya xidemokirasi ya 25 – ku tlangeriwa ka vugingiriteki bya vantshwa”. Mburisano lowu wa Presidente na Vantshwa wu tiyisise nakambe nkayankayo na mitlhontlho leyi vantshwa va hina va yaka emahlweni va hlangana na yona leyi lavaka ku nghenelela ka xihatla hi mfumo wa hina.2.2.    Hikokwalaho, hi lava ku tiyisisa leswaku minongonoko ya mfumo yo hambanahambana, ku katsa na Nongonoko wa Xivandlanene xa Vumbirhi, Vukorhokeri bya Vantshwa bya Rixaka na Pfhumba ro Korhokela Mitirho ra Vantshwa ra Ndzawulo ya Dyondzo ya le Hansi, yi ya ekule eku lulamiseleni vantshwa va hina eka mbangu wa ntirho.2.3.    Hambiswiritano, hi fanele hi tatisa matshalatshala ya hina hi kambirhi na kanharhu tanihi tiko eka ku tumbuluxa mitirho leyi lavekaka swinene eka vantshwa va hina. Ku va hi kota ku endla tano, swa hi boha ku hlohlotela ku kula ka ikhonomi ya hina tanihilaha swi lerisiweke hakona hi Presidente. Ha swi tiva leswaku a swi nge olovi, ha swi tiva leswaku a ku nge vi na swintshuxo swo hatlisa ku cinca ikhonomi, kambe hi fanele hi tlhela hi tiva leswaku swi fanele ku endliwa hi mhaka ya xivangelo xa tiko ra hina na vantshwa va hina.2.4.    Khabinete yi rhamba tisekitara hinkwato ku dyondza eka Presidente na ku vulavurisana hi nkhinkhi na vantshwa eka ku tirhisana swin’we ku kuma swintshuxo leswi tirhisekaka eka mitlhontlho leyi va yi tokotaka. Hi ta tlhela hi endla hilaha leswi hi faneleke ku swi endla ku antswisa matirhelo ya ikhonomi ya hina ku tumbuluxa mitirho eka vantshwa va hina.3.  Ku vumbiwa hi vuntshwa ka Khabinete ya mfumo3.1.  MaAfrika-Dzonga ma nyike mafambiselo lawa ya vutsevu matimba lama nga erivaleni ku nghwetlisisa ku kula ka ikhonomi leyi katsaka hinkwaswo, ku tirha hi xihatla lexikulu ku lwisana na vusweti, ku antswisa vukorhokeri bya mfumo, ku lwisana na vukungundzwana na ku herisa ku ku lawuriwa ka mfumo hi swiyenge swa le tlhelo.3.2.    Khabinete yi tiyisisa leswaku ku cinciwa nakambe ka mfumo lokukulu ku ta hunguta na ku antswisa ku nyikiwa ka vukorhokeri eka vanhu va hina hi ku tirhisa mfumo lowu olovaka, wo kala wu nga durhi na ku tirhiseka kahle lowu angulaka swinene eka swilaveko swa MaAfrika-Dzonga. 4.  Mitwanano ya bindzu4.1    Khabinete yi amukele ku sayiniwa ka mitwanano ya makumekayenharhu (93) exikarhi ka vaphakeri va MaAfrika-Dzonga na tikhampani ta le China, ku xava swimakiwa swa laha kaya leswi nga ta rhumeriwa eChina, hi nkoka wa kontiraka lowu hlayeriweke ku va eka R27 wa tibiliyoni, leswi nga ta tiyisa ku kula na ku tumbuluxiwa ka mitirho. Ku tatisela kwalaho, wun’we wa mitwanano leyi sayiniweke a ku ri ntwanano wa vuvekisi lowu khumbaka vuvekisi bya Beijing Auto Industrial Cooperation eka ndhawu yo endla mimovha eka zoni ya nhulvukiso eka tifeme ta Coege (makete ya Afrika-Dzonga)., I vuvekisi bya ku aka mimovha eAfrika-Dzonga eka timakete ta Afrika-Dzonga kambe na timakete tin’wana. Mitwanano leyi i xiphemu xa ku tiboha loku humeke eka ntwanano lowu nga kona wa vutirhissani bya swa maqhinga lama heleleke ya 2010, na ku tiboha ka nhungu lokukulu loku endliweke eka Foramu ya Ntirhisano wa China na Afrika.5.  Tinhlayonhlayo ta mitirho ta kotara 5.1.    Tinhlayonhlayo ta Afrika-Dzonga ti humese Vulavisisi bya ku Thoriwa bya Kotara yo sungula ya 2019 eka vhiki leri nga hundza.5.2.    Mikumo yi komba ku tlakuka ka 22 000 ka mitirho (+0.2) ku sukela eka 152 000 ku ya eka 174 000 eka sekitara ya mabindzu lama nga riki ya swa vurimi ya ximfumo. Leswi swi ve tano hi mhaka ya ku tlakuka ka tiindhasitiri leti landzelaka: vukorhokeri bya vaaki, migodi na ku ceriwa ka maribye, vukorhokeri vumaki na mabindzu.5.3.    Ntsengo wa ku thoriwa wu tlakuke hi 76 00 kumbe hi 0.8% lembe hi lembe exikarhi ka Nyenyankulu 2018 na Nyenyankulu 2019.5.4.    Khabinete yi lemuke leswaku nhluvuko lowu wa kahle kambe yi tshama yi tshemba leswaku ka ha ri na gondzo ro leha leri nga ta fambiwa ku antswisa matirhelo ya tisekitara hinkwato ta ikhonomi ya hina na ku tumbuluxa mitirho leyi lavekaka swinene etikweni ra hina. Ku fikela sweswi Khabinete yi tiyimisela ku tirhisana na tisekitara hinkwato ta vaakitiko va Afrika-Dzonga ra hina ku katsa na sekitara yo ka yi nga ri ya mfumo.6. Nguva ya Xibalo6.1.    Mali ya tiko leyi yi hlengeletiweke ku suka eka xibalo xa miholo yi tiyisisa leswaku mfumo wu na vuswikoti byo nyika vukorhokeri lebyi laviwaka swinene na mali ya midende eka timiliyoni ta vaakandhawu lava nga hlupheka. 6.2.    Khabinete yi khutaza MaAfrika-Dzonga ku lulamisela ku tlheriseriwa ka xibalo xa vona eka nguva ya xibalo ya 2018/19. Ku hlengeletiwa ka mali ya tiko loku faneleke na ku kotekaku olovisela mfumo ku tiyisisa leswaku wu na ku tiyimela eka swa timali. 6.3.    Vahakeli va xibalo lava nga titsarisela eFilling kumbe ku tirhisa MobiApp ya Vukorhokeri bya Mali ya Tiko bya Afrika-Dzonga va nga tlherisa xibalo xa miholo xa vona ku sukela hi ti1 Mawuwani 2019. MaAfrika-Dzonga lama holaka mali ya le hansi ka R500 000 hi lembe na ku tlhela ma fikelela maendlelo yan’wana yo karhi, a va fanelanga ku tlherisa xibalo.7. Ku lwisana na vugevenga7.1.    Khabinete yi tekele enhlokweni hi ku khumbeka eka ntungu wa ku dlayeteriwa ka swirho swa vatirhi va ku landzelerisa nawu. Hi Ndzati 2018, makumembirhinhungu (28) wa swirho swa maphorisa swi vikiwile leswaku swi dlayiwile. Ku sukela ekusunguleni ka lembe ra 2019, makumembirhitsevu (26) wa maphorisa ma dlayiwile.  7.2.    Timhangu leti ta ha ku humelelaka ku ri ta Sejeni Zephania Dladla, Phorisa Nomasonto Mhlanga na Phorisa Nhlamulo Vukeya. Khabinete yi hundzisela ku chavelela eka mindyangu ya vona, vanghana na vatirhikulobye.7.3.    Khabinete yi sola hi tindlela hinkwato leti nga kona mihlaselo na ku dlayiwa loku. Maphorisa va xungeta vutomi bya vona ku hlayisa miganga ya hina. Hinkwerhu hi fanele hi tirhisana na tiejensi ta ku landzelerisa ka nawu ku tiyisisa leswaku vaendlamilandzu leyo biha swonghasi va khomiwa na ku langutana na voko ra nawu.7.4.    Khabinete yi hluvulela xihuku sisiteme ya vululami leyi nga endla leswaku kaye wa vaendlamilandzu va milandzu leyi va nyikiwa swigwevo swo tshama ejele vutomi bya vona hinkwabyo, lembe leri ntsena.8.    Mhangu ya ku duvulana ya le ndzelakanini wa Mozambique8.1.    Khabinete yi tekele enhlokweni leswaku Mfumo wa Afrika-Dzonga wu rhumerile ntlawa wa levhele ya le henhla eMozambique endzhaku ka mhangu ya ku duvulana laha maphorisa ya le Mozambique mambirhi ma nga lova eka ndzelekana wa le KzaZulu-Natal.8.2.    Ntlawa wu vumbiwe hi swirho swa Masocha ya Vusirheleri bya Rixaka ya Afrika-Dzonga (SANDF) na Vukorhokeri bya Maphorisa Ya Afrika-Dzonga (SAPS), naswona va ta hlangana na tintangha to vona hi ntirho ta le Mozambique. Va rhangeriwile hi Nhloko ya Matirhelo ya Nhlanganelo, LefutenenteJenerali Barney Hlatshwayo wa SANDF na Xandla xa Khomixinara xa Rixaka LefuthenenteJeneraliSehlahle Masemola wa SAPS.8.3.    Ntlawa wu le ka ntirho wo kuma ntiyiso wa mhangu yo duvulana. Exikarhi ka swin’wana, va languteriwe ku vulavurisana na ntlawa wo lavisisa wa nhlanganelo exikarhi ka Mozambique na Afrika-Dzonga.8.4.    Khabinete yi kombela MaAfrika-Dzonga hinkwawo ku rindzela mahetelelo na mivuyelo ya vulavisisi bya nhlanganelo lebyi. Ha ha tiyimiserile ku tirhisana na mfumo wa Mozambique tanihi muakelano lonene eka ku antswisa ku hanya kahle ka vaakitiko va hina.9.  Khomfarense ya Nhlangano wa Vatirhi wa Matiko ya Misava9.1.    Khabinete yi amukela ku nghenelela ka Presidente Ramaphosa eka Nhlengeletano ya vu108 (Lembexidzana) ya Khomfarense ya Vatirhi ya Matiko ya Misava leyi khomiweke exikarhi ka ti 10 na ti 21 Khotavuxika 2019. Presidente u yise ximfumo xiviko xa Khomixini ya Matiko ya Misava xa Vumundzuku bya Ntirho, lexi a xi fambiseke swin’we na Holobyenkulu wa Sweden, H.E Stephan Lofven, eka khomfarense.9.2.    Holobye wa swa Ku Thoriwa na Mitirho, Tat. Thulas Nxesi, u fambe na Presidente na ku tlhela a rhangela vurhumiwa bya mihlangano yinharhu eka tikomiti to hambana ta khomfarense na mikanerisano hinkwayoleyi kanerisaneke hi xiviko xa MufambisiJenerali wa Nhlangano wa Vatirhi wa Matiko ya Misava.9.3.    Mivuyelo ya nkoka ya khomfarense yi katse Xihlambanyo xa Lembexidzana xa mavandla xa nhlanganelo. Ku tatisela kwalaho, khomfarense yi amukele Ntwanano hi mayelana na Madzolonga na Nxaniso Emitirhweni lowuntshwa lowu endleriweke ku tlakusa ku sirheleriwa ka vatirhi lava nga sirhelelekangiki. Mivuyelo leyi i ya nkoka eka ku veka mipimo na swiletelo swa matiko ya misava ku boxa na ku sirhelela timfanelo na swipimelo swa vatirhi na.B.  Swiboho swa Khabinete1. Samiti ya Xiyimo xa le Henhla ya vu121.1.    Khabinete yi hlamuseriwile hi mayelana na Samiti xa Xiyimo xa le henhla ya vu12 ku simeka xiphemu xa matirhelo xa Ndhawu ya Bindzu ya Mahala ya Tikonkulu ra Afrika (AfCFTA) na Nhlengeletano yo Hlanganisa ya Lembexikarhi yo Sungula ya Nhlangano wa Matiko ya Afrika (AU) na Tindhawu ta swa Ikhonomi ta Xifundzatsongo (tiREC).1.2.    Presidente Ramaphosa u lulamiseriwe ku rhangela vurhumiwa bya le Afrika-Dzonga loko ku ya khomiwa Samiti ya Xiyimo xa le Henhla ya vu12 hi ti 7 Mawuwani 2019 eNiamey eNiger.1.3.    Afrika-Dzonga ri ta teka Vufambisi bya AU eka nkarhi wa nkoka lowu tikonkulu ri nga ta va ri ri eku simekeni ka AfCFTA, leyi nga ta endla Afrika yi va makete lowukulu ku tlula hinkwato ta ntolovelo emisaveni. AfCFTA yi tlakusa bindzu endzeni ka Afrika, yi hlohlotela nakambe ku tumbuluxiwa ka tifeme, na ku bula ndlela ya ku hlanganisiwa ka Afrika leyi twisisekaka eka swiyenge swa nxaviselano swa matiko ya misava na le ka ikhonomi ya matiko ya misava hi ku angarhela.1.4.    Afrika-Dzonga yi tshama ya ha tiyimiserile eka Ajenda ya Afrika, naswona yi seketela ku katsana ka swa ikhonomi na swa tipolitiki ta xifundzatsongo. Leswi swi katsa ku tiyisisiwa ka ku hlanganisiwa exikarhi ka Khomixini ya AU na tiREC ku fikelela nhluvukiso lowu nga ta heta nkarhi wo leha eka Afrika leyi nga rhula na ku va na ntshamiseko tanihilaha swi languteriweke hakona eka Ajenda 2063.1.5.    Afrika-Dzonga yi tiyimisele hi ku hetiseka eka phurosese ya AfCFTA hikwalaho ka nkoka wa yona wa kungu eka ajenda yo hlanganisa swa ikhonomi ya tikonkulu ra Afrika na ajenda ya ku hluvukisa ya Afrika-Dzonga.2.  Nhlawulo wa Masipala wa 20212.1.    Eka malunghiselelo ya Nhlawulo wa Masipala wa 2021, Khabinete yi pasise ku tumbuluxiwa ka Komiti yaVaholobye (IMC) hi mayelana na Nhlawulo wa Masipala, xikan’we na foramu ya xithekiniki ya ku yi seketela. 2.2.    Nhlawulo wa Masipala wa 2021 ku ta va mihlawulo ya vuntlhanu yotano ku sukela loko ku vile na xidemokirasi. IMC yi ta tirhisana na Khomixini ya Nhlawulo yo Tiyimela na mihlangano yin’wana leyi faneleke leyi tiyisisaka leswaku  phurosese leyi yaka eka mihlawulo ya mfumo ya muganga yi humelela hi ku olova.2.3.    Swirho swa IMC swi ta vumbiwa hi Vaholobye lava landzelaka: wa Mafumelo ya Nhlanganelo na Timhaka ta Ndhavuko (Mutshamaxitulu); wa Timhaka ta Xikaya; wa swa Vululami na Vukorhokeri bya Makhotso; wa swa Timali; wa swa Vusirheleri bya Tiko na Holobye eka Hofisi ya Presidente. Ntlawa wo Seketela wa Xithekiniki ku ta va VafambisiJenerali lava humaka eka tindzawulo leti fanaka. C. Swiendleko leswi swa ha taka1. Samiti ya Varhangeri ya Ntlawa wa 20 (G20)1.1.    Presidente Ramaphosa u rhangela vurhumiwa bya Afrika-Dzonga – lebyi vumbiweke hi Holobye wa Vuxaka bya Matiko ya Misava na Ntirhisano, Dokodela Naledi Pandor; Holobye wa swa Timali, tat. Tito Mboweni na Holobye wa swa Bindzu na Vumaki, Tat. Ebrahim Patel – lava nga ta nghenelela eka Samiti ya Varhangeri va G20 ya 2019.1.2.    Presidente Cyril Ramaphosa u ta tlhela a rhangela vurhumiwa bya vatirhi na vafambisinkulu va mabindzu va Afrika-Dzonga eka mbhurisano wa ku lava swintshuxo na varhangeri na vafambisinkulu va mabindzu va le Japan. Mbhurisano wu ta kongomisa eka ku tlakusa ndzemukiso wa swivandlanene swa bindzu na vuvekisi eAfrika-Dzonga, ku ololoxa swivilelo swa lava nga tshukaka va vile varingani va swa mabindzu va le Japani, na ku kuma na ku hluvukisa bindzu leri nga tshukaka ri humelela na leswi nga endlaka ku ku va na vuvekisi. 1.3.    Mbhurisano wu le ku endliweni hi ku tirhisana na Khansele ya Mabindzu ya ku Twanana ka Matiko ya Misava (BCIU), nhlangano wo rhangela wa masungulo ya swa mabindzu wa Matiko ya Amerika, na Nhlangano wa Bindzu ra le Handle wa le Japani (Jetro).1.4.    Mbhurisano wu langutiwa swin’we na xiendleko xa mundzuku, lexi nga ta humelela ekusuhi na Khomfarense ya Matiko ya Misava ya Tokyo hi mayelana na Nhluvukiso wa Afrika (TICAD) leyi nga ta khomiwa kusukela hi ti 20 kufikela ti 30 Mhawuri 2019 eYokohama eJapani. Japani i muringani wa nxaviselavambe lonkulu wa vuntlhanu eAfrika-Dzonga na ku va muringani wa ku tundza lonkulu wa vukaye.1.5.    Ku nghenelela ka Afrika-Dzonga ku leteriwa hi tiphuphu ta nkoka leti landzelaka: Ku yisiwa emahlweni ka ku tsakela ka rixaka ku fikelela swikongomelo swa laha kaya; Ku tlakusa Ajenda ya Afrika na ku tlakusa nhluvukiso lowu hetaka nkarhi wo leha wa Afrika; Ku kucetela maakelo ya matlhelonyingi ya matiko ya misava; na ku yisiwa emahlweni ajenda ya le Dzongeni hi ku tiyisisa Ntirhisano wa Dzonga-Dzonga na Mbulavurisano wa N’walungu-Dzonga.2.  N’hweti ya Mandela2.1.    Loko hi kongoma anivhesari ya vu10 ya Siku ra Matiko ya Misava ra Mandela hi Mawuwani, Khabinete yi rhamba MaAfrika-Dzonga ku tirhisa n’hweti leyi ku hlayisa ndzhaka ya Madiba, ehansi ka nkongomelo wa: “Teka Goza, Hlohlotela ku cinca, Endla siku rin’wana na rin’wana ri va Siku ra Mandela” hi ku teka goza ra vanhu hinkwavo ro lwisana na vusweti. 2.2.    MaAfrika-Dzonga ma nga nghenelela eka vuakatiko byo gingirikela hi ku joyina vaakindhawu va ka vona na mihlangano yo hambanahambana leyi nga ta tirhisa mapfhumba ya ku herisa ndlala na ku pfumala makaya, ku aka miganga leyi nga hlayiseka na ku vona leswaku vana va na mfikelelo wa dyondzo.2.3.    Hinkwerhu a hi ngheneleleni eka pfhumba ra matiko ya misava leri thyiweke endzhaku ka un’wana wa varhangeri va tinhenha ta hina  na ku aka minongonoko leyi va ka kona nkarhi wo leha leyi nga ta tshama endzhaku ka n’hweti ya Mawuwani. A hi tekeni goza, hi hlohlotela ku cinca na ku endla siku rin’wana na rin’wana ri va Siku ra Mandela.D. Mahungu1. Michavelelo1.1.    Khabinete yi yisa ku chavelela loku humaka emakhorhweni ya timbilu ta yona eka mindyangu na vanghana hinkwavo lava lahlekeriweke hi varhandziwa va vona hikokwalaho ka tinghozi ta le gondzweni. Kusukela eka nghozi ya le ka R81 eMaphalle, eLimpopo leyi nga herisa vutomi bya lavantshwa votala, ku ya eka tinghozi ta le magondzweni leti nga cinceki leti tokotiwaka hi MaAfrika-Dzonga etikweni hinkwaro. Khabinete yi kombela vatirhisi va magondzo hinkwavo ku landzelela milawu ya le magondzweni, leyi lavaka ku tshama u pfule mahlo na matikhomelo lamanene eka vatirhisi van’wana va gondzo.2. VuhoyozeriKhabinete yi hoyozela lava landzelaka:2.1.    Xipanu xa vaxisati xa rixaka, Banyana Banyana eka ku hahisela henhla mujeko hi ku tlanga ro sungula eka Khapu ya Misava ya Vaxisati ya FIFA.2.2.    Tat. Botha Msila, museketeri wa swa mitlangu wa le Afrika-Dzonga, loyi a nga fika eEgypt hi nkarhi wa ku sungula ku pfula Khapu ya Tinxaka ya Afrika 2019. Tat. Msila, loyi a nga kombela ku khandziyisiwa kusukela eKapa, u pfuniwile hi muhaxi wa swa mitlangu, Tat. Robert Marawa, hi ku n’wi kumela xihahampfhuka xo sukela eKenya xi ya eCairo ku ya seketela Bafana Bafana.2.3.    Muyimbeleri na mutsari wa tinsimu wa le Afrika-Dzonga, Man. Sho Majozi, loyi a nga hlula eka Sagwadi ra Best New International Act eka Masagwadi ya BET ya 2019 eLos Angeles eUSA.2.4.    Ntlawa wa swichudeni leswi endlaka mithwaso yo sungula eyunivhesiti swa le Afrika-Dzonga swa tsevu (kusuka eYunivhesiti ya Kapa na le Yunivhesiti ya le Witwatersrand) leswi nga hlula eka sagwadi ro sungula loko swi phikizana na swipanu swa 13 eka Khomfarense ya Supercomputing ya Matiko ya Misava eFrankfort, eJarimani.Ntlawa a wu ri hansi ka vulanguteri bya Khansele ya Senthara ya ya Vulavisisi bya swa Vumaki na Sayense ya Matirhiselo ya le Henhla ya Khomphyuta ,leri ku nga pfhumba ra Ndzawulo ya Dyondzo ya le Henhla, Sayense na Thekinoloji, naswona hi rin’wana ra tiphuphu tinharhu ta sisiteme ya switirhisiwankulu swa inthanete swa Afrika-Dzonga.2.5.    Xipanu xa Junior Springboks, lexi moya wo lwela ku hlula wu nga endla swi wina mendlhele ya buronzi eka Vunghwazi bya Rugby ya Misava bya lava nga ehansi ka malembe ya 20. Khabinete yi navelele lava landzelaka hinkwavo leswinene:2.6.    Xipanu xa rixaka xa vaxinuna xa, Bafana Bafana, eka Khapu ya Matiko ya Afrika eEgypt.2.7.    Xipanu xa bolo ya mavoko xa vaxisati xa Proteas, xa rixaka loko xi nghenela mphikizano eka Khapu ya Bolo ya mavoko ya vaxisati ya Misava leyi nga ta va eLiverpool eNghilandi kusukela hi 12 ku fikela hi 21 Mawuwani 2019. Xipanu xa bolo ya mavoko ya vaxisati sweswi xi le henhla eka xiyimo eAfrika, naswona xi le ka xiyimo xa ntlhanu hi ku ya hi swiyimo swa matiko ya misava. Holobye wa swa Mitlangu, Vutshila na Mfuwo, Tat. Nathi Mthethwa u fambe na xipanu xa tiProtea ku ya xi seketela xikan’we na ku ya amukela loko Afrika-Dzonga yi nyikiwa ku lulamisela ku rhurhela Khapu ya Bolo ya mavoko ya vaxisati ya Misava ya vu16 hi 2023.Swivutiso: Man. Phumla Williams –Muvulavuleri wa Khabinete wo KhomelaRinqingho ra le nyongeni: 083 501 0139"
Xitatimente hi mayelana na nhlengeletano ya Khabinete ya 10 Mawuwani 2019,11 Jul 2019,https://www.gov.za/speeches/statement-cabinet-meeting-10-july-2019-11-jul-2019-0000,https://www.gov.za/ts/speeches/statement-cabinet-meeting-10-july-2019-11-jul-2019-0000,"Khabinete yi hlengeletane hi Ravunharhu, 10 Mawuwani 2019 eTuynhuis eKapa.A. Xiyimo xa Khabinete eka timhakankulu1. Mivuyelo ya Samiti ya Ntlawa wa Makumembirhi (G20)1.1. Khabinete yi amukela mivuyelo ya Samiti ya G20 leyi a yi khomeriwe eOsaka eJapan kusukela hi 28 kufikela hi 29 Khotavuxika 2019. Phuresidente Cyril Ramaphosa u ve na mivulavurisano yo hlaya etlhelo ka samiti yo tiyisisa vuxaka na matiko yo hlaya.1.2. U khome tinhlengeletano ta varhangeri vanharhu na Mutshamaxitulu wa Nhlangano wa Matiko ya Afrika, Phuresidente Abdel Fattah el-Sisi wa le Egypt, Mutshamaxitulu wa Vutirhisani Lebyintshwa byo Hluvukisa Afrika, Phuresidente Macky Sall wa le Senegal, naswona u tlhele a khoma tinhlengeletano ta varhangeri vambirhi na Russia, China, Japan na Saudi Arabia xikan’we na Phuresidente wa Bangi ya Misava, Nkulukumba David Malpass.1.3. Phuresidente Ramaphosa u fikile emakumu na nongonoko wa le Osaka hi ku hlangana na van’wamabindzu hi nkarhi wa Mbhurisano wa Vafambisinkulu va swa Mabindzu va Japan – Afrika ku yisa tiko emahlweni tanihi ndhawu yo endla vuvekisi.1.4. Varhangeri va matiko ya misava eka samiti va tiyisise ku tiyimisela ka vona eka matirhiselo ya Ajenda ya 2030 ya Nhluvukiso lowu nga ta heta nkarhi wo leha na Ajenda ya Matirhelo ya le Addis Ababa.2. Rendzo ra ximfumo ro ya eLesotho2.1. Rendzo ra ximfumo leri ra ha ku vaka kona ra Phuresidente Ramaphosa ro ya eka Vuhosi bya Lesotho ri ya emahlweni na ku  aka vuxaka byo tiya na ku va lebyinene exikarhi ka matiko ya hina lamambirhi. U tlhele a va kona tanihi muhlanganisi wa Southern African Development Community (SADC) eka Lesotho.2.2. Hi nkarhi wa rendzo leri, Phuresidente u amukele swo engetela hi mayelana na ku humelela eka endlelo ro tisa ku cinca eka Vuhosi bya  Lesotho. Swo engetela swi ta kucetela xiviko xa yena eka Varhangeri va Tiko na Mfumo va SADC leyi nga ta va kona eUnited Republic ra Tanzania hi Mhawuri 2019.2.3. Khabinete yi amukela ku sayiniwa ka ntwanano hi mavandla ya tipolitiki eLesotho ku tumbuluxa Nhlangano wo Cinca Nawu wa Rixaka lowu lawuriwaka hi nawu. Ntwanano wu vula leswaku nhlangano wo cinca wu ta vumbiwa hi ku ya hi Nawu wa Palamente, na leswaku wu ta letela tiko eka ku tisa ku cinca eka vumbiwa, mafumele, vuhlayiseki na vuhangalasamahungu.2.4. Khabinete yi kombela mavandla hinkwawo ku seketela ku tshama ka Palamente nakambe loku nga ta vona ku amukeriwa ka ntwanano.3. Ku onhiwa ka nhundzu ya mfumo3.1. Khabinete yi sola ku hisiwa ka xikolo xa phurayimari loku ka ha ku endlekaka eKatlehong eGauteng hi vakombisakuvilela. A ku na mpimo wa ku vilela loku pfumelelaka ku onhiwa ka nhundzu ya mfumo yo fana na xikolo lexi ku nga ribye ra yinhla ra nkoka eka ku aka vumundzuku bya vana va hina.3.2. Eka ku tlula malembe ya 25 lama nga hundza, mfumo wu vekise tibiliyoni ta tirhandi eka ku akiwa ka swikolo leswintshwa na ku antswisa switirhisiwankulu swa swikolo leswi nga kona. Eka lembe leri, mfumo wu veke etlelo kwalomu ka R30 wa tibiliyoni to aka swikolo leswintshwa no hlayisa switirhisiwankulu leswi nga kona.3.3. Khabinete yi hlohlotela vaakindhawu ku hlayisa switirhisiwankulu swa vona leswi va vuyerisaka. Wu tlhela wu rhamba swirho swa vaakindhawu ku tirhisana na maphorisa ku vona leswaku vanhu lava onhaka tinhundzu ta mfumo va khomiwa.4. Xiviko xa OditaraJenerali wa Afrika-Dzonga (AGSA)4.1. Khabinete yi vilerisiwa hi mivuyelo ya oditi ya timasipala leyi humesiweke hi AGSA ku nga ri khale. Tilevhele ta le henhla leti nga amukelekiki ta mafumele ya xiyimo xa le hansi, ngopfungopfu mafambiselo ya timali ta mfumo eka nhlayo ya timasipala ti kombisa ku tirhisiwa ka minongonoko ya ku nyika vukorhokeri yo pfumala mbuyelo na ku va ya xiyimo xa le hansi4.2. Nawu wo Cinca Oditi ya Mfumo wa 2018 (Nawu wa 5 wa 2018) wu nyika AGSA matimba yo vona leswaku lava nga na vutihlamuleri bya mafambiselo ya swa timali ya xiyimo xa le hansi va va na vutihlamuleri na ku herisa matirhiselo yo biha ya swipfuno swa mfumo, ngopfungopfu eka timasipala leti nga kombisa ku ri hava ku cinca ku pfumaleka ko antswa eka mivuyelo ya tona yo hambanahambana.4.3. Ku tatisela kwalaho, hi ku tirhisa Holobye wa Mafumele ya Ntirhisano na Timhaka ta Ndhavuko, Dokodela Nkosazana Dlamini-Zuma na Vutameri bya Timali ta Tiko, Khabinete yi tiyisise kungu ra matirhiselo ya Back to Basics leri hlohlotelaka ku nyikiwa ka vuswikoti eka timasipala. Kungu leri exikarhi ka swin’wana ri lava ku aka vuswikoti bya vatirhi hi ku tirhisa vuleteri na ku hundziseriwa ka swikili na ku vona ku landzeleriwa ka swipimo swo landzelela swileriso swa minimamu hi timininjhere ta ka masipala na vatirhi va swiyimo swa le henhla.4.4. Hi ku tirhisana na vurhangeri bya swifundzankulu, Holobye Dlamini-Zumau ta ya emahlweni na ku nyika nseketelo lowu lavekaka eka timasipala.5. Maendlelo ya Vumune ya Thekinoloji (4IR)5.1. Khabinete ya tinyungubyisa hi leswaku Afrika-Dzonga yi rhumele Samiti ya swa Ikhonomi ya Dijitali yo sungula hi ku humelela leyi a yi khomeriwe eJoni hi 5 Mawuwani 2019 tanihi hi xiendleko xa nkoka eka ku aka kungu ra 4IR leri khomaneke ra tiko. Phuresidente Ramaphosa, muvhumbi wa swiendleko leswi nga ta humelela eka nkarhi lowu taka George Friedman, vatirhi, swidyondzeki na vaakitiko va yile eka samiti leyi hlohloteleke mbulavurisano, ku twisisana na makungu ya matirhelo lawa ma nga ta veka Afrika-Dzonga tanihi mutlangi loyi a phikizanaka wa matiko ya misava.5.2. Khabinete yi tlhela yi amukela makungu ya Google ya ku aka khebulu ya le ndzeni ka lwandle leyintshwa kusukela ePortugal kufikela eAfrika-Dzonga leyi nga ta nyika vuswikoti bya netiweke hi ka 20 ko tatisela ku endlela vukorhokeri bya inthanete byo hatlisanyana. Khebulu yi languteriwa ku va yi herile hi 2021. Ku nghenelela kwaloko ku ta hoxa xandla eka ku endla Afrika-Dzonga yi va ndhawu leyi lulameleke eka vavekisi va laha ndzeni ka tiko na va matiko ya misava lava nga na ku navela ku endla tano.6. Eneji6.1. Khabinete yi amukela xitiviso xa Eskom xa leswaku Yuniti ya 3 ya Xitichi xo Endla Gezi xa Medupi ekusuhi na le Liphalale eLimpopo xi fikelele matirhelo ya vuxavisi, naswona xi katsiwile eka giridi ya tiko hinkwaro.6.2. Leswi swi ta nyika vuswikoti byo tatisela bya 796 wa timegawati. Bangi ya Misava yi tlhela yi kombisa ku tshembela eka matshalatshala ya mfumo yo seketela Eskom.6.3. Loko hi ri karhi hi ya emahlweni na ku seketela Eskom, Khabinete yi rhamba Maafrika-Dzonga ku ya emahlweni na ku tirhisa gezi hi vukheta, ngopfungopfu exikarhi ka 17:00 na 21:00 laha xilaveko xa eneji kusukela emakaya xi nga le henhlahenhla etikweni.7. Vugevenga7.1. Khabinete yi kombisa ku tsemeka nhlana na ku khomiwa hi tingana endzhaku ka ku dlayiwa ka kwalomu ka 13 wa vanhu ePhillipi eKapa hi ku hela ka vhiki. Hi yisa ku chavelela ka hina loku humaka emakhorhweni ya timbilu ta hina eka varhandziwa va vaxanisiwa lava katsaka vamanana va tsevu lava nga exikarhi ka malembe ya 18 na 26.7.2. Khabinete yi lemukisiwile hi goza leri nga ta tekiwa ku tiyisisa vuhlayiseki na nsirhelelo eka ndhawu leyiya na ku tlhela yi kombela swirho swa vaaki leswi nga na vuxokoxoko lebyi nga yisaka eka ku khomiwa ka vaendlamilandzu lava ku tihlanganisa na xitichi xa maphorisa xa le kusuhi.8. Ku tumbuluka ka mukhuhlwana wa tinguluve eAfrika8.1. Khabinete yi ndhundhuzela Ndzawulo ya swa Vurimi, Mpfuxeto wa Misava na Nhluvukiso wa Tindhawu ta le Matikoxikaya eka ku va angule hi xihatla eka ku tumbuluka ka mukhuhlwana wa tinguluve lowu rhipotiweke eNorth West, Gauteng, Free State na le Mpumalanga. Leswi swi pfunete ku lawula ku hangalaka ka mavabyi. Hambileswi mukhuhlwana wa tinguluve eAfrika wu nga khumbeki vanhu, nyama na swimakiwa swihi kumbe swihi leswi humaka eka tinguluve leti khumbekaka swi nga va xihlovo xa mavabyi eka tinguluve tin’wana.8.2. Khabinete yi hlohlotela van’wamapurasi hinkwavo eka tindhawu leti khumbekaka ku tshama va vambe ngoma na ku vika swikombiso swihi kumbe swihi swa mavabyi exikarhi ka swiharhi swa vona.9. Vuhlayiseki eka tindhawu ta nhlayiso wa swa rihanyu9.1. Khabinete yi kombise nkoka wa vuhlayiseki bya vatitirhi va ta nhlayiso wa swa rihanyu na vavabyi. Leswi swi ta endzhaku ka timhangu leti ta ha ku vikiwaka ta mihlaselo ya vatirhi vo korhokela xilamulelamhangu xa vutshunguri loko va ya eka xirhambo xo lamulela mhangu. Kusukela hi Sunguti 2019, ntsengo wa timhangu ta 10 ta mihlaselo yo tano ti rhipotiwile laha leyi ya ha ku humelelaka yi ri ya le Cosmo City Extension 2 eJoni. Khabinete yi rhamba tiejensi to vona ku landzeleriwa ka nawu leti tirhisanaka na tindhawu ta swa rihanyu ta mani na mani ku tiyisisa vuhlayiseki na nsirhelelo eka switirhisiwankulu leswi na le ka vutleketli bya vavabyi.9.2. Khabinete yi tlhela yi hlohlotela vatirhi va nhlayiso wa swa rihanyu ku tlakusa swipimo swa xiphurofexinali swa vona hi minkarhi hinkwayo eka vavabyi lava va va hlayisaka.10. Mapatu ya pfulela-va-tshika yo hakeleriwa ya le Gauteng (tiitholo)10.1. Phuresidente Ramaphosa u nyike Holobye wa swa Vutleketli, Fikile Mbalula, Holobye wa swa Timali, Tito Mboweni na Holobyenkulu wa le Gauteng, David Makhura matimba ya ku kuma xintshuxo xa tiitholo eka mapatu ya pfulela-va-tshika ya le Gauteng.10.2. Ku tihlanganisa exikarhi ka mfumo eka mavhiki lama taka ku languteriwa ku humesa mivuyelo leyi yi tirhisekaka leyi nga ta yisiwa eka Khabinete hi ku hela ka Mhawuri 2019.10.3. Ku angula loku nga na vun’we eka mfumo ka laveka eka timhaka to fana na tiitholo ku endlela leswaku Maafrika-Dzonga ma va na ntshembo eka ntirho wa mfumo.11. Tivhoti ta mpimanyeto11.1. Hi Mawuwani 2019, tindzawulo ti ta andlala tivhoti ta mpimanyeto ta tona leti ti nga ta nyika makungu ya swa timali yo tiya eka ku tiboha loku vuriweke hi Phuresidente Ramaphosa eka Mbulavulo wa Phuresidente na Rixaka wa yena wo sungula wa mafambiselo  ya xidemokirasi ya vutsevu.11.2. Tivhoti ta mpimanyeto ti nyika mahlamuselele lawa ma nyikaka vuxokoxoko hi xitalo ya makungu ya tindzawulo hi ku hambanahambana ka tona ka lembe loku lulamiselaka Rimba ra Kungu ra ThemeXikarhi ra 2019-2024.11.3. Khabinete yi hlohlotela vaakitiko ku nghenelela eka tivhoti ta mpimanyeto na ku vona leswaku tindzawulo ta tinhlamulela. Tivhoti ta mpimanyeto ti vona leswaku timali ta mfumo ti tirhisiwa hilaha swirhangana swa mfumo swi nga hakona na hi ndlela leyi yi nga ta vuyerisa Maafrika-Dzonga.B. Swiboho swa Khabinete1. Khabinete yi pasise ku yisiwa ka Xiviko xo Langutisisa Rixaka xo Tinyiketa eka Nhlangano wa Matiko (UN).  Afrika-Dzonga yi le xikarhi ka matiko lama nga swirho swa UN ya dzanamakumekayenharhu (193) lawa ma amukeleke ximfumo Swikongomelonkulu swa Nhluvukiso Leswi nga hetaka nkarhi wo leha (tiSDG). Hi 2017, Afrika-Dzonga yi ve rin’wana ra matiko ya 51 lama nga tinyiketela ku yisa xiviko xa ku humelela ka wona eka UN.2. Kungu ro Hluvukisa Rixaka (NDP) ra Afrika-Dzonga, Ajenda ya 2063 ya AU na tiSDG ta UN ti tiyisisa ajenda ya ku hluvukisa Afrika-Dzonga na tikonkulu ra Afrika hi ku fanana hinkwato.3. Xiviko xa ku humelela xi endliwe hi ku tihlanganisa na nhlayo ya lava nga na xiave lava katsaka mihlangano yo yimela vaakitiko, sekithara leyi nga riki ya mfumo na swidyondzeki. Xiviko xi tlhela xi kombisa tindhawu leti ta ha riki ntlhontlho. Loko xi ta xa xi yisiwile, xi ta fikeleleka hi ku tirhisa webusayiti ya UN ya (https://www.un.org/en/).C. Milawumbisi1. Khabinete yi pasise Nawumbisi wa Ndzindzakhombo wa swa Rihanyu wa Rixaka (NHI) wa 2018 leswaku wu ta andlariwa ePalamende. Hi 2018, Khabinete yi pasise leswaku Nawumbisi wu ta humesiwa leswaku ku ta va na ku tihlanganisa na vaaki  eka nkarhi wa tin’hweti tinharhu kusukela hi Khotavuxika kufikela hi Ndzati 2018. Mavonelo lawa ma amukeriweke kusuka eka endlelo leri ma katsiwile eka mavonelo lamantshwa lawa ma nga ta kambisisiwa eka endlelo ra Palamende rin’wana leri nga na vukheta swinene.2. Nawumbisi wu ta endla NDP leyi yi lavaka ku lulamisela ku nyikiwa ka vukorhokeri bya swa rihanyu bya mani na mani bya nkoka eka Maafrika-Dzonga hinkwawo byi tirhiseka na ku nga langutiwi matimu ya soxiyoikhonomikali ya vona. Wu ta va wu simekiwile eka mikhuvanene ya vululami, ku nga voyameli tlhelo rin’we na vun’we bya vaaki. Wu ta ololoxa sisiteme ya tisenthara ta swa rihanyu leti nga riki ta mfumo leti nga kona sweswi leti tirhelaka 16% wa Maafrika-Dzonga ntsena na ti ri karhi ti siya nhlayonyingi ehandle.3. Nawumbisi wa NHI wu lulamisela ku tumbuluxiwa ka Nkwama wa NHI tanihi nhlangano wa vaaki lowu rhipotaka eka Holobye wa swa Rihanyu. Wu ta tumbuluxiwa tanihi nhlangano wa xedulu ya 3A lowu tiyimeleke ehansi ka Nawu wa Mafambiselo ya Timali ta Mfumo wa 1999 (Nawu wa 1999).4. Loko Nawumbisi wu pasisiwile, kungu ra matirhiselo ra mpfampfarhuto leri nga kona ri ta cinciwa hilaha swi faneleke hakona ku endlela leswaku malunghiselo ya nkarhinyana ya ku tirhisiwa ka NHI hi swiyenge ma tirhiseka. Nkarhi wo cinca wu ta tlhela wu pfumelela ku cinciwa ka swiphemu swin’wana swa nawu ku olovisa mafambelaniselo na ntwanano.5. Holobye wa swa Rihanyu, Dokodela Zweli Mkhize u ta khoma nhlengeletano na vateki va mahungu ku hlamusela Nawumbisi.A. Swiendleko leswi swa ha taka1. Hi Ravumbirhi, 23 Mawuwani 2019, Phuresidente Ramaphosa u ta rhangela vurhumiwa bya mfumo eka khomfarense ya masiku mambirhi ya “Malembe ya 25 ya Xidemokirasi – Malembe ya 25 lama landzelaka” eYunivhesiti ya Johanesburg (UJ). Phuresidente u ta nyika mbulavulo wo pfula eka khomfarense leyi ku nga ntirhisano exikarhi ka Mahungubwe Institute for Strategic Reflection, UJ na Hofisi ya Phuresidente.2. Khomfarense leyi yi ta langutisisa Malembe ya 25 ya Xidemokirasi na ku nyika mavonelo hi mayelana na malembe ya 25 lama landzelaka eka matshamelo ya nhluvuko eAfrika-Dzonga. Ku ta ya swidyondzeki swa ndhuma, varhangeri va mfumo na vayimeri va mitlawa leyi tirhisanaka eka vuxaka lebyi nga na xikongomelo – van’wamabindzu, vatirhi, vaakindhawu na vantshwa ku katsa na swichudeni.D. Mahungu 1. NchaveleloKhabinete yi yisa ku chavelela eka mindyangu na vanghana va:1.1. Nhenha ya mutshila loyi a wineke masagwadinyingi, Nkulukumba David Koloane. Muendli loyi a dumeke swinene a ri xirho lexi nga tumbuluxa Bag Factory (leyi khale a yi tiveka tanihi Fordsburg Artists’ Studios, leyi nga endla swi koteka eka vatshila va vantima na valungu ku tirhisana eka levhele ya xiphurofexinali hambiloko ku ri na nawu wa xihlawuhlawu. 1.2. Manana Vivian Magdelene Sarah Daniels. A ri nhenha ya ndhuma swinene no va xikombiso lexi nga tirhela rixaka eka ku lwisana na xihlawuhlawu. Ku gingirikeka loku nga na ku tinyiketa ka yena ku endle ndzhaka ya yena yi hanya eka vaakindhawu laha a hoxeke xandla eKapa.1.3. Khale ka muyimeri wa tiko, Dokodela Khorshed Ginwala loyi a ri wun’wana wa vayimeri va tiko va xisati vo sungula eAfrika-Dzonga ya xidemokirasi no va mabulandlela eka ku lwisana na xihlawuhlawu.1.4. Nkulukumba Mandla Maseko loyi a languteriwe ku va muntima wa Muafrika wo sungula ku ya empfhukeni. Hi 2014, Nkulukumba Mandla Maseko u hlule miliyoni yin’we ya lava a phikizana na vona ku va wun’we wa vanhu va 23 lava nga kuma xitshamo eka Axe Apollo Space Academy lexi seketeriweke hi swa timali.1.5. nhenha ya mutlangi wa mintlangu Manana Nomhle Nkonyeni loyi a hundzeke emisaveni a ri na malembe ya 77. Phuresidente Ramaphosa wa ha ku n’wi nyika sagwadi ra National Order of Ikhamanga hi ku tekela enhlokweni mitirho ya yena tanihi mutlangi wa mintlangu. Patu ra Aggrey eNew Brighton eKapaVuxa laha a nga kulela kona ri thyiwe hi ku n’wi xixima. U tlangile eka mikombiso yo fana na Mzansi, Tsha Tsha, Igazi na xiphemu xo koma xa Society xa 2007.1.6. Manana Susan Manana Matona – mana wa Matsalana wa Khomixini yo Kunguhata ya Rixaka, Nkulukumba Tseliso Matona – loyi a nga hundza emisaveni a ri na malembe ya 90.1.7. Khale ka mutlangi wa Springbok wa winga, James Small loyi a nga hundza a ri na malembe ya 50. U tlhele a va na xiave eka xipanu xa Sringbok lexi nga wina Khapu ya Rugby ya Misava kwala kaya.1.8. Manana Betty Philile Khumalo-Zulu loyi a nga mhanin’wingi wa Holobye wa swa Nhluvukiso wa Vaakitiko, Manana Hendrietta Bogopane-\zulu.1.9. Vaxanisiwa eka timpfula ta matimba swinene ta monsoon eIndiya ku katsa na mfumo wa Indiya. Khabinete yi tlhela yi navelela lava nga vaviseka leswaku va hola hi xihatla.2. VuhoyozeriKhabinete yi joyina Afrika-Dzonga hinkwayo eka ku hoyozela:2.1. Xitsutsumi xa hina lexi nga hluriweki hi ku olova Caster Semenya eka ku hlula ka xona eka 800 wa timitara eka Prefontaine Classic ecalifornia, eUSA. Semenya loyi a nga nghwazi ya Tiolimpiki kambirhi u tshama a nga hluriwanga eka 800 wa timitara kusukela hi Ndzati 2015.2.2. Bafana Bafana eka ku ya eka tikotafayinali ta Khapu ya Tinxaka ta Afrika eEgypt na ku va navelela ku humelela loko va tlanga na Nigeria.2.3. Amy Claire King  loyi a nga nyikiwa vunghwazi bya  World Masters Singles eka World 8 Ball Pool Championships ya ndhuma eBlackpool eUnited Kingdom. 2.4. Xitlanginkulu xa thenisi Kgothatso Montjane, waxisati wa muntima wa Muafrika-Dzonga wo sungula oyi a nga tlanga ro sungula eWimbledon. U hlurile Katharina Kruger wa le Jarimani eka tikotafayinali ta wheelchair singles ta vaxisati. Montjane u le ka xiyimo xa nomboro ya 8 emisaveni hinkwayo.2.5. Kevin Anderson ku va a fikile eka rhawundhi ya vunharhu ya men’s singles na Raven Klaasen ku va a fikelele tisemifayinali ta men’s doubles.2.6. Ntlawa wa swihlangi swa maafrika-Dzonga swa 20 leswi nga endla matimu ya vuhahisi hi ku aka xihahamfhuka xo rhwala mune wa vanhu xa vona. Ntlawa wu ake xihahampfhuka hi mavhiki mambirhi ehansi ka vulawuri bya Feme yo Endla Swihahampfhuka, valanguteri va U-Dream na varhangeri va ntlawa va ntlhanu vo huma eka Denel Aviation. Xihahampfhuka xo rhwala mune wa vanhu xa Sling 4 xi phatsame eNamibia, Malawi, Ethiopia, Zanzibar, Tanzania na Uganda hi nkarhi wa rendzo ra tikhilomitara ta 12 000 to ya eEgypt endzhaku kaloko  xi suke eKapa n’hweti leyi nga hundza.F. Ku thoriwa Ku thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1. Bodo ya Vafambisi va Nkarhinyana va Nhlangano wa Vuvekisi wa mfumo kusukela hi 12 Mawuwani 2019 kufikela hi 31 Mawuwani 2020. Mavito ma tivisiwile tolo hi Vutameri bya Timali ta Tiko.Swivutiso:Manana Phumla Williams – Mulawuri-Jenerali wo Khomela (GCIS)Sele: 083 501 0139"
Xitatimente hi mayelana na nhlengeletano ya Khabinete ya 24 Mawuwani 2019,25 Jul 2019,https://www.gov.za/speeches/statement-cabinet-meeting-24-july-2019-25-jul-2019-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-24-mawuwani-2019-25-jul-2019-0000,"Khabinete yi hlengeletane hi Ravunharhu, 24 Mawuwani 2019 eTuynhuis eKapa.A.  Xiyimo xa Khabinete eka timhakankulu1.  Ku cinca eka swa ikhonomi na ku tumbuluxiwa ka mitirhoKhabinete yi amukela ku tlakuka eka ku tsakela ka vavekisi lava nga tshukaka va va kona na lava nga kona sweswi ku tekela Afrika-Dzonga enhlokweni tanihi ndhawu leyi va navelaka ku vekisa eka yona. Nxaviselano wa sweswi na lowu nga tshukaka wu va kona wu kombisa leswi nakambe, naswona wu katsa nxaviselano eka sekithara ya vumaki bya mimovha (Ford), migingiriko yo endla tikhemikali (BFG Rail) na swiphemu swa tiindhasitiri ta swa gezi (Aberdare) xikan’we na vuvekisi lebyi languteriweke eka ku phurosesa swa vurimi (PepsiCo) laha leyi yo hetelela yi lawuriwaka hi lava nga na xiave na tiphurosese to lawula.1.2.  Ku tinyikela ka PepsiCo ka R25 wa tibiliyoni ku kuma Pioneer Foods ku ndhundhuzeriwa tanihi vhoti ya ku tshembela eka Afrika-Dzonga leyi nga erivaleni.1.3.  Vaendli va mimovha, Ford va tivisile leswaku makungu ya vona yo ndlandlamuxa ya ta tumbuluxa mitirho ya 1200 hi ku ya hi matirhiselo yo tiyimisela ku vekisa R3 wa tibiliyoni. Ndhawu ya khampani yo endla mimovha ya Silverton yi tatise vuswikoti byo endla ku fikela eka 168 000 wa tiRanger na tiEverest lembe na lembe – ku tlakuka ka 44 000 wa mimovha ku nga se sungula ku ndlandlamuxiwa.1.4.  Ku yisa emahlweni, vuvekisi bya R50 wa timiliyoni hi khampani ya vumaki BFG Rail eka ndhawu yo endla leyi antswisiweke eGauteng ku ta hetelela hi ku va ndhawu ya vumaki ya xiyimo xa le henhla leyi khomaneke leyi tindhundhuzelaka hi tiphurosese ta vuinjhiniyara lebyi tirhisaka tithekinoloji leti humaka emahlweni.1.5.  ENelson Mandela Bay, Aberdare Cables yi tivisile ku ndlandlamuxiwa ka vuswikoti bya yona hi ku pfula High-Voltage Power Cable Plant hi vuvekisi bya R135 wa timiliyoni na ku tumbuluxa mitirho ya 58 ku tatisela eka mitirho ya 429 eka matirhelo ya khampani ya sweswi eka ndhawu yoleyo.1.6.  Vuvekisi eka ndhawu ya vumaki leyintshwa na vumaki lebyi ndlandlamuxiweke byi tumbuluxa mitirho leyintshwa na ku kurisa GDP. Tisekithara laha vumaki lebyintshwa byi nga ta humelela hinkwabyo  byi le ka tisekithara leti boxiweke hi Phuresidente Ramaphosa eka Mbulavulo wa Phuresidente na Rixaka. Afrika-Dzonga yi nyika mpfangano wa switirhisiwankulu swa ikhonomi leswi hluvukisiweke swinene, makete ya ikhonomi leyi ya ha hluvukaka na mfikelelo eka makete ya tikonkulu ra Afrika leyi kulaka hi xihatla.   Afrika-Dzonga yi tlhela yi rhanga emahlweni eka tisekithara letintshwa ta vuvekisi to fana na ikhonomi leyi nga onheki mbangu, vumaki bya swikepe swo pompa oyili na gasi na ikhonomi ya swa malwandle.2.  Nongonoko wa Nhlangano wa Tinxaka wa Nhlanganelo hi mayelana na Xiviko xa Matiko ya Misava xa HIV na AIDS (UNAIDS)2.1.  Khabinete yi hlohloteriwa hi Xiviko xa UNAIDS xa Matiko ya Misava lexi xa ha ku vaka kona lexi xa ha ku simekiwaka eAfrika-Dzonga. Hi ku ya hi xiviko, Afrika-Dzonga yi hungute hi ku humelela mitlulelo ya HIV leyintshwa hi ku tlula 40% na mafu lama fambelanaka na AIDS hi kwalomu ka 40% kusukela hi 2010. Xiviko xi tiyisisa maqhinga ya ku nghenelela ka hina eka HIV na AIDS yo hunguta mitlulelo leyintshwa na ku lawula vavabyi lava se va hanyaka na mavabyi na tswala mihandzu leyinene.2.2. Khabinete yi hlohlotela Maafrika-Dzonga hinkwawo ku hanya hanyelo lerinene ku hunguta mitlulelo leyintshwa.3.  Ku lwisana na vugevenga3.1.  Khabinete yi tlhela yi tiyisisa ku tshemba na ku tiboha ka yona eka ku tumbuluxa mbangu lowu hlayisekeke eka  vaakandhawu va ka hina. Hi ku tirhisana ka mfumo na vaakandhawu, hi nga swi kota ku herisa ntungu wa vugevenga na ku tumbuluxa mbangu eka vaakandhawu va ka hina lowu lulameleke vuvekisi.3.2.  Matshalatshala yo hambanahambana lama endliweke ku nga ri khale hi tiejensi to tiyisisa ku landzeleriwa ka nawu etikweni hinkwaro ti endle leswaku ku khomiwa nhlayo ya vaehleketeleriwa na ku kuma swidzidziharisi leswi nga riki enawini. Masocha ya Vusirhelri ya Afrika-Dzonga ya Rixaka ma tlhele ma yisiwa eka tindhawu tin’wana leti nga na ndhuma ya vugevenga ku seketela swirho swa Vukorhokeri bya Maphorisa ya Afrika-Dzonga eka matshalatshala lama katsaneke yo lawula madzolonga ya mitlawa na ku ngungumerisiwa ka swidzidziharisi.3.3.  Khabinete yi hlohlotela swirho swa vaakandhawu ku tshama swi vambe ngoma na ku vika migingiriko ya vugevenga eka maphorisa na ku nga langutiwi leswaku i mani loyi a khumbekaka.B.  Swiboho swa Khabinete1.  Pholisi na Tlhelo ra Pholisi ra ku Nyikiwa ka Tilayisense ta High Demand Spectrum1.1.  Khabinete yi pasisile Pholisi na Tlhelo ra Pholisi ra ku Nyikiwa ka Tilayisense ta High Demand Spectrum endzhaku ka ku tihlanganisa ka xiyimo xa le henhla eka sekithara na vaaki. Pholisi na Tlhelo ra Pholisi yi endla rimba ra ku cinciwa eka sekithara hi ku olovisa ku nghena ka lava nga na xiave lavantshwa eka makete leyi ya nkoka loko hi nkarhi lowu fanaka yi hlohlotela vuvekisi na vutumbuluxi. Holobye wa swa Vuhlanganisi, Manana Stella Ndabeni-Abrahams u ta nyika Khabinete pholisi yo hetelela leyi antswisiweke eka masiku ma nga ri mangani lama landzelaka no hlamusela vahangalasi va mahungu.2.  Phanele ya Vativinkulu yo Tsundzuxa Phuresidente hi mayelana na Xiviko xa Mpfuxeto wa Misava na Vurimi2.1.  Khabinete yi amukele xiviko xo hetelela kusuka eka Phanele ya Vativinkulu yo Tsundzuxa Phuresidente hi mayelana na Xiviko xa Mpfuxeto wa Misava na Vurimi. Phuresidente Ramaphosa u yi thole hi Ndzati 2018 ku nyika vonelo ra pholisi leri katsaneke hi mayelana na mpfuxeto wa misava. Xiviko xi nyika leswi kumiweke hi mayelana na matshamelo ya swilo eka nkarhi wa sweswi na ku endla swibumabumelo leswi nga ta pfuneta ku nghwetlisisa ntirho wa mfumo wo ololoxa ku hambana ka ku hangalasiwa ka misava ka matimu.2.2.  Khabinete yi lerise leswaku Vaholobye hinkwavo, hi ku tirhisa tindzawulo ta vona to hambanahambana va fanele va hlaya xiviko na swibumabumelo leswi ringanyetiweke no vuyela eka Khabinete ku nga se hela tin’hweti timbirhi. Komiti yo Hlanganisa Vaholobye ya swa Timhaka ta Mpfuxeto wa Misava leyi fambisiwaka hi Xandla xa Phuresidente David Mabuza yi ta veka phurosese leyi tihlo.2.3.  Khabinete yi yisa ku khensa ka yona eka ntirho lowu endliweke hi phanele leyi fambisiwaka hi Dokodela Vuyokazi Mahlati na ku pasisa leswaku xiviko xi endliwa xi fikeleleka eka vaaki.2.4.  Holobye wa swa Vurimi, Mpfuxeto wa Misava na Nhluvukiso wa Tindhawu ta le Matikoxikaya, Manana Thoko Didiza, hi ku tirhisana na phanele, u ta khoma nhlengeletano yo tihlanganisa na vateki va mahungu yo hambana ku hlamusela vundzeni bya xiviko lexi. Nhlengeletano yo tihlanganisa na vateki va mahungu yi ta va kona hi Sonto, 28 Mawuwani 2019 hi awara ya khume nimixo eGCIS Ronnie Mamoepa Media Centre eHatfield na vuhlanganisi bya vhidiyo na Cape Town GCIS Imbizo Centre.C.  Nawumbisi1.   Nawumbisi wo Cinca swa Timhaka to Tekeriwa Enhlokweni ka Vukati bya Xintu wa 20091.1.  Khabinete yi pasise ku yisiwa ka Nawumbisi wo Cinca swa Timhaka to Tekeriwa Enhlokweni ka Vukati bya Xintu wa 2019 ePalamende.1.2.  Nawumbisi wu fambelanisa Xiyenge xa 7(1) na 2 xa Nawu wa ku Tekeriwa Enhlokweni ka Vukati bya Xintu (RCMA) wa 1998 (Nawu wa 120 wa 1998) na swigwevo swa Huvo ya Vumbiwa leswi hlambanyeke swiyenge ku va swi nga fambisani na vumbiwa. Swiyenge swi hlawula vamanana hi ndlela leyi nga fanelangiki eka vukati bya xintu.1.3.  Nawumbisi wu lulamisela ku khomiwa ka vamanana hi ku ringana eka vukati bya xintu bya ku teka nsati wun’we na bya ku teka tshengwe ku nga se va na Nawu lowu. Ku cinca ku herisa xihlawuhlawu lexi simekiweke eka rimbewu eka vukati byo teka tshengwe lebyi nga va kona ku nga se sungula RCMA ya 1998. Sweswi vatekani va na timfanelo ta vun’wini tin’we no ringana eka nhundzu ya le vukatini.A.   Swiendleko leswi swa ha taka1.  Ntwanano wa swa Rihanyu wa Phuresidente1.1.   Phuresidente u ta fambisa ku sayiniwa ka Ntwanano wa swa Rihanyu wa Phuresidente exibedhlele xa Akhademiki xa Dokodela George Mkhari eGarankuwa, Doroba ra Tshwane hi Ravumune, 25 Mawuwani 2019. Ntwanano wa swa Rihanyu i mbuyelo wa Samiti ya swa Rihanyu ya Phuresidente leyi a yi khomiwe hi Nhlangula 2018. Nkhuvo wu fungha xiendleko xa nkoka eka maendlelo ya nhlanganelo ya ku fikelela sisiteme ya swa rihanyu ra nkoka leri hetaka nkarhi wo leha.2.  Foramu ya N’wangulano ya Pholisi ya Levhele ya le Henhla yo Sungula ya Lembe na Lembe hi mayelana na Dyondzo ya le Sekhondari eAfrika2.1.  Ndzawulo ya Dyondzo ya le Swikolweni yi ta rhurhela swin’we Foramu ya N’wangulano ya Pholisi ya Levhele ya le Henhla yo Sungula ya Lembe na Lembe hi mayelana na Dyondzo ya le Sekhondari eAfrika: Ku LulamiselaVantshwa Vumundzuku bya Ntirho na Nhlangano wa Nhluvukiso wa Dyondzo eAfrika.2.2.  Yi ta khomiwa kusukela hi 29 kufikela hi 30 Mawuwani 2019 eEmperors Palace eJoni. Foramu yi ta hlanganisa Vaholobye lava nga na vutihlamuleri bya dyondzo, vantshwa na vatirhi kusukela eka tikonkulu ra Afrika, swidyondzeki; vaendlatipholisi; vayimeri va levhele ya le henhla kusuka eka varinganisi vo hluvukisa minhlangano; sekithara leyi nga riki ya mfumo; vaakitiko; minhlangano ya mathicara na vatswari; minhlangano ya vantshwa na vuhangalasamahungu.2.3.  Mivulavurisano yi kongomisa eka dizayini na matirhiselo ya timodlolo leti nga na vuyumbuluxi leti lavekaka eka dyondzo ya le sekhondari eAfrika ku antswisa mathicara hi ndlela leyinene na ku lulamisela swichudeni vumundzuku bya ntirho. Khabinete yi ya emahlweni yi hoyozela ku nghenelela ka hina eka min’wangulano leyi phulaka mahlo.3.  N’hweti ya Vamanana3.1.  Ku tlangela Siku ra Vamanana ra Rixaka ku ta khomeriwa eVryburg, xifundzankulu xa Ruth Mompati eNorth West hi Ravuntlhanu ehansi ka nkongomelo wa: “Malembe ya 25 ya Xidemokirasi: Hi kurisa Afrika-Dzonga swin’we ku Ntshuxa Vamanana”.3.2.  Ku tlangela ku tsundzuka vamanana vo tlula 20 000 lava nga machela eUnion Building hi Mhawuri 1956 va kombisa ku vilela ehenhla ka ku hundziseriwa ka Milawu ya Mapasi eka vamanana. Ku kombisa ku vilela loku ku tise ku cinca eka ku kayakayela ntshuxeko na vaakitiko lava nga na xidemokirasi.3.3.  Handle ka mfikelelo wa leswo hlamarisa eka ku yisa ku ntshuxiwa ka vamanana eka tiko ra hina, ntungu wa madzolonga na ku xanisiwa ka vamanana wa ha ri kona eka rixaka ra hina. Swigwevo swo tika leswi nyikiweke eka milandzu ya madzolonga ya swa masangu eGauteng swi kombisa leswaku vaendlamilandzu va vugevenga bya swa masangu na milandzu yin’wana leyi fambelanaka va nga ka va nga baleki voko ra nawu.3.4  Khabinete yi rhamba tisekithara hinkwato ta vaakitiko ku kanetana na madzolonga na ku endla matshalatshala ya nhlanganelo ku hunguta nhlayo ya milandzu ya swa masangu na ku hlaseriwa ka vamanana na vana ku endlela ku herisa hi ku hetiseka vubihi lebyi.D.  Mahungu1.  Nchavelelo1.1.  Khabinete yi rila ku hundza emisaveni ka nhenha yo lwela ntshuxeko, Tatana Isaac Lesibe ‘Bra Ike’ Maphoto loyi a hi siyeke a ri na malembe ya 88 hi vukhale. Phuresidente Ramaphosa u hlambanyele Bra Ike Nkosi wa Ximfumo wo Hlawuleka, loyi a nga suka eAfrika-Dzonga hi 1961, kutani a ya kuma vuleteri bya nyimpi na tipolitiki eBeirut na khale ka Soviet Union exikarhi ka 1961 na 1963 a nga se ya joyina Yuniti ya Nkarhi Hinkwawo ya Luthuli ya lavakulukumba ya Mkhonto we Sizwe.  Hi 2006, Phuresidente wa nkarhi wolowo Thabo Mbeki u n’wi nyike Bra Ike Sagwadi ra Rixaka ra Luthuli ra silivhere eka ku hoxa xandla ka yena eka ku lwela ntshuxeko na xidemokirasi.1.2.  Khabinete yi kombisa ku rila swin’we na ndyangu, vanghana na valandzeri va xiyimbeleri lexi wineke masagwadi na mutsari wa tinsimu, Jonathan ‘Johnny’ Clegg loyi a tirhiseke vuyimbeleri bya yena ku hlohlotela rixaka leri nga hava xihlawuhlawu. U ta tsundzukiwa hi ku tiyimisela ka yena eka ku aka rixaka, vun’we bya vaakitiko na ku nga ha vi na xihlawuhlawu xa muhlovo. U amukele Sagwadi ra Rixaka ra Ikhamanga ra Silivhere eka ku hoxa xandla ka yena ka xiyimo xa le henhla swinene eka rhavi ra vuyimbeleri na ku hlanganisa vuyimbeleri bya Afrika bya ndhavuko na tinxaka tin’wana ta vuyimbeleri.2.  VuhoyozeriKhabinete yi hoyozela:2.1.  Xipanu xa bolo ya mavoko xa vaxisati xa rixaka xa Proteas eka matirhelo ya xona ya xiyimo xa le henhla na ku hahisela mujeko wa Afrika-Dzonga ehenhla hi ku fikelela tisemifayinali eka Khapu ya Misava eLiverool. Ku antswisa ka xona kusukela eka xiyimo xa vuntlhanu xi ya eka xa vumune eka minongoloko ya misava swa bumabumeriwa swinene. Yi tlhela yi hoyozela Manana Karla Pretorius loyi a nga hlawuriwa no vuriwa Mutlangi wa Khapu ya Misava ya 2019 wa thonamente.2.2.  Switsutsumi swa Afrika-Dzonga eka International Association of Athletics Federations Diamond league eLondon. N’wini wa rhekodo ya rixaka, Akani Simbine a ri ka xiyimo xa le maninginingini eka mphikizano wa 100 wa timitara wa vaxinuna loko a wina fayinali hi ku humela emahlweni ka nguva ka 9.93 wa timitara. Eka ku tlula hi goza ka vaxinuna, Luvo Manyonga u winile ku tlula hi goza ka vaxinunahi ku humela emahlweni ka nguva ka 8.37 wa timitara laha muakatikokuloni Ruswahl Samaai a nga kuma xiyimo xa vunharhu hi ku tlula ka 8.11 wa timitara.2.3.  Khwayere ya Vantshwa ya Ndlovu leyi mayimbelelelo ya vona lawa a ma ri na eneji swinene ma nga endla va humelela va ya eka xiyenge lexi landzelaka xa ku haxiwa thwi, ka America’s Got Talent.2.4.  Xipanu xa rugby xa rixaka xa hina, Springboks lexi nga wina 35-17 eka Australia eJoni hi nkarhi wa 2019 Rugby Championship. Thonamente i xiendleko xa swa mintlangu xa nkoka lexi khumbaka matiko yo fana na Afrika-Dzonga, New Zealand, Australia na Argentina. Hi xi navelela leswinene na ku tirha kahle loko xi ya emahlweni eka thonamente.2.5. TeamSA leyi nga pfuneta ku tsla matimu ya Afrika nakambe eka edixini ya vu30 ya Federexini ya Mintlangu ya le Yunivhesiti ya Matiko ya Misava eNapoli, eItaly. Afrika yi winile ntsengo wa timedali ta 26 hi ku angarhela. Eka timedali ta 18 ta Afrika-Dzonga, tsevu wa tona a ti ri nsuku, tisilivhere ta nhungu na tiburonzi ta mune.3.  Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1.     Vafambisi va nkarhinyana va Bodo ya Ejensi ya swa Timali ya Mabindzu Lamatsongo (SEFA):(a)     Manana Mphokolo Makara;(b)     Gqweta Nomathemba Mlonzi;(c)     Manana Delicate Mabuza;(d)     Tatana Martin Mahosi;(e)     Tatana Justice Kganyago;(f)     Tatana Maurice Radebe; na(g)     Manana Nonkululeko Dlamini – (a thoriwa nakambe).Swivutiso:Manana Phumla Williams –Muvulavuleri wa Khabinete wo KhomelaRiqingho:  083 501 0139"
Xitatimende xa Nhlengeletano ya Khabinete ya ti 7 Mhawuri 2019,8 Aug 2019,https://www.gov.za/speeches/statement-cabinet-meeting-7-august-2019-8-aug-2019-0000,https://www.gov.za/ts/speeches/xitatimende-xa-nhlengeletano-ya-khabinete-ya-ti-7-mhawuri-2019-8-aug-2019-0000,"Khabinete yi hlangane hi Ravunharhu, 7 Mhawuri 2019 eUnion Buildings, ePitoriA. Timhakankulu1.Swiboho swa Huvo ya Vatirhi na Nhluvukiso wa Ikhonomi ya Rixaka (NEDLAC)1.1.Khabinete yi tama ya ha vilerisiwa hi mayelana na tilevhele ta le henhla ta vupfumalantirho na tinhlayo ta le hansi ta ku kula ka ikhonomi etikweni ra hina. Mivuyelo ya Ndzavisiso wa Vatirhi wa Kotara eka kotara ya vumbirhi ya 2019 leyi humesiweke hi Tinhlayohlayo ta Afrika-Dzonga, yi kombisa leswaku mpimo wa vupfumalantirho wa ximfumo wu tlakukile hi 1,4 wa tipoyinti ta phesenteji ku ya eka 29,0% loko yi pimanisiwa na ya 2019.1.2.Khabinete yi tama ya ha tibohile eku lulamiseni mitlhontlho ya swivumbeko leyi ya ka emahlweni yi khumba matirhelo ya ikhonomi ya hina na vuswikoti bya yona ku hlamula eka mitlhontlho ya swa nhluvukiso.1.3.Ntwanano wa ku hlamula wo hatlisa lowu sayiniweke hi mavandla hinkwawo eka NEDLAC wu tiboha ku hlangana na vakhumbeki n'hweti na n'hweti ku landzelerisa swiboho swa Samiti ya Mitirho swa makumenkombonkombo. Tinhlengeletano ta n'hweti na n'hweti ti ta rhangeriwa hi Presidente Cyril Ramaphosa kusukela hi Ndzati 2019.1.4.Swiboho hi vakhumbeki hinkwavo – leswi katsaka mfumo, vatirhi, bindzu, mihlangano ya vaaki – swi kongomisa eka tiphurogireme ku tumbuluxa mitirho, tindlela to ololoxa swirhalanganya ku sungula nsimeko, xikan'we na mitwanano yo hlayisa mitirho na tindlela to sivela ku lahlekeriwa hi mitirho. Leswi nga tlhlela swi katsiwa eka swiboho i swiyenge swo hlawuleka leswi kongomeke eka matshalatshala yo kurisa ikhonomi.2.Ntirhisano wa Afrika-Dzonga-Japan2.1.Khabinete yi amukela matshalatshala ya ntirhisano exikarhi ka  Afrika-Dzonga na Japan ku lwa na nthyakiso wa tipulasitiki hi ku seketela ku cinciwa ka tifeme ta tipulasitiki ta laha kaya kusuka eka tipulasitiki ta ntolovelo ku ya eka tindlela tin'wana to kota ku hlayisa mbango.3.Foramu ya Nawu wa Nkateko na ku Kula ka Afrika (AGOA) ya vu183.1.Sweswinyana Afrika-Dzonga ri nghenelerile eka Foramu ya vu18 leyi a yi khomeriwe eCôte d'Ivoire ehansi ka nkongomelo: “AGOA na Vumundzuku: Ku hluvukisa Xikombiso xa Bindzu Rintshwa ku Letela Vuvekisi na Bindzu ra Afrika-United States (US)”.3.2.AGOA i phurogireme ya ntsakelo wa bindzu wa US riri roxe leri nyikaka matikhomelo ya xibalo xa mahala handle ka mpimo wa nhundzu eka ku tlula 6 400 wa swikumiwa kusuka eka matiko ya Afrika ya dzonga wa Sahara lawa ya nge le nawini, ku katsa na Afrika-Dzonga, ku ya eka makete wa US.3.3.Mikanerisano ya kahle na ku va yo pfuna ya Afrika-Dzonga na muyimeri wa Bindzu wa US yi nyika ku tshuka ku ve na mfikelelo eka makete wa US na vuvekisi bya Amerika eka ikhonomi ya hina, leswi ku nga tindlela ta nkoka ta ku lulamisa ku tumbuluxa mitirho na ku herisa vusweti.4.Mihlaselo eka swirho swa Vukorhokeri bya Maphorisa ya Afrika-Dzonga (SAPS)4.1.Mihlaselo leyi ya ha ku va kona eka swirho swa SAPS leswi a swi ri entirhweni exikarhi ka Dorobankulu ra Joni a yi fanelangi ku amukeriwa. Khabinete yi sola swinene mihlaselo naswona yi lerisile maphorisa ya hina na tiejensi to sindzisa nawu ku kuma vaehleketeleriwa handle ka nchavo kumbe ntsakelo wihi na wihi.4.2.Vumbiwa ra Riphabliki ra Afrika-Dzonga ra 1996 ri lerisa leswaku tiejensi to sindzisa nawu, ku katsa na maphorisa ya hina, va fanele ku sivela, ku lwa na ku lavisa vugevenga, ku tshamisekisa vuhlayiseki bya vaaki, ku sirhelela vatshami va rona na tinhundzu ta vona na ku sirhelela na ku sindzisa nawu.4.3.Nhlaselo wihi na wihi eka vatirhi vo sindzisa nawu va hina i nhlaselo eka mfumo wa hina na vutifumi bya wona, mihlaselo yoleyo a yi fanelangi yi nga xupuriwi. Hi kombela miganga hinkwayo ku seketela tiejensi ta mfumo wa hina, ngopfungopfu toleto ti sindzisaka milawu ya hina na ku va un’we ku lwisana na migingiriko leyi ya madzolonga na vugevenga lebyi lavaka ku hlasela maphorisa.4.4.Khabinete yi rhamba tiejensi to sindzisa nawu ku ya emahlweni na ku sindzisa nawu na ku tirhana hi xihatla na volavo va tlulaka milawu ya tiko ra hina. Swinawana swa masipala swi fanele ku landzeleriwa hi mikarhi hinkwayo naswona hi rhamba timasipala hinkwato ta hina ku sindzisa swinawana swa masipala swa hina. Hi tama hi ri tiko leri landzelelaka nawu leri nga ta ya emahlweni ku tiyisisa ku rhula, ntshamiseko na ku humelela ka vaaki va rona.4.5.Khabinete yi langutela hinkwavo lava tshamaka kumbe va tirhaka eAfrika-Dzonga ku tirhisana na tiejensi to sindzisa nawu ta hina ku lwa na vugevenga na migingiriko yo ka yi nga ri enawini.4.6.Khabinete yi tshembisa rixaka leswaku tiejensi to sindzisa nawu ta tiko ti ta tirha hi xihatla na ku khoma vanhu lava endlaka vugevenga na ku tlula nawu.   5.Ku onhiwa ka nhundzu ya mfumo5.1.Khabinete yi amukela ku hela ka ku kombisa ku vilela loku ka ha ku va ka kona eka Dorobankulu ra Tshwane. Hambiswiritano, a swi amukeleki swinene leswaku vachayeri va mabazi va pfarile magondzonkulu lawa ya nghenaka edorobeni hi mabazi ya masipala, naswona van'wana va vakombisa ku vilela va onhile switirhisiwa na ku tlhela va vikiwa ku va va chavisile swirho swa vaaki. 5.2.Khabinete yi vilerisiwa hi mayelana na ku kula ka swihumelelo swa ku onhiwa ka nhundzu ya mfumo loku fambisanaka na migingiriko yo kombisa ku vilela etikweni. Mfanelo yo kombisa ku vilela yi sirheleriwile naswona yi hlamuseriwile eka Vumbiwa, naswona ku na tindlela to tala to rhula to lulamisa swivilelo handle ko onha vukorhokeri bya vaaki na nhundzu. Ku lulamisa switirhisiwa leswi onhakeke swi na switandzhaku swa swa timali na swa miganga,  leswi khumbaka hi ndlela yo ka yi nga ri kahle vaaki lava tirhisaka switirhisiwa swoleswo siku na siku.6.Ku hakeriwa ka vavabyi va rifuva ra migodi6.1.Khabinete yi amukele ku pasisiwa ka ku hakeriwa ka matimu ka R5 wa tibiliyoni hi Khoto ya le Henhla ya Gauteng, leswi nyikaka mahungu yo tiya eka tikhamphani ta migodi ku rhangisa emahlweni vuhlayiseki bya vatirhi ku sivela mavabyi lawa ya nga tshukaka ya ve kona nkarhi wo leha endzhaku ka ku ya ephenxenini ka vona.6.2.Vuahluri bya Khoto ya le Henhla byi ta endla leswaku magidigidi ya khale ka vatirhi va le migodini va ririsiwa eka ku vaviseka na ku xaniseka loku va ku tiyiseleke endzhaku ko khomiwa hi mavabyi lama khomanisiweke na mikarhi yo leha yo tirha emigodini.6.3.Khabinete yi tlhela yi ndhundhuzela swipanu swa swa nawu, ku katsa na mpfuno wa swa nawu, leswi yimeleke mavandla yo hambanahambana eka nandzu wo leha lowu heleleke eka ku ririsiwa ka khale ka vatirhi va le migodini kumbe vadyandzhaka va vona va le nawini, eka xiphemu xa vatirhi va le migodini lava va hundzeke emisaveni, endzhaku ka loko va xanisiwile hi rifuva ra migodi kumbe tinxaka tin'wana ta vuvabyi bya rifuva lebyi va byi kumeke emigodini yin'wana endzhaku ka 12 Nyenyankulu 1965.6.4.Tikhamphani ta migodi ta tsevu – African Rainbow Minerals, Anglo American, AngloGold Ashanti, Gold Fields, Harmony na Sibanye-Stillwaters – swin'we na magqwetha ya vakoxi, va ta lulamisa Tshiamiso Trust, leyi nga ta tiyisisa leswaku vatirhi va le migodini lava ringaneleke kumbe vadyandzhaka va vona lava nge le nawini va kuma ndziriso.7.Ntwanano wa Mozambique7.1.Khabinete yi amukela ku sayiniwa ka Ntwanano wa Ndzivalelano na ku Rhula eMozambique hi Ravumbirhi, 6 Mhawuri 2019, tanihi mfungho wa vun'we na vanhu va Mozambique, naswona hi ku seketela ku rhula na ntshamiseko etikweni.7.2.Ntwanano wu landzela n'wangulano wa swa tipolotiki lowu humeleleke exikarhi ka  Mfumo wa Mozambique na Nhlangano wo Tiarisa wa Rixaka wa le Mozambique, lowu heteleleke eku sayiniweni ka ntwanano wo herisela makumu ku lwa ka masocha hi ti1 Mhawuri 2019.7.3.Afrika-Dzonga na Mozambique va avelana xinghana xa ximbirhi, xa swa tipolitiki, swa ikhonomi na vuxaka bya miganga leswi seketeriweke hi ku twanana ka khale loku tiyeke ka kusukela eka malembe ya nyimpi ya ntshuxeko. Presidente Ramaphosa na Tipresidente ta Matiko tin'wana to tala kusuka eSADC va nghenele ku ntirhi wo sayina.8.Caster Semenya8.1.Khabinete yi khomiwe hi tingana leswaku xitsutsumi xa hina, Caster Semenya, a nge pfumeleriwi ku sirhelela xidlodlo xa yena xa misava xa 800m eka Tinghwazi ta Misava eDoha, Qatar. Leswi swi landzela xiboho hi khoto ya le Swiss leyi seketeleke xiboho xa Nhlangano wa Swipotso wa Matiko hinkwawo lexi lavaka leswaku a nwa murhi lowu hungutaka testosterone.8.2.Khabinete yi seketela hi ku hetiseka Man. Semenya tanihi loko a aphila na ku lwela timfanelo ta ximunhu ta yena. Ku fana na switsutsumi hinkwaswo, u na mfanelo yo phikizana handle ko sindzisiwa ku cinca mirhi wa yena hi ku tirhisa murhi wihi na wihi.9.Tiharhi ta Rixaka9.1.Khabinete yi rhamba MaAfrika-Dzonga ku langa vanhu lava va vonaka va fanerile ku va va nyikiwa ku xixima ka le henhla ka tiko, Tiharhi ta Rixaka.9.2.Masagwadi lawa ya xixima MaAfrika-Dzonga na vahlampfa va ndhuma lava hoxeke xandla eka ku humelela ka Afrika-Dzonga ro ntshuxeka, ra vun'we, ra nkaxihlawuhlawu, ra nkaxihlawularimbewu, ro humelela na ra xidemokirasi hi tindlela to hambanahambana.9.3. Ku langiwa ka Tiharhi ta Rixaka ta 2020 ku ta pfala hi ti 31 Mhawuri 2019 naswona ntirho wa masagwadi wu ta va kona hi Dzivamisoko 2020. Tifomo to langa ta kumeka eka webusayiti ya Hofisi ya Presidente: www.thepresidency.gov.za. Swirho swa vaaki swa khutaziwa ku khomanisa nsusumeto eka munhu loyi a langiweke.B.Swiboho swa nkoka1.1. Ntungu wa vuvabyi bya xitsongwatsongwana xa EbolaHolobye wa Vuxaka bya Matiko ya Misava na Ntirhisano, Dok.  Naledi Pandor na Holobye wa Rihanyu, Dok. Zweli Mkhize, va hlamusele Khabinete hi ntungu, xikan'we na rifu leri vangiweke hi Ebola eDemocratic Republic of Congo na mixungeto ya le henhla leyi vangiwaka eka matiko ya le kusuhi.1.2.Vuvabyi byi hundziseriwa kusuka eka munhu ku ya eka munhu un'wana hi ku khumbana na ngati na swihalaki swa mirhi swa vanhu lavanga na vuvabyi. Hi ku ya hi Nhlangano wa Rihanyu wa Misava, Afrika-Dzonga ri tlawahatiwe tanihi rin'we ra matiko ya eAfrika-Dzonga leri nga na nxungeto wa le hansi.1.3. Khabinete yi tlhele yi hlamuseriwa hi xiyimo xa ku lulama ku tirhana na timhangu ta Ebola leti nga tshukaka ti humelerile etikweni ra hina. Mahlelelo ya nxungeto yo hambana yanharhu lawa ya endliweke ya tiyisisile xiyimo xa phurofayili ya Ebola ya nxungeto wa le hansi ya Afrika-Dzonga. Tindlela ta xirindzamhangu ta rihanyu ra nkoka se ti simekiwile etikweni ra hina ku katsa na ku vekiwa ka swibedhlele leswi langiweke eka swindzankulu hinkwaswo swa hina loko ho tshuka hi fanele ku tirhana na Ebola. Handle ka swibedhlele leswi langiweke, tindlela ta xirindzamhangu ti katsa switirhisiwa swa ku xopela emindzilekanini, vuhlanganisi xikan'we na tilaborotari leti langiweke.1.4. Khabinete yi seketele tindlela ta xirindzamhangu leti vekiweke ku tiyisisa leswaku tiko ra hlamula loko ko tshuka ku ve na vuvabyi. Hambiswiritano hi lava ku tiyisisa tiko leswaku Afrika-Dzonga ri tama ra ha ri tiko ra nxungeto wa Ebola wa le hansi.C.Mitlangu leyi ta ka1.Siku ra Vavasati ra Rixaka1.1.Hi Ravuntlhanu, 9 Mhawuri, tiko ri ta va ri tlangela Siku ra Vavasati ra Rixaka, leri funghaka nyimpi yo lava ku va tiko ra ntshuxeko eka madzolonga yo fambelana na rimbewu, nkaxihlawuhlawu na nkaxihlawularimbewu, ehansi ka nkongomelo: “25 wa Malembe ya Xidemokirasi: Ku kurisa Afrika-Dzonga ra Ntshuxeko wa Vaxisati”.1.2. Presidente Ramaphosa u languteriwe ku nyika mbulavulonkulu eVryburg Showgrounds, eka Xifundza xa Dok. Ruth Segomotsi Mompati, N'walungu Vupela-dyambu.1.3. N'hweti ya Vavasati se yi vone ku sungula ka ku simekiwa loku kongomisaka eka ku  nyika matimba na nsirhelelo wa vavasati, ku katsa na ku thoriwa ka swirho hi Presidente Ramaphosa eka khomixini ya Ndzingano wa Rimbewu (CGE). CGE i nhlangano wa nawu lowu tumbuluxiweke ku tlakusa nhlonipho wa ndzingano wa rimbewu na nsirhelelo, nhluvukiso na ku kumiwa ka ndzingano wa rimbewu.1.4. Vavasati va na ntirho wa nkoka ku wu endla eku akeni ikhonomi ya tiko, ku tumbuluxa mitirho na ku tlakusa mindyangu yi huma evuswetini. Ku nyika matimba eka vavasati i swa nkoka eku heriseni ka ndzhendzheleko wa nxaniso lowu nga ku xaniseni ka muganga wa MaAfrika-Dzonga ya hina. Khabinete yi rhamba vakhumbeki hinkwavo ku rhangisa emahlweni ku tlakusiwa ka vavasati na ku nghenela migingiriko leyi tlangelaka siku ra Vavasati ra rixaka mundzuku.2. Samiti ya Muganga wa Nhluvukiso wa le Dzongeni wa Afrika (SADC)2.1. Presidente Ramaphosa u ta rhangela vurhumiwa bya Afrika-Dzonga ku nghenelela eka samiti ya vu39 ya Tipresidente ta Matiko hi ti 17 na 18 Mhawuri 2019.2.2. Hi nkarhi wa samiti, Presidente ya Tanzania John Magufuli u ta teka vutshamaxitulu bya SADC kusuka eka ntangha ya yena, Presidente Hage Geingob.2.3. Samiti ya SADC yi tlhela yi languteriwa ku kanela hi timhaka to tala, ku katsa na ku simekiwa ka makungu ya matirhelo ya rhijini na tiphurogireme ta xirhangana to fana na vutumbuluxavumaki, bindzu, nhluvukiso wa switirhisiwa, ku tumbuluxiwa ka palamende ya rhijini, na mahlanganiselo ya ku rhula na vusirheleri eka rhijini.D.Swihungwana1. MichaveleloKhabinete yi rhumele michavelelo eka:1.1. vanhu va Riphabliki ra Tunisia endzhaku ka ku hundza emisaveni ka Presidente Beji Caid Essebsi.1.2. va ndyangu na vanghana va Toni Morrison, mutsari na muwini wa Nobel Prize ya laureata, loyi a hundzeke emisaveni a ri na vukhale bya 88 wa malembe. Mutsari loyi a hoyozeriwaka u rhekodile ntokoto wa Afrika-Amerika hi tifikixini eka malembe-khume ya ntlhanu, hi tinovhele ku katsa na Beloved na The Bluest Eye.1.3. vanhu va le India endzhaku ka rifu ra mutivinkulu wa tipolotiki wa India Sushma Swaraj, 67, eNew Delhi. Swaraj a ri Holobye wa Matikomambe wa tiko kusuka hi 2014 ku fika 2019. A ri wansati wa vumbirhi ku kuma xitulu lexi eka matimu ya India.2. Vuhoyozeri na ku Navelela swa KahleKhabinete:2.1. yi ndhundhuzela ntlawa wa 45 Working on Fire na varhangerinkulu va vona, lava tekeke kwalomu ka  masiku ya 30 va lwa na ndzilo eProvince of Alberta eVupeladyambu bya Canada. Xipanu xi rhumeriwile ku pfuna kulwa na ndzilo wa nhova wukulu eChuckegg Creek lowu hiseke ku tlula 350 000 wa tihekitara kusukela hi Mudyaxihi 2019, endzhaku ka xikombelo hi Senthara ya Ndzilo wa Nhova ya le Xikarhi ka Tiejensi.2.2. hoyozela vahlamberi va hina lava endleke tiko ri tinyungubyisa eka Vunghwazi bya Misava FINA 2019 eSouth Korea. Zane Waddell u kumile nsuku eka ku hlambela hi nhlana ka 50m, Chad le Clos u kumile tiburonzo timbirhi eka ku hlambela xiphaphatana ka 100m na 200m, naswona Tatjana Schoenmaker u kumile silivhere eka ku hlambela hi nhlana ka 200m.2.3. navelela xipanu xa baseball xa Malembe ya le hansi ka 18 xa Afrika-Dzonga swa kahle loko va hahisela ehenhla mujeko wa hina eka mpikizano wo humesana wa Khapu ya Misava eDzonga wa Korea kusukela hi ti 30 Mhawuri ku fikela 8 Ndzati 2019.2.4. hoyozela Khanyisile Mthetwa, muchayi wa fulutu, loyi a nga MuAfrika wo sungula ku hlawuriwa tanihi muamukeri wa (2019) wa Myrna Brown International Scholarship, lexi nyikiwaka hi Nhlangano wa Fulutu wa Rixaka wa Amerika.Swivutiso:Man Phumla Williams – Muvulavuleri wa Khabinete wo KhomelaSelifoni: 083 501 0139"
Xitatimente xa Nhlengeletano ya Khabinete ya 21 Mhawuri 2019,22 Aug 2019,https://www.gov.za/speeches/statement-cabinet-meeting-21-august-2019-22-aug-2019-0000,https://www.gov.za/ts/speeches/statement-cabinet-meeting-21-august-2019-22-aug-2019-0000,"Khabinete yi hlangane hi Ravunharhu, 21 Mhawuri 2019 eTuynhuys eKapa.A. Xiyimo xa Khabinete eka timhakankulu1. Ndzindzakhombo wa swa Rihanyu wa Rixaka (NHI)1.1. Khabinete yi kombela swirho swa vaaki ku tikarhatela ku twisisa Nawumbisi wa NHI, lowu sweswi wu nga ePalamende. Tiphurosese ta le palamende ti ta nyika vaaki xivandlanene xin'wana xo tikarhatela ku twisisa Nawumbisi lowu.1.3. Loko se wu pasisiwile ku va nawu, Nawumbisi wu ta endla swi koteka eka mfikelelo wa mani na mani eka nhlayiso wa rihanyu eka vaakatiko hinkwavo etikweni ra hina, handle ko languta matshamelo ya soxiyoikhonomi ya vona. Mfanelo leyi yi hlamuseriwile eka Vumbiwa ra Rhiphabliki ra Afrika-Dzonga ra 1996.1.4. Khabinete yi tama yi ri na ntshembo wa leswaku NHI yi ta simekiwa hi swiphemuphemu na hi ndlela ya vutihlamuleri. Kungu ro simeka ri ta hluvukisiwa na ku kandziyisiwa loko se Nawumbisi wu pasisiwile ku va nawu. 2. Riendzo ra Ximfumo ro ya eTanzania na Samiti ya SADC2.1. Khabinete yi kumile xiviko xa Riendzo ra Ximfumo ra Phuresidente Cyril Ramaphosa ra ku ya eUnited Republic of Tanzania, lexi tlheleke xi katsa na vurhumiwa bya bindzu ku tlakusa bindzu na vuvekisi exikarhi ka Afrika. Tanihi xiphemu xa phurogireme ya mfikelelo eka vanhu, Phuresidente u tlhele a endzela Morogoro, leri rhurheleke valwelantshuxeko va Afrika-Dzonga. U vekerile swiluva eka Xihondzo xa Mazimbu hi ku xixima na ku tsundzuka Maafrika-Dzonga hinkwawo lawa ya feleke evuchavelahwahwa.2.2. Phuresidente Ramaphosa u tlhele a rhangela vurhumiwa bya Afrika-Dzonga ku ya eka Samiti yo Ntolovelo ya Muganga wa Nhluvukiso wa le Dzongeni wa Afrika (SADC) wa vu39  ya Varhangeri va Matiko, laha ntangha ya yena hi ntirho ya Tanzania, Phuresidente John Pombe Magufuli a sunguleke Vutshamaxitulu bya SADC.2.3. Eka xiyimo xa yena tanihi Muolovisi wa SADC eka Vukosi bya Lesotho, Phuresidente Ramaphosa u nyikile xiviko eka mihluvukiso eka phurosese ya maoloviselo hi nkarhi wa Samiti ya Troika ya SADC ya Xirho xa Ntwanano wa swa Tipolitiki, Vuhlayiseki na Vusirheleri leyi veke kona hi Ravuntlhanu, 16 Mhawuri 2019.3. Nhlengeletano ya BASIC ya vu283.1. Khabinete yi tekele enhlokweni nhlengeletano ya Brazil, Afrika-Dzonga, Indiya na Chayina (BASIC) ya vu28 ya ku Cinca ka Tlayimeti leyi veke kona eBrazil kusuka hi  14 ku fikela  16 Mhawuri 2019.3.2. Khabinete yi tlhele yi amukela nghingiriko wa ku tiyimisela eka ku cinca ka tlayimeti lowu sunguriweke hi matiko ya BASIC hi ku seketela mitwanano ya matiko hinkwawo eka nkarhi wo rhanga na wa le ndzhaku ka 2020, handle ka mitlhontlhonyingi ya soxiyoikhonomi  leyi matiko lawa ya langutaneke na yona. 3.3. Khabinete yi seketele xikombelo xa matiko ya BASIC xa ku va matiko lama hluvukeke ya nyika timali, hundziselo wa thekinoloji na ku hluvukisa vuswikoti loku ringaneke ku olovisa matirhiselo lama tirhisekaka ya Ntwanano wa Rimba ra UN eka ku Cinca ka Tlayimeti, Milawu ya maendlelo ya Kyoto ya wona na Ntwanano wa Paris hi ndlela leyi nga tlakuseki ku kolota ka matiko lawa ya ha hluvukaka.B. Swiboho swa Khabinete1. Modlolo wa Mphakelo wa Vukorhokeri lebyi kongomisiweke eka Xifundzantsongo1.1. Khabinete yi pasisile Modlolo wa Mphakelo wa Vukorhokeri lebyi Kongomisiweke eka Xifundzantsongo lowuntshwa, tanihi vutumbuluxi bya nkoka eka matirhiselo ya tiphurogireme ta mphakelo wa vukorhokeri. Modlolo lowu sweswi wu kongomisaka eka swifundzantsongo swa makumemunemune (44) na timadorobanakulu ya nhungu wu ta tiyisisa ntwanano na mpfanganiso eka makunguhatelo, mapimanyetelo na matirhiselo ya tiphurojeke ta mphakelo wa vukorhokeri eka swifundza hinkwaswo hi swiyenge swa mfumo hinkwaswo swinharhu – swa tiko hinkwaro, swa swifundzankulu na swa mifumo ya miganga.1.2. Modlolo wu khomanisiwile na Nawu wa Rimba ra Vuxaka Exikarhi ka mifumo, 2005 (Nawu wa 13 wa 2005) lowu lulamiselaka rimba ra xiyimo lexi pfanganisiweke na ku hlanganisiwa ka swirhangana swa nhluvukiso na swikongomelo exikarhi ka swiyenge swa mfumo swinharhu. Xi tlhela xi languteriwa ku tlakusa matshalatshala yan'wana ya xiyimo yo fana na makungu ya nhluvukiso lowu hlanganisiweke ku ri na xikongomiso xa le rivaleni xa ku simekiwa ka kungu rin'we eka xifundzantsongo xin'wana na xin'wana eka swiyenge swa mfumo hinkwaswo.1.3. Phuresidente Ramaphosa u ta va murhangeri wa modlolo, a seketeriwa hi Xandla xa Phuresidente David Mabuza na Khabinete hinkwayo. Vaholobyenkulu va Swifundzankulu na Khabinete ya vona na Timeyara ta timasipala na va swifundzankulu, xikan'we na ti-EXCO ta vona,va ta xiphemu xa matirhiselo ya modlolo lowu  wa mphakelo wa vukorhokeri lebyi kongomisiweke eka xifundza. 2. Huvo yo Hlanganisa ya Phuresidente (PCC)2.1. Phuresidente Ramaphosa u vitanile nhlengeletano ya PCC leyi a yi ri yo sungula eka Mafambiselo ya vutsevu ya mfumo lowu  hi Ravumbirhi, 20 Mhawuri. Modlolo wa Mphakelo wa Vukorhokeri lowu Kongomisiweke eka Xifundzantsongo wu hlamuseriwile eka PCC na ku amukeriwa hi Vaholobyenkulu va Swifundzankulu hinkwavo. 2.2. Nhlengeletano yi tlhele yi pfumelelana hi tiphurojeke ta masungulo eka xifundzantsongo leti nga ta endzeriwa hi Phuresidente leti nga ta katsa Xifundzantsongo xa OR Tambo eKapaVuxa; Xifundzantsongo xa Waterberg eLimpopo na Masipala wa Dorobankulu ra Ethekwini eKwaZulu-Natal.2.3. Tiphurojeke ta masungulo tinharhu leti nga ta endzeriwa ti katsa xifundzantsongo xa le matikoxikaya, xifundzantsongo xa migodi na dorobankulu leri nga emadorobeni. Loko leti ku ta va ku ri ta le masungulweni eka modlolo wa mphakelo lowu kongomisiweke eka xifundzantsongo, swifundzantsongo swa 42 leswi saleke na madorobankulu ya nkombo na wona ma ta endzeriwa hi Phuresidente Ramaphosa na mfumo wa yena swin'we na vurhangeri bya mfumo wa swifundzakulu eka nkarhi wa Mafambiselo ya mfumo lowu wa vutsevu.2.4. Nhlengeletano yi tlhele yi kuma mbiko na ku kanela hi nhlanganiso wa maqhinga ya Nhluvukiso wa ku Kula ka Swifundzankulu swa kaye na Rimba ra Maqhinga ya Themexikarhi ra mfumo ra 2019 – 2024.3. Ntwanano wa Nkwama wa Indiya, Brazil na Afrika-Dzonga (IBSA)3.1. Khabinete yi pasisile xikombelo xa Nkwama wa IBSA eka ku Hungutiwa ka Vusweti na Ndlala (Ntwanano wa Nkwama wa IBSA) ePalamende ku va wu pasisiwa ximfumo. Ntwanano wu le xikarhi ka Mfumo na Rhiphabliki ra Indiya, Mfumo wa Federetivhi wa Rhiphabliki ra Brazil na Mfumo wa Rhiphabliki ra Afrika-Dzonga.3.2. Nkwama wa IBSA wu tumbuluxiwile hi 2004 ku rhangela matshalatshala lama nga na ntshikelelona ku rhangisa vanhu eka ku tlakusiwa ka Ntirhisano wa Dzonga-Dzonga.3.3. Nkwama wu endle Afrika-Dzonga yi hoxa xandla hi ndlela leyinene na hi ndlela ya nkoka ku yisa eka matshalatshala ya matiko ya misava ku hunguta vusweti na ndlala leyi nyanyeke eka matiko lawa ya ha hluvukaka. Wu tlhele wu hoxa xandla hi ku humelela eku tlakuseni ti-SDG ta 17  hinkwato eka kwalomu ka matiko ya vutirhisani ya makumembirhin'we (21).4. Nhlengeletano ya Vaholobye ya vu4 ya Vuswikoti bya Afrika byo Angula hi Xihatla eka Swiphiqo (ACIRC)4.1. Khabinete yi pasisile ku rhurheriwa ka nhlengeletano yo lulamisa ya vativinkulu ya Nhlengeletano ya Vaholobye ya vu4 ya Tinxaka leti Tinyiketeleke ta ACIRC kusukela hi 30 Mhawuri ku fikela 3 Ndzati 2019.4.2. Leswi swi seketela na ku hoxa xandla eka swirhangana swa mfumo eku tlakuseni ku rhula na ntshamiseko wa tikonkulu na rhijini, na ku vona leswaku swiboho swa Nhlangano wa Matiko ya Afrika (AU) leswi yelanaka ku twananisiwa ka migingiriko ya Vuthu ra ACIRC na Vuthu ro Rindzela ra Afrika (ASF) ka fikeleriwa. Leswi swi ta ya emahlweni swi endla leswaku Ku rhula ka Afrika na Makunguhatelo ya Vusirheleri swa twananisiwa na ku tirhisiwa.4.3. Afrika-Dzonga na Tinxaka leti Tinyiketeleke ta 12 tin'wana i xiphemu xa ACIRC lexi tumbuluxiweke hi 2013 tanihi malulamiselo ya xinkadyana ku fikela ku sungula ku tirha ka ASF.C. Milawumbisi 1. Nawumbisi wa Nsirhelelo wa Vaxavi va Tindlu wa 20191.1. Khabinete yi pasisile ku kandziyisiwa ka Nawumbisi wa Nsirhelelo wa Vaxaviva Tindlu wa 2019 eka Gazete ya Mfumo ku kuma swibumabumelo swa vaaki.1.2. Nawumbisi wu herisa Nawu wa tindlela ta Nsirhelelo wa Vaxaviva Tindlu wa 1998 (Nawu wa 95 wa 1998) wa sweswi. Rimba ra swa nawu leririntshwa ri ta lawula vaaki va tindlu na vahluvukisi; ri ndlandlamuxa nsirhelelo eka vaxavi va tindlu; ri sungula switirho swo vona ku landzeleriwa ka nawu leswi pfunaka na ku nyika mixupulo/swigwevo ku yimisa ku nga landzeleli nawu hi vaaki va tindlu.1.3. Nawumbisi wu tlhela wu tumbuluxa mbangu lowu kotisaka lava ha ku nghenaka eka bindzu ro aka tindluhi ku sungula swilaveko swa tikontiraka leswi tiyisisaka ku kota ku va kona ka vona nkarhi wo leha eka makete.1.4. Mpfuno hi swa timali na tiphurojeke ta tindlu ta vaaki sweswi swi wela eka vulawuri bya Nawumbisi ku tiyisisa nsirhelelo wa vaxavieka xiphemu xolexo xa makete ya tindlu.D. Swiendleko leswi swa ha taka1. Samiti ya TICAD VII1.1. Phuresidente Ramaphosa u ta nghenela Samiti ya vu7 ya Khomferense ya Matiko ya misava ya le Tokyo ya Nhluvukiso wa Afrika (TICAD VII) eJapan hi  29 na  30 Mhawuri 2019. Nkongomelo wa samiti,  “Ku yisa emahlweni Nhluvukiso wa Afrika hi ku tirhisa Thekinoloji, Vutumbuluxi na Vanhu”, yi fambisana na Ajenda ya AU ya 2063 na swirhangana swa tikonkulu eka mpfanganiso.1.2. Exikarhi ka swin’wana, Samiti ya vu VII ya TICAD VII ya lembe leri yi ta kanela swirhangana swinharhu swo katsa hinkwaswo: (i) ku hatlisisaku  cinca ka swa ikhonomi na ku antswisa mbangu wa swa bindzu hi ku tirhisa vutumbuluxi na ku tihlanganisa na xiyenge xo ka xi nga ri xa mfumo; (ii) ku tlakusa rixaka leri kotaka ku va kona nkarhi wo leha na ku tiyisela; na (iii) ku tiyisisa ku rhula na ntshamiseko.1.3. Ntirhisano wa Japani eka timhaka ta rhijini na ta matiko ya misava i swa nkoka ku yisa emahlweni Ajenda ya Afrika na ku fikelela milawu ya Ntirhisano wa Dzonga-Dzonga.2. Samiti ya matiko ya Ntlawa wa Nkombo (G7)2.1. Phuresidente Ramaphosa u ta rhangela vurhumiwa bya Afrika-Dzonga eka Samiti ya G7 eFrance kusukela hi  24 kufikela  26 Mhawuri 2019, endzhaku ka xirhambo xa Afrika-Dzonga ku nghenela tanihi muringani wa nkoka.2.2. G7  i foramu ya matiko ya nkombo lawa ma nga na tiikhonomi ta tifeme no va leti hluvukeke swinene emisaveni – Furhwa, Jarimani, Ithali, Japani, Amerika, United Kingdom na Khanada –lawa varhangeri va wona va mfumo va hlanganaka lembe na lembe ku kanela timhaka ta nkoka ta matiko ya misava ta swa ikhonomi, swa tipolitiki, vaakatiko na vusirheleri. Samiti ya G7 leyi taka yi ta kongomisa eka ku lwa na nkandzingano, yi tlakusa ndzingano wa rimbewu, mfikelelo eka dyondzo na vukorhokeri bya rihanyu bya nkoka wa le henhla.2.3. Ku nghenelela ka Afrika-Dzonga eka Samiti ya G7 ya 2019 ku leteriwa hi tiphuphu ta maqhingaya pholisi ya matikomambe ta mune, (i) ku yisa emahlweni ku tsakela ka rixaka ku kuma swikongomelo swa laha ndzeni ka tiko; (ii) ku tlakusa Ajenda ya Afrika na ku tlakusa nseketelo wa nhluvukiso wa Afrika lowu va ka kona nkarhi wo leha; (iii) ku kucetela vumaki bya swiphemunyingi bya matiko ya misava lebyi antswisiweke; na ku (iv) yisa emahlweni ajenda ya Dzonga hi ku tiyisa Ntirhisano wa Dzonga-Dzonga na N'wangulano wa N'walungu-Dzonga.3. Foramu ya swa Ikhonomi ya Misava (WEF) hi mayelana na Afrika3.1. Foramu ya swa Ikhonomi ya Misava hi mayelana na Afrika ya vu28 yi ta va kona eKapa kusukela hi  4  kufikela hi 6 Ndzati 2019 ehansi ka nkongomelo: “Ku vumba ku Kula ko Katsa hinkwaswo na Vumundzuku lebyi nga na ku Avelana eka ku Cinca ka swa Thekinoji ka Vumune”. Foramu yi kongomisa ku vumba tiajenda ya rhijini na ya tifeme eka lembe leri ra ha taka.3.2. Phurogireme yi ta kongomisa hilaha ku nga ta tlakusiwa ku cinca ka vumaki bya rhijini hakona lebyi yelanaka na mihlangano leyi tirhaka hi vutlhari, vuvekisi, mpfanganiso, tifeme na vutumbuluxi bya ku yisa emahlweni ya ku Cinca ka swa Thekinoloji ka Vumune.3.3. Vukona bya Varhangeri va swa Ikhonomi ya Misava na Varhangeri va Matiko etikweni ra hina swi tisa xivandlanene lexi kalaka swinene eAfrika-Dzonga ku va ri titlakusa na ku yisa emahlweni xirhangana xa hina xa nkoka xa ku kurisa ikhonomi ya hina.4. Huvo yo Angarhela ya ISO ya vu424.1. Byuro ya Ndzinganiso ya Afrika-Dzonga  yi ta rhurhela Huvo yo Angarhela ya vu42 ya Nhlangano wa Matiko ya Misava wa Ndzinganiso (ISO) kusukela hi  16 kufikela  20 Ndzati 2019 eKapa.4.2. ISO yi hlanganisa vativinkulu ku avelana vutivi bya vona na ku hluvukisa ku tinyiketela eka swipimelo leswi simekiweke eka ku twanana  na makete lowu faneleke wa  matiko ya misava leswi nga boheki leswi seketelaka vutumbuluxi na ku nyika swintshuxo eka mitlhontlho ya matiko ya misava.Phurogireme ya ISO ya 2019 yi ta tumbuluxa maqhinga yo tirhana na mitlhontlho ya ku cinca ka tlayimeti, ikhonomi ya swa dijitali, ku kula ka ikhonomi na bindzu ra swiphemunyingi.5. N'hweti ya Vutirhelamfumo leyi Hlanganisiweke (PSM) hi Ndzati5.1. Phurogireme leyi taka ya PSM hi Ndzati i phurogireme yo antswisiwa mphakelo wa vukorhokeri leyi vumbaka xiphemu xa Phurogireme yo ku Pfuxa hi Vuntshwa ya Batho Pele (Vanhu Emahlweni) leyi tlakusaka ntolovelo wa vutirhelamfumo bya xiphurofexinali xa ku ya emahlweni na ku tlakusa ku antswisiwa ka tindhawu hinkwato ta mphakelo wa vukorhokeri eka vaaki.5.2. Phurogireme ya PSM ya 2019 yi ta va kona ehansi ka nkongomelo:  “Khawuleza”: Ku yisiwa Vukorhokeri eka Vanhu: Batho Pele “Hi Swin'we, Ha Hlayisa, Ha Korhokela”. Leswi swi nyika matimba eka xirhambo xa Phuresidente Ramaphosa lexi a xi endleke eka Mbulavulo wa Phuresidente hi Xiyimo xa Rixaka wa yena wa 2019 leswaku vatirhelamfumo va fikelela ku tirha hi ku ya hi mikhuvanene na milawu ya Batho Pele hi ku rhangisa vanhu emahlweni.5.3. Hlengeleto wa Phurogireme ya PSM ya 2019 wu katsa:N'wheti ya swa Vupfhumba – ehansi ka nkongomelo: “Vupfhumba na Mitirho – vumundzuku byo antswa eka hinkwavo”. Vupfhumba hi yin'wana ya tisekithara leyi a yi tumbuluxa mitirho. Khabinete yi khutaza Maafrika-Dzonga ku teka tendzo ta laha ndzeni ka tiko na ku tlakusa vupfhumbaeka rixaka ra hina hi ku tirhisa xivandlanene  xa Vhiki ra Mintanga ya Swiharhi ya Rixaka ya Afrika-Dzonga (SANParks) ra lembe na lembe kusukela hi 8 ku fikela  15 Ndzati 2019 laha mintanga ya swiharhi ya rixaka ya hina yi nga ta va yi pfuleriwile vaaki mahala. Afrika-Dzonga i  kaya ka Tindhawu ta Ndzhaka ta Misava ta 10 na ndhawu ya vupfhumba bya swo karhi bya matiko ya misava.N'hweti ya Ndzhaka – Ndzhaka yi pfula swivandlanene swo yisa emahlweni mitirho na swikili, yi nyika tipulatifomo eka vatlangi, vavatli na tifeme ta khamphani hansi ka yin'wana. Ku tlhela ku va na xilaveko xo yisa emahlweni matshalatshala ya hina ya ku hlayisa, ku pfuxelela na ku tlakusa tindzimi ta xintu tanihi xiphemu xa ku sirhelela ndzhaka ya hina.N'hweti ya Vuhlayiseki bya Maphorisa – yi sunguriwile hi Siku ra ku Tsundzuka ra Rixaka hi 1 Ndzati hi ku tsundzuka tinhenha na tinhenhakazi ta hina leti feleke entirhweni.Phurogireme leyi yi pfanganisiweke yi endla leswaku Kungu ra Nhluvukiso ra Rixaka leri kombisaka xilaveko xa ku fambisiwa kahle na ku pfuna mavandla ya mfumo hi vatirhelamfumo lava letekeriweke lava tiboheke ku endla swa kahle eka vaaki na ku va na vuswikoti bya ku phakela vukorhokeri bya xiyimo xa le henhla hi ku fana ri tirhiseka, loko va ri karhi va rhangisa swikongomelo swa nhluvukiso wa rixaka.E. Mahungu1. NchaveleloKhabinete yi yisa ku chavelela eka:mfumo na vanhu le Tanzania endzhaku ka ku buluka  ka thangi ra mafurha loku dlayeke ku tlula vanhu va 90 na ku tlhela yi navelela lava va vavisekeke ku hatla va hola.mindyangu na vanghana va mutshila, mudizayinara na wansati wa mabindzu wa Muafrika-Dzonga, Man. Carrol Boyes (65) loyi a hundzeke emisaveni hi Ravunharhu, 14 Mhawuri 2019.2. Vuhoyozeri na ku navelela swa kahleKhabinete:yi navelela Muavanyisi Edwin Cameron swa kahle endzhaku ka ku ya empencenini endzhaku ka malembe ya 25 tanihi muavanyisi. Muavanyisi Cameron loyi a thoriwile eka Khoto ya Vumbiwa hi 2008 u tirhile tanihi qgweta ra timfanelo ta ximunhu hi nkarhi wa xihlawuhlawu, a yimelela vanhu lava a va lwa na xihlawuhlawu na ku lwela ndzingano wa vaxinuna vo rhandzana hi rimbewu rin'we na vaxisati vo rhandzana hi rimbewu rin'we. Khabinete yi ndhundhuzela nseketelo wa yena wa vutomi hinkwabyo wa timfanelo ta ximunhu, xikan'we na ku lwela ka yena ka mfikelelo wa mfikelelo wa mani na mani wa mirhi yo huhwata xitsongwatsongwana xa HIV.yi navelela muyimbeleri wa ndhuma, Tat. Caiphus Semenya, siku ra ku velekiwa ra vu80 leri nga na mikateko. Tat. Semenya u hoxile xandla eka buku ya tinsimu ta rixaka ra Afrika-Dzonga hi tinsimu ta nkarhi hinkwawo to fana na Matswale, Angelina, Ziphi’nkomo xikan'we na leti a tihlanganeleke na van'wana ta ndhuma to fana na Ndiphendule a ri na nsati wa yena Mama Letta Mbulu. U tlhele a tirhisana na vahumelerisi va vunanga va matiko ya misava na ku kuma ku langhiwa eka Masagwadi ya 37 ya Primetime Emmy na ku hlula eka ya kaye. U tlhele a kuma Sagwadi ra Emmy eka ntirho wa yena eku tumbuluxeni ka risimu ra tifilimi ra Roots. U tlhele a hoxa xandla eka ku lulamisela The Lion King eDisney.yi navelela Xandla xa Mufambisi wa Rixaka xa Vuchuchisi bya Vaaki, Gqweta Silas Ramaite (SC) swa kahle, endzhaku ka ku pfumeleriwa hi Phuresidente Ramaphosa ku ya ku ya empencenini malembe ya nge si fika na ku tshika ntirho hi ku ya hi Xiyenge xa 12 (8)(a) xa Nawu wa Vulawuri bya Vuchuchisi bya Rixaka (NPA), 1998 (Nawu wa 32 wa 1998). Khabinete yi tata ku khensa ka yona eka ku hoxa xandla loku Gqweta Ramaite a ku endleke eka NPA na le ka vufambisi bya vululami hi ku angarhela eka malembe yotala ya ku thoriwa ka yena eka sekithara ya vululami.yi hoyozela Man. Sasha Maria Schwendenwein wa nongonoko wa vulavisisi bya vutekamahungu bya thelevhixini, Carte Blanche eka ku nghenela ka yena eka Masagwadi ya Vuhangalasi bya mahungu bya SADC loku hluleke hi xiyimo xa vumbirhi eka nkhetekanyo wa TV. Xitori lexi hluleke, “Follow the Guns”, a ku ri xa vuhumelerisi bya ntirhisano lexi a xi langutisa eka ntungu wa ku phasiwa ka timhelembe.yi hoyozela Springboks na Banyana Banyana ku va va hahisela mujeko wa Afrika-Dzonga ehenhla na ku hlula eka Vunghwazi bya Rugby na Vunghwazi bya Vaxisati bya COSAFA hi ku landzelelana. I ku tinyungubyisa ka rixaka naswona ku humelela ka vona  i nhlohlotelo wa vantshwa na vatsutsumi lava tshembisaka etikweni hinkwaro.  yi hoyozela Man. Zozibini Tunzi loyi a nga nyikiwa xidlodlo xa N'wambhuri wa Afrika-Dzonga xa 2019 na ku n’wi navelela swa kahle hi nkarhi wa xidlodlo xa yena. U ta yimela tiko eka N'wambhuri wa Misava na ku n’wi navelela swa kahle hi nkarhi wa ku hlula ka yena. U ta yimela tiko eka miphikizano ya Miss Universe na Miss World.F. Ku thoriwaKu thoriwa hinkwako ku ya hi ku tiyisisiwa ka mithwaso na ku basisiwa loku faneleke.1. ku thoriwa nakambe ka Tat. Fundisile Goodman Mketeni tanihi Mulawurinkulu Muofisiri wa SANParks.Swivutiso:Man Phumla Williams – Muvulavuleri wa Khabinete wo KhomelaSelifoni: 083 501 0139"
Xitatimende xa Nhlengeletano ya Khabinete ya 4 Ndzati 2019,6 Sep 2019,https://www.gov.za/speeches/statement-cabinet-meeting-4-september-2019-6-sep-2019-0000,https://www.gov.za/ts/speeches/statement-cabinet-meeting-4-september-2019-6-sep-2019-0000,"Khabinete yi hlangane hi Ravunharhu, 4 Ndzati 2019 eTuynhuys eKapa.A. Mahungu ya SweswiHi ku ya hi nxopaxopo wa timhakankulu ta sweswi, Khabinete yi twananile hi leswi landzelaka: 1. Madzolonga yo ya hi Rimbewu (GBV)1.1. Khabinete yi tikatsa na rixaka eku rileni ku dlawa, ku pfinyiwa na ku xanisiwa ka vavasati hi vavanuna leswi yaka emahlweni swi humelela etikweni ra ka hina. Mihlaselo leyi ya mahlomulo ehenhla ka vavasati yi kombisa ku hluleka ka hina ka nhlanganelo ku angula eka ku rila ka lava nga sirhelelekangiki exikarhi ka hina. 1.2. Exikarhi ka swona i nkombiso wa mpfumaleko lowukulu wa angulo wo ringanela eka madzolonga ya siku na siku lama yaka emahlweni ehenhla ka ticece, vana, vadyuhari, vavasati lava hanyaka na vutsoniwa, wansati wo rhandza rimbewu-fanana, wanuna wo rhandza rimbewu-fanana, rimbewumbirhi, munhu wo navela ku hanya tanihi rimbewufularha, ku va na timbewu timbirhi na muganga lowu nga tolovelekangiki/wo vutisela na vavasati va varhurhi. 1.3. Khabinete yi kombele ku nyikiwa ka xigwevo xa le henhla eka vaendlaswivi. Ku ri karhi ku nga kanetaniwi na ntiyiso wa leswaku ku na mpimo wa ku voniwa nandzu wa le henhla (74%) wa GBV na kutlula 4 000 wa vaendlaswivi lava kumeke swigwevo swo fela ekhotsweni, swo tala swa ha fanele ku endliwa. Ku dlayiwa, ku pfinyiwa na ku xanisiwa ka wansati un'we i ka vo tala kutlula mpimo. 1.4. Rhijisitara ra Rixaka ra Milandzu ya swa Masangu ri ta yisiwa ePalamende ku va ri tekeriwa enhlokweni ku va ri ta hundzuluxiwa eka Nawu wa Milandzu ya swa Masangu. Mihundzuluxo leyi yi tiyisisa leswaku rhijisitara ra ndlandlamuxiwa leswaku ri angarhela vaonhi lava va endleke nandzu wa swa masangu wihi kumbe wihi, tanihi laha swi nga hakona sweswi rhijisitara ri pimiwile ntsena eka vanhu lava voniweke nandzu na ku gweveriwa ku tlula milawu ya vana lavatsongo kumbe vanhu lava nga na vutsoniwa bya miehleketo.1.5. Khabinete yi hundzisela michavelelo ya le mbilwini eka mindyangu na vanghana va Uyinene Mrwetyana, Leighandre Jegels, Nolunde Vumsindo, Meghan Cremer, Jess Hess, Ayakha Jiyane na vamakwavo vanharhu na vavasati na vana hinkwavo lava dlayiweke hindlela ya tihanyi hi vavanuna. 1.6. Khabinete yi khumukile nkarhinyana na ku rhumela vurhumiwa bya Vaholobye kusuka eka ntshamo wa ntolovelo wa Khabinete ku ya hlangana na madzanadzana ya vakombisa-ku-vilela lava a va hlengeletanile ePalamende ku vilela hi GBV.  1.7. Khabinete yi tlhele yi tumbuluxa komiti ya tindzawulo to hambanahambana leyi nga ta tirhisana swin'we na vanhu va tiko ku herisa GBV. Komiti leyi yi katsa Holobye eHofisini ya Presidente, Ttn Jackson Mthembu; Holobye wa Maphorisa, Ttn Bheki Cele; Holobye wa Vuxaka bya Matiko ya Misava na Ntirhisano, Dkd Naledi Pandor; Holobye ya Vutshamiso bya Vanhu, Mati na Mbhasiso, Mnn. Lindiwe Sisulu; Holobye wa Vusirheleri na Khale ka Masocha, Mnn Nosiviwe Mapisa-Nqakula; Holobye wa Vululami na Vukorhokeri bya swa Makhotso, Ttn Ronald Lamola; Holobye wa Vuhlayiseki bya Tiko, Mnn Ayanda Dlodlo, Holobye wa Nhluvukiso wa Vanhu, Mnn Lindiwe Zulu na Holobye wa le Hofisini ya Phuresidente wa Vavasati, Vantshwa na Vanhu lava nga na Vutsoniwa, Mnn Maite Nkoana-Mashabane. Komiti leyi yi ta kucetela vanhu hinkwavo ku lwisana na mhaka ya GBV, na ku tivisa nkarhi na nkarhi Khabinete na vaaki hi matshalatshala ya yona ku hunguta GBV. Komiti leyi yi ta tiyisisa leswaku mindyangu na vaxanisiwa va GBV va seketeriwa. 1.8.  Khabinete yi kombisile hi nhluvuko lowu endliweke eka masimekelo ya Xihlambanyo xa Samiti ya Vaphuresidente ya ku Lwisana na GBV na ku Dlayeteriwa ka Vavasati leyi a khomeriwe eCenturion hi 1 na 2 Hukuri 2018 ku hluvukisa kungu ra rixaka ra nghingiriko wo lwisana na GBV. Xivumbeko xa Xinkadyana xi tumbuluxiwile hi Sunguti 2019 lexi a xi ri na vayimeri va tinetiweke ta vaakatiko na tindzawulo ta mfumo. Kungu ra swa Maqhinga ra Rixaka ra mpfapfarhuto ri hluvukisiwile, leri ri simekiweke ehenhla ka tinhlengeletano to tihlanganisa, leti yisaka emahlweni Xihlambanyo lexi amukeriweke. Mikanerisano yi ku le ku endliweni etikweni hinkwaro naswona ku ta va na mbuyelo eka Huvo ya GBV na ku Dlayeteriwa ka Vavasati ya Rixaka, leyi yi nga ta nyikiwa ku ri na switirhisiwa leswi faneleke ku fambisa nongonoko wo lwisana na GBV. 1.9. Ku ri karhi ku nga kanetaniwi na leswaku hi pasisile milawu yo tala ku tirhana na timhangu swa madzolonga ehenhla ka vavasati na vana, naswona loko hi ri karhi hi amukela matshalatshala lawa maphorisa na tiejensi tin'wana to sindzisa nawu – ku katsa na vachuchisi, vamajisitarata na vaavanyisi va ka hina – lava va ya endleke ku khoma na ku gweva volavo va nga na vutihlamuleri bya vugevenga lebyi bya tihanyi, Khabinete yi kombela tisekitara hinkwato ta vaaki, ngopfungopfu vavanuna, ku lwisana na volavo va ya ka emahlweni va pfinya, va xanisa na ku dlaya vavasati erixakeni ra ka hina. 1.10. Tikereke na varhangeri va vukhongeri va fanele ku teka xiboho xo tiya na ku tirhisa vurhangeri bya vona na nkucetelo emigangeni ku aka nkhomano wa vaaki lowunene ku lwisana na GBV. Swihangalasamahungu swi fanele ku nghenisa xandla hi nkhinkhi eku lulamiseni mikhuvanene na swikhorwiwa swo vavisa swa vaaki leswi kucetelaka GBV loko varhangeri va bindzu va fanele ku lulamisa tindlela hinkwato ta madzolonga entirhweni na ku seketela matshalatshala ya hina ya rixaka ku herisa GBV. Khabinete ya tshemba leswaku hi loko ntsena vaaki hinkwavo va tirhisana laha hi nga ta herisa GBV na ku dlayeteriwa ka vavasati.1.11. Khabinete yi komberile vaaki va maAfrika-Dzonga ku tiyisisa leswaku n'wana wa mufana u kurisiwa hi ndlela leyi yi xiximaka timfanelo ta vanhu hinkwavo, ngopfungopfu vavasati erixakeni. N'wana wa mufana u fanele ku kurisiwa a tiva leswaku vavasati va ringana na vona ku nga ri va le hansi ka vona ku va va vekiwa ehansi ka tindlela hinkwato ta ku xanisiwa leti hetelelaka hi ku va vona va dlayiwa. 2. Madzolonga ya vaaki na nkatshamiseko2.1. Khabinete yi sola swinene ku humelela ka sweswi ka madzolonga yo tlovatlova lawa ya humeleleke eka swiphemu swin'wana swa Gauteng na KwaZulu-Natal. Afrika-Dzonga i xidemokirasi xa vumbiwa lexi fumiwaka hi milawu naswona hikokwalaho, vanhu hinkwavo lava rhandzaka ku rhula va fanele ku sola mahanyelo yalawo yo kavanyeta na ku pfumala nawu hi tindlela hinkwato leti kotekaka. Afrika-Dzonga yi amukela un'wana na un'wana loyi a nghenaka hi nawu na ku landzelela milawu ya rona. Ku hava ku vilela loku sirhelelaka mihlaselo ya madzolonga eka vanhu van'wana, ku phangha emavhengeleni, ku onhetela nhundzu na ku siva magondzo, leswi hinkwaswo swi nga riki enawini na ku va milandzu ya vugevenga leyi xupuriwaka hi nawu.2.2 Khabinete ya khutaziwa hi xihatla lexi Vukorhokeri bya Maphorisa bya Afrika-Dzonga (SAPS) ya tirheke hakona eku khomeni vanhu va 483 lava fambelanisiweke na ku phangha, madzolonga ya vaaki na ku onheteriwa ka nhundzu eGauteng na 21 wa lava khomiweke hi mayelana na ku hisiwa ka titiraka eKwaZulu-Natal. Ku lova ka 10 ra vanhu, nhungu wa vona i maAfrika-Dzonga naswona vambirhi i va vahlapfa hi xivangelo xa nkatshamiseko eGauteng swi khomisa Khabinete tingana. Khabinete yi kombisile michavelelo ya yona ya le mbilwini eka mindyangu ya vona. 2.3 Khabinete yi tlhele yi kombisa ku vilela ka yona hi mayelana na ku hisiwa ka titiraka eKwaZulu-Natal leswi vangiweke hi ku kumbetela leswaku vahlapfa va rhangisiwa emahlweni eka mitirho ya vachayeri va titiraka ematshan’weni ya maAfrika-Dzonga eka indasitiri ya ku fambisa nhundzu. Sweswi mfumo wu le ku endleni ka ku pfala magondzo hi xikongomiso ngopfungopfu eka titiraka, naswona loko vachayeri vo kumiwa va ri vahlapfa lava nga riki na maphepha, va ta rhumeriwa xikan'wekan'we ematikweni ya ka rikwavo. 2.  Foramu ya Ikhonomi ya Misava (WEF) eAfrika2.1. Afrika-Dzonga ri le ku rhurheleni ka varhangeri vo hlaya va matiko xikan'we na ku tlula gidi ra varhangeri va xifundza na misava hinkwayo kusuka eka tipolitiki, bindzu, vaakatiko na swa dyondzo eka WEF ya vu28 eAfrika, eKapa kusuka eka hi 4 kufika 6 Ndzati 2019.2.2. Nkongomelo wa samiti leyi, laha vanghenisaxandla vo hlaya eka muganga wa Afrika-Dzonga na ikhonomi na vona va tekaka xiave, hi lowu: “Ku Vumba ku Kula ko Katsa Hinkwavo na Vumundzuku lebyi Avelaniwaka eka ku Cinca ka Thekinoloji ka Vumune”. 2.3. WEF eAfrika yi le ku lweni na timhaka leti tikokulu ri langutaneke na tona hi ku kongomisa hi hilaha ku nga ta tlakusiwa hakona ncinco wa ntivovupulani wa xifundza lowu yelanaka na mihlangano leyi tirhisaka tikhomphyutara, vuvekisi, mpfanganiso, indasitiri na maendlelo lamantshwa. Nhlengeletano leyi yi tlhela yi tirhana na Ajenda ya Yuniyoni ya Afrika ya 2063, xiletelo na kungukulu ro cinca Afrika  ku va xihlovo xa matimba xa misava hinkwayo xa vumundzuku.2.4. Ku nghenelela ka Afrika-Dzonga eka WEF eAfrika, leyi hlanganisaka varhangeri va le henhla swin'we ku tumbuluxa swipimelo swa vuvekisi bya vanhu na ikhonomi, swi ta yisa emahlweni swi fuwisa minongonoko ya hina na miphalalo eka ku lulamisa mitlhontlho ya hina yinharhu ya vupfumalantirho, nkandzingano na vusweti. Leswi swi ta hi tshuneta ekusuhi na ku fikelela Xivono xa 2030 xa Kungu ra Nhluvukiso ra Rixaka, xiletelo xa hina xa ku herisa vusweti na ku hunguta nkandzingano hi 2030. 2.5. Khabinete yi navelela vatekaxiave hinkwavo mivulavurisano ya mihandzu na yo pfuna tanihiloko va tokota mafundzha ya Vumunhu bya tiko ra ka hina. 3. Nawumbisindzhundzuluxo wa Ndzingano wa Matholelo3.1. Khabinete yi kombisile ku vilela hi mpimo wo nonoka wa cinco eka entirhweni endzhaku ka ku humesiwa ka xiviko xa Khomixini ya Ndzingano wa Matholelo xa vu19. Xiviko lexi xi kombisa tilevhele to nyumisa ta le hansi to landzelela Nawu wa Ndzingano wa Matholelo, 1998 (Nawu wa 55 wa 1998) lexi kongomisiweke eku lulamiseni ka ndzhaka ya xihlawuhlawu ya nkandzingano eka vanhu va hina lava ringaneleke ku tirha. 3.2. Eka matshalatshala yo tiyisa Nawu wa Ndzingano wa Matholelo wa 1998, mfumo wu ta va wu andlala Nawumbisindzhundzuluxo wa Ndzingano wa Matholelo ePalamende. 3.3. Nawumbisi wu tlakusa mixupulo yo tlula Nawu lowu na ku endla swi boha leswaku vathori lava lavaka ku endla bindzu na mfumo va nyika xitifikheti xo landzelela ndzingano wa matholelo. 4. Ku aka rixaka4.1. Khabinete yi tikatsa na maAfrika-Dzonga eku amukeleni xiboho xa Khoto ya Ndzingano eka ku alela ku kombisiwa ka mujeko wa nkarhi wa xihlawuhlawu wa loko ku nga si fika 1994, lowu wu yimelaka ku avana ka hina ka khale. Khabinete yi seketela xiboho xa leswaku mujeko wa khale “wu yisa ehansi xindzhuti xa vantima na leswaku lavaya va kombisaka mujeko wa xihlawuhlawu va hlawula ntshikelelo ehenhla ka ntshunxeko va ri karhi va swi tiva”.4.2. Mifungho leyi yimelaka masiku ya xinyami ya Afrika-Dzonga, ngopfungopfu mujeko lowu wa khale, a yi nghenisi xandla eka ku aka rixaka vun'we, ra nkaxihlawuhlawu xo ya hi nghohe na ra nkaxihlawularimbewu hilaha swi anakanyiweke hakona eka Vumbiwa ra Riphabuliki ra Afrika-Dzonga ra 1996 leri tlakusaka nhluvukiso. Khabinete yi kombela maAfrika-Dzonga hinkwavo ku tlakusa na ku tikarhatela vutitivisi bya rixaka byo fana hilaha byi hlamuseriweke hakona eka Vumbiwa ra hina. 4.3. Ku kombisiwa ka mujeko wa xihlawuhlawu wa khale swi fanele ku aleriwa eka mpaluxo wa swa vutshila bya xiviri, swa dyondzo kumbe swa vutekamahungu leswi nga eka ntsakelo wa vaaki.B. Swiboho swa Khabinete1.  Xiviko xa Tinhlayonhlayo ta Vugevenga ta Rixaka ta 2018/191.1. Khabinete yi pasisile ku humesiwa ka Xiviko xa Tinhlayonhlayo ta Vugevenga ta Rixaka xa 2018/19.1.2. Tinhlayonhlayo ta vugevenga ta lembe na lembe ti kotisa mfumo ku veka tihlo swikongomiso swa nkoka, ngopfungopfu hunguto wa vugevenga byo tivikana lebyi mangariweke, hilaha swi hlamuseiweke hakona eka Rimba ra swa Maqhinga ra Nkarhi wa le Xikarhi. Ti nga ha tlhela ti tirha ku tiyisa mapfhumba yo sivela vugevenga na ku letela maqhinga yo hambanahambana ya tindzawulo ta mfumo. 1.3. Holobye wa Maphorisa, Jenerali Bheki Cele u ta veka nkarhi wa nhlengeletano ya vatekamahungu ku humesa swikumiwa swa tinhlayonhlayo ta vugevenga.2. Phurosese ya Avelo wa Timfanelo to Njovela (FRAP) ya 2020 2.1. Khabinete yi nyike mpfumelelo eka Ndzawulo ya Mbangu, Swihlahla na Vunjoveri (DEFF) ku pfuxeta marimba ya nkarhi ya mayelana na phurosese ya avelo eka tilayisense eka vunjoveri bya 12. Hindlela leyi faneleke, Holobye wa Mbangu, Swihlahla na Vunjoveri Barbara Creecy ku nga ri khale u ta gazeta ku nga ri khale marimba ya nkarhi lamantshwa eka Phurosese ya Avelo wa Timfanelo to Njovela (FRAP) 2020. 2.2. Khabinete ya tshemba leswaku i swa nkoka leswaku phurosese yi khorwisa, yi va ya nkavuciva, na ku yisa emahlweni ncinco wa indasitiri hinkwayo ka yoa. Marimba ya nkarhi ya lamantshwa ya ta kotisa DEFF ku fikelela swilaveko swo lawula hinkwaswo swa phurosese ya FRAP, ku katsa na ku thoriwa ka tihuvo to tsundzuxa na ta swa sayense, ku sungula ndzavisiso wa switoko swa tinhlampfi na ku simeka milavisiso ya vanhu na ikhonomi eka vunjhoveri byin'wana na byin'wana. C. Milawumbisi1. Nawumbisindzhundzuluxo wa Timhaka ta swa Vuavanyisi  wa 20191.1. Khabinete yi pasisile ku rhumeriwa ka Nawumbisi lowu ePalamende.1.2. Nawumbisi wu lava ku cinca Milawu yimbirhi ku endlela ku lulamisa mavangwa lawa ya kumiweke hi Khoto ya Vumbiwa: Nawu wa ku Herisa vukati, 1979 (Nawu wa 70 wa 1979) – ndzhundzuluxo hi Nawumbisi lowu wu lawula ku yisa emahlweni maavelo ya nhundzu na mahlayiselo ya mavandla lama nga eka mafambiselo ya ku herisa vukati hi ku ya hi vuavanyisa bya Khoto ya Vumbiwa; naNawu wa Vulawuri bya Vuchuchisi bya Rixaka, 1998 (Nawu wa 32 wa 1998) – ndzhundzuluxo hi Nawumbisi lowu wu tirhana na swiphemu swa mayelana na nkarhi wa hofisi wa Mulawuri wa Rixaka wa Vuchuchisi bya Vaaki na Xandla xa Mulawuri wa Rixaka xa Vuchuchisi bya Vaaki hi ku ya hi vuavanyisa bya Khoto ya Vumbiwa.  D. Swihungwana1. MichaveleloKhabinete yi rhumele michavelelo eka:1.1. vandyangu na vanghana va Khale ka Umkhonto We Sizwe na xirho xa Ligi ya Vavasati ya African National Congress, murhangeri wa mabindzu wa wansati, Dkd Thandi Cynthia Ndlovu, loyi a hundzeke emisaveni hi 24 Mhawuri 2019. Phuresidente wo Khomela David Mabuza wa nkarhi wolowo u tivisile Nkhetekanyo wa wa Nkosi wa Ximfumo wa Xifundzakulu wo Hlawuleka wa 2 eka mufi khale ka mulwelantshunxeko. Dkd Ndlovu u kumile masagwati yo hambanahambana eka ntirhovutomi wo yena wo hlawuleka, tanihileswi a yeke mahlweni a va xikombiso eka van'wana, haswimbirhi eka ku landzelela swa dyondzo na hi ku va n’wamabindzu wa wansati. U hanyile vutomi bya nkaxihoxo tanihi mugingiriki wa swa tipolitiki tlhelo nghwazi eka ku nyika matimba eka vavasati. Hi Nyenyanyana, u tlhele a vona ku sayiniwa ka Nawu wa Ndzhundzuluxo wa Mphikizano, 2018 (Nawu wa 18 wa 2018) ku va nawu hi Phuresidente Cyril Ramaphosa.1.2. vandyangu na vanghana va khale ka mutekamahungu, mutsari na mulavisisi, Ttn Harry Mashabela. Hi Mawuwana 1976, a khomiwile, swin'we na vatekamahungu va ntokoto vo tala etikweni, ehansi ka Nawu wa Vutherorisi lowu a wu nga ri kahle. U tirhile eka vukandziyisi byo tala, ku katsa na Rand Daily Mail, The Star, Drum na Financial Mail. U tlhele a va mutsari wa tibuku to talanyana ku katsa na Townships of the PWV, a People on the Boil (1988) na Mekhukhu: Urban African Cities of the Future (1990).1.3. vandyangu na vanghana va mutekamahungu na Mufambisi wa mahungu ya eNCA, Ttn Ben Said na muxoperi wa mitlangu tlhelo mutekamahungu wa SABC, Ttn David Kekana. Indasitiri ya vuhangalasamahungu ya Afrika-Dzonga yi lahlekeriwile hi tinhenha leti ti tirhiseke vutshila bya vutekamahungu ku tivisa vaaki na ku endla Afrika-Dzonga yi va ndhawu yo antswa. 1.4. Holobye wa Timhaka ta Xikaya, Dkd Aaron Motsoaledi na ndyangu wa yena hinkwawo, endzhaku ka rifu ra mana wa yena, Manana Sina Sekeku Motsoaledi.2. Vuhoyozeri na ku navelela swa kahleKhabinete yi hoyozerile:2.1.  vatlangi va 31 lava nga eka xipanu xa Springbok lava va nga eJapani lava yimelaka tiko eka Khapi ya Misava ya Rhagabi (RWC). Ha tshemba leswaku va ta yimela rixaka ra ka hina hi nxiximo na vutinyungubyisi, naswona hi va navelela swa kahle eku laveni ka vona ku vuyisa khapi ya RWC ekaya.2.2. Ndlovu Youth Choir, lava ku yimbelela ka vona ku khumbeke timbilu emisaveni hinkwayo na ku va va tikumela ndhawu eka mahetelelo ya mphikizano wa America's Got Talent.E. Ku thoriwaKu thoriwa hinkwako ku ya hi ku tiyisisiwa ka mithwaso na ku basisiwa loku faneleke.1. Mnn Mapatane Elizabeth Kgomo tanihi Xandla xa Mufambisi-Jenerali: Nseketelo wa Malawulelo ya Mphakelo wa Swimakiwakulu eka Ndzawulo ya Mfumontirhisano. Swivutiso:Mnn Phumla Williams – Muvulavuleri wa Khabinete wo Khomela Selifoni: 083 501 0139"
"Xitatimente xa nhlengeletano ya Khabinete hi 18 Ndzati, 2019",19 Sep 2019,https://www.gov.za/speeches/statement-cabinet-meeting-18-september-2019-19-sep-2019-0000,https://www.gov.za/ts/speeches/xitatimente-xa-nhlengeletano-ya-khabinete-hi-18-ndzati-2019-19-sep-2019-0000,"Khabinete yi hlangane yi Ravunharhu, 18 Ndzati 2019 eTuynhuys eKapa TownA.  Xiyimo xa Khabinete eka Timhakakulu1.  Modlolo wa Nhluvukiso lowu Simekiweke eka Swifundzatsongo1.1.  Khabinete yi amukela nsimeko wa ximfumo hi Phuresidente Cyril Ramaphosa, wa Modlolo wa Nhluvukiso lowu Simekiweke eka Swifundzatsongo eka Masipala wa Xifundzatsongo xa OR Tambo, eKapa-Vuhumadyambu. Modlolo lowu wu tisa endhawini yin’we swiyenge swinharhu swa mfumo ku pfunetana, tirhisana na ku katsanisa ntirho wa swona ku ri na nkongomiso wo hlawuleka eka xifundzatsongo lexi ku ololoxa mitlhontlho ya nhluvukiso na ku kondletela mphakelo wa vukorhokeri, maxavelo ya tinhundzu na vukorhokeri swa le ndhawini leyi na ku tumbuluxiwa ka mitirho. Modlolo lowu wu amukeriwile hi Khabinete, mitlawa ya mfumo wa miganga, valawuri va ndhavuko na Khansele yo Tirhisana ya Phuresidente (PCC).  1.2.  Tanihileswi Xifundzatsongo xa OR Tambo a xi ri xona xo sungula ku simeka ximfumo modlolo lowu, wu ta simekiwa eka 44 wa swifundzatsongo hinkwaswo na 8 wa madorobakulu etikweni hinkwaro. Swi tisa mfumo ekusuhi na vanhu hi ku katsa vaakatiko na vakhomaxiave eka nhluvukiso wa kungu rin’we na mphakelo vukorhokeri byo hambanahambana na ku tumbuluxa swivandlanene swa ikhonomi eka levhele ya xifundzatsongo ya masungulo.1.3.  Phuresidente Ramaphosa u pfurile ximfumo tliliniki ya muganga leyi lunghekeleke Ndzindzakhombo wa  Rihanyu wa Rixaka (NHI), leyi yi nga ta lawula nhlayiso wa swa rihanyu wa vanhu hinkwavo. Tliliniki leyi yi ta nghenisiwa exikarhi ka swin’wana switirhisiwa swa ximanguvalawa, vukorhokeri bya xilamulelamhangu na wadi ya vuntswedyana ya 24 wa tiawara.1.4.  Phuresidente Ramaphosa u tlhele a vulavurisana na muganga wa Xifundzatsongo xa OR Tambo hi Madzolonga yo ya hi Rimbewu naswona u kume xidingo xa nkoka swonghasi xa Tisenthara ta Thuthuzela tin’wana endhawini leyi na ku tumbuluxiwa ka xihatla ka laboretari ya DNA eKapa-Vuhumadyambu.2.  Ku Lwisana na Madzolonga yo ya hi Rimbewu (GBV)2.1.  Ramaphosa eka xikombelo xa yena xa maAfrika-Dzonga hinkwavo ku tirhisana ku herisa madzolonga na ku dlayeteriwa ka vavasati na vana. Eka Ntshamo wa Nhlanganelo wa Palamende tolo, Phuresidente u andlarile magoza ya xilamulelamhangu ku sivela madzolonga yo ya hi rimbewu na ku tiyisisa ku antswisiwa ka ntirhiso wa mivuyelo ya samiti ya Phuresidente ya GBV ya 2018.2.2.  Magoza ya xilamulelamhangu lama tivisiweke hi Phuresidente lama ya nga ta simekiwa eka tsevu wa tin’hweti leti landzelaka ya katsa magoza ya xinawu ya xihatla ku sivela GBC, vuleteri bya xihatla bya maphorisa, vachuchisi na vamajisitarata/vaavanyisi lava va nga ta tirhana na milandzu ya GBV, ku tiyisiwa ka xihatla ka sisiteme ya swa Vuavanyisi, ku katsiwa ka xihatla ka GBV eka kharikhulamu ya xikolo, ku tumbuluxiwa ka xihatla ka vunyingi bya tisenthara ta nseketelo ta Thuthuzela na ku ti va na vatirhi lava nga na vuswikoti. Mphalalo lowu wu tlhela wu katsa nkongomiso wo hlawuleka eka vavanuna tanihi vaendlaswivi va mpfinyo, nxaniso na ku dlayeteriwa ka vavasati na vanhwanyana.2.3.  Magoza lama ya xilamulelamhangu ya ta endliwa hi Komiti yo Lawula ya swa Rimbewu, leyi yi nga ta kumeka Ehofisini ya Phuresidente, leyi vumbiwaka hi mfumo na mitlawa leyi nga riki ya mfumo (tiNGO) ku angamela ntirhiso.2.4.  Phuresidente u tivisile leswaku swipfuno, hi ku tirhisa phurosese ya ntolovelo leyi nga endzeni ka mipimanyeto ya tindzawulo, swi ta tiyisisa ntirhiso ku nga si hundza tin’hweti ta tsevu leti landzelaka.  2.5.  Khabinete yi kombela miganga hinkwayo ku ya emahlweni yi tlanga xiphemu xa yona eka ku dyondzisa na ku wundla vana va vafana ku va na ntwisiso na nxiximo wa vavasati na vanhwanyana.3.   Mihlaselo ya madzolonga ehenhla ka vahlapfa na maAfrika-Dzonga varikwerhu3.1.  Khabinete nakambe yi tlhela yi sola madzolonga ya vaaki na ku nga landzeleriwi ka nawu leswi swi fambisanaka na swivilelo swa ntiyiso kumbe leswi anakanyiwaka swihi kumbe swihi swa vanhu va ka hina. Hi tama ha ha ri xidemokirasi xa vumbiwa lexi fumiwaka hi ku landzeleriwa ka nawu.3.2.  Tanihiloko Khabinete yi twisisa mitlhontlho ya vaaki na ikhonomi leyi miganga yi langutanaka na yona, nkankondzelelo na madzolonga ehenhla ka vahlapfa na maAfrika-Dzonga man’wana a swi nga ololoxi mitlhontlho leyi.3.3.  Hi amukela munhu un’wana na un’wana loyi a nghenaka etikweni hi xinawu kutani a landzelala milawu ya tiko ra ka hina. Hindlela yo ringana, hi tama ha ha ri tiko leri vumbeke vun’we eka ku hambana ka hina naswona muxaka wihi kumbe wihi wa ku tshwukiselana mahlo lowu kongomisiweke eka vamakwerhu va hina va maAfrika a ku nga kondzeleriwi.3.4.  Khabinete yi tiyimiserile ku ololoxa hindlela yo tiya swivangelo leswi tumbeleke leswi swi vangeke mihlaselo ya vahlapfa na maAfrika-Dzonga man’wana. Hi ta tlhela hi nkarhi wun’we hi tirhana hindlela yo tiya na migingiriko leyi nga riki enawini yo tanihi ku ngungumerisiwa ka swidzidziharisi, vubindzurisi lebyi nga riki enawini, ku phangiwa ka mavhengele ya vanhu, xikan’we na ku onheteriwa ka nhundzu na vukungundzwana ku ri hava nchavo kumbe ntsakelo swi nga ri na mhaka loko vugevenga byolebyo byi hlanganyetiwa hi muAfrika-Dzonga kumbe muhlapfa. Ku tirhisiwa ka vatirhi hindlela yo homboloka hi tikhamphani tin’wana na swona swa soriwa. Khabinete yi kombela miganga ku tirhisana hindlela yo gingirika na Tiforamu ta Vuphorisa bya Miganga (CPF) na Vukorhokeri bya Maphorisa bya Afrika-Dzonga (SAPS) ku tirhana na vugevenga na migingiriko leyi nga riki enawini hinkwayo.   3.5.  Nawumbisi wa Ejensi ya Malawulelo ya Mindzilakani (BMA) wu le ku hetisisiweni eka Huvo ya Rixaka ya Swifundzakulu (NCOP); leswi swi ta hatlisisa ku tiyisiwa ka nsirhelelo wa mindzilakani ya ka hina.3.6.  Hi ku engetela, Phuresidente u humesile xipano xa vayimeri vo hlawuleka ematikweni ya Afrika ku ta tiyisisa hi vuntshwa eka maAfrika-Dzonga leswaku tiko ra ka hina ra tiboha eka mianakanyokulu ya vun’we na nkhomano wa Afrika wo angarhela, ku katsa bya vutiboheleri bya Afrika-Dzonga eka ku landzeleriwa ka nawu na nsirhelelo wa timfanelo ta ximunhu ta hinkwavo lava nga endzeni ka mindzilakani ya ka hina.3.7.  Phuresidente u tlhele a thola xipano lexi xiximekaka xa khomixini yo kuma ntiyiso lexi vumbiwaka hi khale ka Phuresidente wa Tanzania Ttn Jakaya Kikwete na khale ka Phuresidente wa Mozambique Ttn Joaquim Chissano. Va ta vulavurisana na mitlawa yo hambanahambana etikweni ra ka hina hi xikongomelo xa ku tumbuluxa ntiyiso lowu fambelanaka na mihlaselo ya madzolonga ehenhla ka vahlapfa na vaakatiko, leyi vo tala va yi vuleke rivengo ra vahlapfa na rivengo ra vanhu va Afrika. Swikumiwa swa khomixini leyi swi ta avelaniwa na Yuniyoni ya Afrika (AU) naswona hindlela ya nkoka swi ta hi pfuneta eka ku tirhana na ku endleka hi vuntshwa ka mihlaselo ya madzolonga eka havumbirhi bya vahlapfa na vaakatiko va ka hina.4.  Nhlaselo wa tindlu ta Vakhanselara.4.1.  Khabinete yi sola hi marito ya vukari ku hisiwa ka tindlu ta Vakhanselara va Dorobakulu ra Matlosana, eKhuma eka xifundzakulu xa N’walungu-Vupeladyambu. Ku hava ndhawu ya hanyelo ro tano eka xidemokirasi xa hina lexintshwa. Khabinete yi kombela Vukorhokeri bya Maphorisa bya Afrika-           Dzonga ku endla leswi swi lavekaka ku khoma vaendlaswivi va vugevenga lebyi. Vaakatiko lava landzelelaka nawu va Khuma va fanele ku tirhisana na tiejensi ta nsindziso wa nawu ku pfuna ku khoma vaendlaswivi.  Va nga ku pfuna hi vuxokoxoko hi ku tirhisa nomboro ya mahala ya riqingho ra xikalavito ra 086010111.4.2.  Tanihi maAfrika-Dzonga a hi tekeni xiyimo eka ku sola ku nga landzeleriwi ka nawu emigangeni ya ka hina yo hambanahambana. Xidemokirasi xa hina xi na sisiteme ya milawu leyi nga kona leswaku munhu un’wana na un’wana a hlawula kumbe ku susa muyimeri wa vaaki wihi kumbe wihi handle ka ku endla madzolonga. Hikokwalaho hi dinga ku yima hi milenge hi sirhelela xidemokirasi xa hina lexi kumekeke ku tika.4.3.  Khabinete yi kombela vaaki ku teka xiyimo ehenhla ka vugevenga byolebyo na ku tihumelerisa na vuxokoxoko byihi kumbe byihi lebyi byi nga ta pfuna valawuri va nsindziso wa nawu hi vulavisisi bya vona. Afrika-Dzonga i xidemokirasi kutani vaendlaswivi va madzolonga, hi xivumbeko xihi kumbe xihi, va fanele ku byarha vutihlamuleri bya switandzhaku swa swiendlo swa vona hi ku langutana na voko ra matimba ra nawu.B.  Swiboho swa Khabinete1.  Xiviko xa Nkambisiso wa Malembe ya 251.1   Khabinete yi pasise ku humesiwa ka Xiviko xa Nkambisiso wa Malembe ya 25 xa 1994 – 2019. Xiviko lexi xi hlahluva nhluvuko hi mfumo (hi ku tirhisana na vatirhisani va vaaki) eka ku phakela vutiboheleri bya wona bya vutomi byo antswa bya maAfrika-Dzonga hinkwavo.  1.2.  Nhlahluvo lowu a wu rhangeriwile hi Ndzawulo ya Makunguhatelo, Vulanguteri na Nkambelo (DPME) a yi katsa mikanerisano ku kuma mavonelo na mitwisiso kusuka eka vakhomaxiave vo hambanahambana. Leswi a swi katsa mabindzu, vatirhi, swidyondzeki, mihlangano leyi nga riki ya mfumona tindzawulo ta mfumo to hambanahambana. Mitshamo eka mhaka leyi na yona yi khomiwile, leyi a yi katsa vanhu lava xiximekaka kusuka eka tikokulu ra ka hina.1.3.  Xiviko lexi xi kombisa tindhawu ta nhluvuko to tanihi mfikelelo wa vanhu hinkwavo wa dyondzo ya masungulo; ndlandlamukiso wa dyondzo ya le henhla, mfikelelo wa vukorhokeri bya rihanyu bya mahala eka sekitara ya mfumo na nsimeko wa muholo wa vaaki. Xi tlhela xi kombisa mitlhontlho yo talanyana, leyi yi kavanyetaka angulo wa hina wo ringanela eka mpfumaleko wa mitirho, ku herisiwa ka vusweti na nkandzingano. Xikulukumba eka mitlhontlho leyi i ku hluleka ka hina ku ololoxa rihlanguti leri nga na xivumbeko ra ikhonomi ya tiko.  1.4.  Khabinete yi tlhele yi pasisa leswaku tindzawulo ta rixaka to hambanahambana na swifundzakulu va humesa mikambisiso ya malembe ya 25 leyi koxometaka ya vona hambanahambana na vona.1.5.  Phuresidente Cyril Ramaphosa u ta simeka ximfumo Nkambisiso wa Malembe ya 25 wa Afrika-Dzonga wa 1994 – 2019 hi nkarhi lowu faneleke.2.  Xiviko xa tiko xa Swikongomelokulu swa Nhluvukiso lowu Yisekaka Emahlweni  (SDG) xa 20192..1  Khabinete yi pasise Xiviko xa tiko xa Swikongomelokulu swa Nhluvukiso lowu Yisekaka Emahlweni  (SDG) xa 2019 xo ya eka Vun’we bya Tinxaka (UN). Xiviko lexi xi ta fikisiwa eka Samiti ya SDG hi nkarhi wa Nhlengeletano ya Swirho Hinkwaswo ya Vun’we bya Tinxaka (UN) ya vu74 hi Ndzati 2019.2.2.  Xiviko lexi i mbuyelo wa vutekaxiave byo angarhela bya tindzawulo ta sekitara, StatsSA, swidyondzeki na mihlangano ya vaaki lava nga na ku tsakela kun’we. Xi nyika nhluvuko eka tiko eka nsimeko wa swikongomelokulu swa SDG, leswi fambelanisiweke na NDP ya hina. Endzhaku ka loko xiviko xa tiko xi fikisiwile eka UN, xi ta fikeleriwa hi vaaki hi ku tirhisa webusayiti ya Vun’we bya Tinxaka.2.3.  Afrika-Dzonga yi tama ya ha tibohile eka ku hoxa xandla eka ajenda ya 2030 ya matiko ya misava eka nhluvukiso lowu yisekaka emahlweni wa misava. TiSDG ti vumba 17 wa swikongomelokulu na 169 wa mipakaniso ku landzelerisa timhaka to hambanahambana swinene kusuka eka dyondzo, vusweti kufika eka timhaka ta mbangu, ku kula ka ikhonomi na ku hambana ka rimbewu emisaveni.3.  Phurotokholo ya Cartagena eka Vuhlayiseki bya leswi Hanyaka3.1.  Khabinete yi pasise Xiviko xa Rixaka xa Vumune xa Afrika-Dzonga eka nsimeko wa Phurotokholo ya Cartagena eka Vuhlayiseki bya leswi Hanyaka.  Xiviko lexi xi ta rhumeriwa eka Hofisi ya Vamatsalani ya Ntwanano eka ku Hambana ka Swivumbeko leswi Hanyaka hi kwalomu ka 1 Nhlangula 2019.3.2.  Phurotokholo ya Cartagena yi fuma mafambafambelo ya swivumbeko leswi cinciwekenyana leswi hanyaka, leswi tivekaka tanihi Swivumbeko leswi Cinciwekenyana swa Swilawularimbewu (tiGMO), endzeni ka tiko na kuya eka matiko man’wana.  3.3.  Afrika-Dzonga yi landzelela hi vutalo milulamiselo ya Phurotokholo ya Cartagena. Rimba ro lawuli ra vuhlayiseki bya swihanyi ra tiko ri lawuli swimakiwa swa GMO leswi nghenaka kumbe leswi humaka. Afrika-Dzonga yi tlhela yi hoxa xandla eka vuleteri bya vatirhisi hinkwavo va tiGMO etikweni na le ka matikoakelana.4.  Rimba ra Nsimeko wa Xindzhuti xa Nkululo (SDIF)4.1.  Khabinete yi pasise Rimba ra Nsimeko wa Xindzhuti xa Nkululo leri pfuxetiweke.  Nsimeko wa rimba leri wu humelerisa mfanelo ya vumbiwa ku kuma xindzhuti na mfanelo ya ku kuma vutomi eka vavasati na vanhwanyana vo huma eka mindyangu leyi nga swela.   4.2   SDIF yi letela hi maxavelo ya swimakiwa swa nkululo; maendlelo ya vuhangalasi ya mathawula ya nkululo; ku herisiwa ka thyaka ra nkululo na rimba ra nhlangano ku angamela vuhangalasi. Yi tlhela yi nyika vuleteri na malawulelo ya rihanyu eka vavuyeriwa va swimakiwa swa nkululo.4.3.  Hi ku tirhisa endlelo ra Vutamelankwama bya Rixaka, mpimanyeto wu nyikiwile wa lembeximali leri na le ka malembe ya le handlenyana. Mpimo wa ziro wa swimakiwa swa nkululo wu tlhele wu humelerisiwa hi 1 Dzivamisoko 2019.5.  Mabindzu5.1.  Khabinete yi kume xiviko hi mbuyelo wa mikanerisano na UK hi ntwanano wa ku lawula mabindzu eka xiyimo laha UK yi humaka eka Yuniyoni ya Yuropa (EU), h.l. Brexit.5.2.  UK i mutirhisani wo bindzurisa lonkulu wa vumune wa Afrika-Dzonga, yi ri na R142 wa tibiliyoni eka mabindzu ya le xikarhi ka matiko mambirhi exikarhi ka matiko lamambirhi hi 2018.5.3.  Khabinete yi lemuke leswaku ntwanano lowu ringanyetiwaka wu vuyelerise swipimelo leswi eka nkarhi wa sweswi swi tirhaka eka mabindzu ya le xikarhi ka matiko mambirhi, swi hlamuseriwile eka Ntwanano wa Xinakulobye wa Ikhonomi (EPA) wa Yuniyoni ya Yuropa na tsevu wa matiko ya SADC. Wu ta va hi muxaka wa Ntwanano wa Xinakulobye xa Ikhonomi exikarhi ka UK na Afrika-Dzonga, Namibia, Botswana, Lesotho, Eswatini na Mozambique. Wu ta humelerisiwa eka xiyimo laha UK yi humaka eka EU ku ri hava ntwanano wo huma wo ringanela.5.4.  Endzhaku ka ku langutisisiwa ka xiviko lexi, Khabinete yi pasise Ntwanano wa Xinakulobye wa Ikhonomi lowuntshwa. EPA leyintshwa yi ta hlayisa endlelo ra nxavo wo ya hi ntsakelo, mipimo, mipimo ya rihanyu na vuhlayiseki na swipimelokulu swin’wana na ku tiyisisa leswaku mabindzu ya Afrika-Dzonga na UK ya ya emahlweni ku ri hava nkavanyeto. Leswi swi ta sirhelela ntsakelo wa rixaka wa Afrika-Dzonga.5.5.  Khabinete yi pasise ntwanano lowu ringanyetiwaka, na leswaku xikan’wekan’we loko mavandla ya sayinile ntwanano lowu wu ta rhumeriwa ePalamende ku ya amukeriwa.6.  Dizayini ya swingwece ya Khamphani yo Endla Swingwece ya Afrika-DzongaZ6.1.  Khabinete yi pasise tidizayini ta swingwece swa Khamphani yo Endla Swingwece ya Afrika-Dzonga swa ntlhandlamano wa swingwece swa vahlengeleti swo tsundzuka swa 2010 leti landzelaka - Rhandi ya Kruger ya silivhere yo rhetela ya R2 (2oz.) ya 2020; na Natura ya silivhere  yo rhetela ya R25 R25 (1oz.) ya R25. Nkongomelo wa mitlhandlamano ya swingwece leswi “Ku pfuka ka dayinosoro - Archosauria.  Xitiviso xi ta gazetiwa ku humelerisa swingwece leswo tsundzuka.C.  Swiendleko leswi Taka1.  N’hweti ya Vutleketli1.1.  Khabinete yi pasise Kungu ra Matirhelo ra N’hweti ya Vutleketli ya  Nhlangula ya 2019 na Pfhumba ra 265 wa masiku ehansi ka nkongomelo: “Hi ri swin’we a hi Yiseni Emahlweni Nkhinkhi wa Mphakelo wa Vukorhokeri na ku Kurisa Ikhonomi”. Vuhlayiseki bya le magondzweni ya ka hina byi pfumelela mbulavurisano wa 365 wa masiku na vulemukisi lebyi yaka emahlweni bya vatirhisi va magondzo hinkwavo; havumbirhi bya vachayeri na vakhandziyi.1.2.  Pfhumba leri ri ta tlhela ri kombisa miphalalo ya mfumo ku antswisa sisiteme ya vutleketli ya mfumo, vuvekisi bya swimakiwakulu lebyi kunguhatiweke na vutihlamuleri bya vaaki ku sirhelela swimakiwakulu swa vaaki.D.  Swihungwana1.  MichaveleloKhabinete yi rhumela michavelelo eka:1.1.  Vandyangu na vanghana va Xandla xa Holobye wa Swicelwa, Mnn Bavelile Hlongwa, loyi a lahlekeriweke hi vutomi byakwe hindlela yo hlomula mbilu enghozini ya xipandzamananga xikan’we na mindyangu ya mune wa vanhu lava va loveke endhawini leyi loko va ri karhi va ringeta ku pfuna vakhandziyi lava va khumbekeke eka mhangu yin’wana.1.2.  Vanhu na mfumo wa Rhiphabuliki ya Zimbabwe endzhaku ka ku hundza emisaveni ka khale ka Phuresidente Robert Gabriel Mugabe. Ehansi ka vurhangeri bya Phuresidente Mugabe, nyimpi leyi yeke emahlweni na ku va ya xitiyanhlana ya Zimbabwe ehenhla ka mfumo wa xikoloni yi hlohlotele nyimpi ya hina ehenhla ka mpfumo wa xihlawuhlawu naswona yi hi nyike ntshembo leswaku Afrika-Dzonga na yona yi ta tshunxeka.1.3.  Vandyangu na vanghana va khale ka mutlangi wa le matlhelo wa rhagabi wa Springbok Chester Mornay Williams loyi a kumeke ndhuma ya le rixakeni na le matikweni ya misava hi vuhoxaxandla bya yena eka ku hlula ka Afrika-Dzonga eka Khapi ya Misava ya Rhagabi ya 1995 leyi nga ya nkoka eka matimu. Miringeto ya yena eka rivaleni ra mitlangu yi tlakuse minavelo na milorho ya tinxaka ta vanhu lavantshwa. Phuresidente Cyril Ramapahosa u xixime sirha nhenha ya rhagabi, hi xitiviso xa Nkhetekanyo wa Nkosi wa Ximfumo wa Xifundzakulu wo Hlawuleka wa 2.1.4.  Vandyangu na vanghana va sirha khale ka mukhotsiwa wa Robben Island na nghwazi ya Kapa-Vupeladyambu Vincent Diba. Phuresidente Ramaphosa u tivise Nkosi wa Xifundzakulu wo Hlawuleka (Nkhetekanyo wa 2), lowu katsaka swiphemu swa ximfumo leswi nyikiwaka hi Vukorhokeri bya Maphorisa bya Afrika-Dzonga.1.5.  Vandyangu na vanghana va mugingiriki wo lwisana na xihlawuhlawu Adelaine Hain – mana wa n’watipolitikinkulu wa Britain Lord Hain – loyi a hundzeke emisaveni a ri na malembe ya 92. Adelaine Hain u endle mfungho wa yena eka ku ala xihlawuhlawu na ku pfuneta miganga leyi tshikeleriweke – vutiboheleri lebyi byi endleke leswaku Mfumo wa Xihlawuhlawu wu n’wi yirisa yena na loyi a nga vuya a va nuna wakwe, Walter, va nga si sindzisiwa ku balekela evuchavelahwahwa eUnited Kingdom.2.  Vuhoyozeri2.1.  Khabinete yi tikatsa na rixaka na Afrika eka ku hoyozela nakambe Khwayere ya Vantshwa ya Ndlovu, eka ku va yi fikelerile makumu eka mphikizano wa Amerika yi na Talenta. Khwayere leyi a yi ri eku endleni ka rixaka na tikokulu swi tinyungubyisa eka mphikizano lowu hinkwawo.2.2.  Oratilwe AJ Hlongwane loyi a tivekaka kahle tanihi DJ Arch Jnr loyi a wineke Afrika-Dzonga yi na Talenta  hi 2015 loko a ri na malembe manharhu. Tirhekodo ta Misava ta Guinness ti n’wi vurile ximfumo tanihi DJ lontsongotsongo wa misava hi 2017. U rhambiwile ku ta tlanga ematikweni yo talanyana naswona u hahisela mujeko wa Afrika-Dzonga ehenhla hi mitlangelo ya yena lamo hlamarisa eka nkombiso wa Britain yi na Talenta: Tinghwazi. Hi n’wi navelela hinkwaswo leswinene.Swivutiso: Mnn Phumla Williams –Mulawuri-Jenerali wo Khomela (GCIS)Selifoni: 083 501 0139"
Xitatimente xa Nhlengeletano ya Khabinete ya 16 Nhlangula 2019,17 Oct 2019,https://www.gov.za/speeches/statement-cabinet-meeting-16-october-2019-17-oct-2019-0000,https://www.gov.za/ts/speeches/statement-cabinet-meeting-16-october-2019-17-oct-2019-0000,"Khabinete yi hlangane hi Ravunharhu, 16 Nhlangula 2019 eTuynhuys eKapaA. Xiyimo xa Khabinete eka Timhakakulu 1. Xikombo xa Vuphikizani xa Matiko ya Misava1.1. Khabinete yi amukela swikumiwa swa Xikombo xa Vuphikizani xa Matiko ya Misava xa lembe na lembe xa Foramu ya Ikhonomi ya Matiko ya Misava lexi xi kambaka leswaku Afrika-Dzonga yi khandziyile hi nkombo wa swivandla; swi yi endla yi teka rinoko swinene eka vavekisi na nkoteko wa ku tumbuluxa mitirho leyi dingiwaka swonghasi. 1.2. Xiviko xi komba leswaku Afrika-Dzonga yi tsarisile ‘ndzima yo tivikana hi mayelana na risima ra mihlangano, yo tanihi le ka ku vuyisa ndzingano wa matimba eka mavandla ya mfumo yo hambanahambana hinkwawo, na ku tiyisa mafambiselo lama nga tlangisiki swipfuno ya sekitara ya mfumo na mafumelo ya tikhamphanikulu. 1.3. Afrika-Dzonga yi tlhele yi fikelela xikoro xa 100 eka “ndzingano lowu tumbuluxiweke kahle, ndzindzakhombo na timakete ta swikweleti”, naswona yi le ka xiyimo xa vu19 emisaveni hinkwayo tanihi habu ya swa timali. Xiviko lexi xi tlhela xi nyika xikoro xa tiko xa le henhla eka ku va ri ri na (xin’wana swa swimakiwakulu swa vutleketli leswi antswisiweke swinene exifundzeni” (yi le ka xiyimo xa vu45) na vukulu bya makete (yi le ka xiyimo xa vu35). 1.4. Xiyimo lexi antswisiweke xi tiyisisa leswaku miphalalo ya mfumo eka ku tiyisa tibuloko to aka ta ku pfuxeta ikhonomi yi sungula ku tswala mihandzu leyinene. Khabinete yi kombela maAfrika-Dzonga hinkwavo ku aka eka mifikelelo leyo tivikana tanihiloko hi Kurisa Afrika-Dzonga Swin’we.  2. Vuvekisi2.1. Khabinete yi amukela vuvekisi hi Toyota South Africa eKenya leswi swi nga ta endla leswaku tiko ri hlanganisa hi vuntshwa tikhiti ta Toyota Hilux leti endliwaka eka Pulanti ya vumaki ya khamphani eDurban. Leswi swi fambisana na ku antswisa bindzu ra le ndzeni ka Afrika na ku tiyisa sekitara ya vumaki bya mimovha eka tikokulu.2.2. Tanihi xiphemu xa ku koka rinoko ra vavekisi vo tala, Phuresidente Cyril Ramaphosa vhiki leri u tlhele a vulavurisana na varhangeri va mabindzu eka swiphemu swo engetelela swa Samiti ya Financial Times Africa ya vu6 eLondon. U nyikile mbulavulo wo pfula eka samiti leyi, lowu kongomiseke eka timhaka ta mabindzu na swivandlanene ematikweni ya Afrika. 2.3. Samiti ya Vuvekisi ya Afrika-Dzonga ya vumbirhi yi ta va kona kusuka 5 kufika 7 Hukuri 2019. Khomferense leyi nakambe yi ta lava ku hlengeleta R1.2 wa tithiriliyoni eka vuvekisi lebyintshwa eka ntlhanu wa malembe lama landzelaka na ku kondletela tiko tanihi ndhawu ya vuvekisi leyi tsakeriwaka. 3. Nhlayiso wa mati3.1. Loko hi ri karhi hi tshinelela tin’hweti ta ximumu, Khabinete hi kombela vanhu hinkwavo eAfrika-Dzonga ku tirhisa mati yi vukheta na ku ma hlayisa.  3.2. Khabinete yi tlhela yi hoyozela vaaki eka ku lehisa ka vona timbilu loku yaka emahlweni hi nkarhi wa ku pfariwa loku kunguhatiweke ka Phurojeke ya Mati ya le Timbalantshaveni ya Lesotho hi Vulawuri bya Nhluvukiso bya Timbalantshaveni bya Lesotho na Vulawuri bya Thanele ya Trans-Caledon hi Nhlangula na Hukuri 2019. Ku pfariwa loku ku endleriwa ku pfumelela vulunghisi bya ntolovelo, lebyi faneleke endzhaku ka 10 ra malembe man’wana na man’wana. 3.3. Miphalalo ya xihatla yi simekiwile ku pfuna ku hunguta ntshikelelo wa dyandza leri phikelela eKapa N’walungu. Miphalalo leyi i xiphemu xa Nongonoko wa Mpfuxeto wa Misava na Nseketelo wa Van’wamapurasi lowu Hlanganisiweke. Kwalomu ka R30 wa timiliyoni ti tlhele ri rhangisiwa emahlweni hi vuntshwa eka mphalalo wa xihatla eka ku xaviwa na ku phakeriwa ka furhu eka muganga wa vurimi tanihi goza ra nkarhi wo koma. Mfumo wu ta tlhela wu engetela vukulu bya mphakelo wa mati hi ku bora tigwedhela to tala etindhawini leti khumbekeke ta xifundzakulu lexi.3.4. Hi ku engetela eka makungu ya vurindzamhangu ya Ndzawulo ya Mati na Nkululo, Khabinete yi hlohlotela vanhu hinkwavo etikweni ku ya emahlweni va hlayisa mati, tanihileswi Afrika-Dzonga yi nga tiko ro pfumala mati. 4. Swikambelo swa Xitifikheti xa le Henhla (NSC) 4.1. Khabinete yi navelela vadyondzi hinkwavo leswinene tanihiloko va ri karhi va lulamisela swikambelo swa ku hela ka lembe. Swikambelo leswa NSC swa Ntlawa wa Matiriki wa 2019 swi ta tsariwa kusuka 23 Nhlangula kufika 28 Hukuri. Nhlayo hinkwayo ya 629 197 ya vadyondzi nkarhi hinkwawo na 122 471 wa vadyondzi va nkarhinyana va tsarisile ku tsala xikambelo.4.2. Huvo ya Vutiyisisi bya Risima eka Dyondzo na Vuleteri byo Angarhela na yo Yisa Emahlweni (Umalusi) yi kambisisile xiyimo xa ku lungheka hi Ndzawulo ya Dyondzo ya Masungulo (DBE) na tindzawulo ta swifundzakulu ku fambisa NSC ya 2019. 4.3. Khabinete yi khutaza vatswari na vahlayisi ku seketela vana va vona hindlela yin’wana na yin’wana leyi nga kotekaka loko va ri karhi va tilulamisela ku cinca 12 wa malembe ya vona ya ku nghena xikolo. Miganga yi hlohloteriwa ku tumbuluxa mbangu lowu nga ta endla swi koteka eka vana ku tsala swikambelo swa vona swo hetelela.5. Xikimi xa Mpfuneto wa swa Timali wa Swichudeni xa Rixaka  (NSFAS)5.1. Khabinete yi hlohlotela swichudeni leswi swi fikelelaka ku kuma timali ta NSFAS ta lembexidyondzo ra 2020 ku endla swikombelo. Ndzhendzeleko wa swikombelo swa NSFAS wu pfurile ximfumo eka vadyondzi lava va navelaka ku yisa emahlweni tidyondzo ta vona etiyunivhesiti na le tikholichi ta Dyondzo na Vuleteri bya Xithekiniki na Mitirho ya Mavoko. 5.2. Siku ro pfala ra swikombelo swa mali ya NSFAS i xikarhi ka vusiku bya 30 Hukuri 2019. Vavuyeriwa va nkarhi wa sweswi hinkwavo va xikimi lexi a va boheki ku endla xikombelo.6. Nguva ya Xibalo6.1. Khabinete yi hoyozele timiliyoni ta vabari lava se va fayileke tifomo ta vona ta xibalo. Nhlengeleto wa xibalo lowu faneleke na ku va lowu nga tlangisiki swipfuno wu endla leswaku ku va na vutifumi bya nkwama.  6.2. Vukorhokeri bya Xibalo bya Afrika-Dzonga (SARS) byi ta va byi pfurile hi masiku ya Mugqivela kusuka hi 08:00 kufika hi 13:00 hi Nhlangula 2019 ku pfuneta vabari ku fayila tifomo ta vona vini ta xibalo xa malinghena. 6.3. Vabari va tsundzuxiwa ku hlayisa mikhakhuleto na marhasiti yo seketela hinkwawo ku seketela phurosese ya vona ya ku ti fayila. Vabari va khutaziwa hi matimba ku tirhisa tindlela ta xidijitali ta Mafayilelo ya Xielekitironiki na MobiApp ya SARS leyi yi nyikaka swihlawulekisi leswi antswisiweke leswi swi fikelelekaka eka vatirhisi 24/7. 7. Madzolonga yo ya hi rimbewu na ku dlayeteriwa ka vaxisati (GBVF)7.1. Khabinete yi hoyozele mafokisi ya Yuniti ya Madzolonga ya le Mindyangwini, Nsirhelelo wa Vana na Milandzu ya swa Masangu ya Vukorhokeri bya Maphorisa bya Afrika-Dzonga eKwaZulu-Natal, lama tirhaka ya nga karhali ku kuma mpimo wa ku voniwa nandzu wa 35 wa swigwevo swa vutomi na 621 wa malembe ya ku pfaleriwa ekhotsweni ehenhla ka vaonhi hi swa masangu hi Ndzati yi ri yoxe.7.2. Khabinete yi tama ya tibohile ku tiyisa mihlangano ya mfumo ku tiyisisa leswaku vahlanganyeti va GBVF va khomiwa hi ku hatlisa naswona va langutana na voko ra matimba ra nawu. Khabinete yi tshikelela xikombelo xa yona eka rixaka ku ya emahlweni ri tirhisana na tiejensi ta nsindziso wa nawu ku tshika madzolonga ehenhla ka vavasati na vana Afrika-Dzonga.B. Swiboho swa Khabinete1. Kungu ra Swipfuno leri Hlanganisiweke (IRP) ra 20191.1. Khabinete yi pasise ku tivisiwa ka IRP2019, leswi swi nyikaka kungu ra mpfangano wa eneji lowu nga na xivono wa tiko eka nkarhi wo leha kufika eka 2030.1.2. Hi Mhawuri 2018, Khabinete yi pasise ku humesiwa ka IRP2018 ya mpfapfarhuto leswaku vaaki va endla mikanerisano, leyi yi veke kona exikarhi ka Ndzati na Hukuri 2018. Vunyingi bya swibumabumelo leswi kumekeke eka vaaki, swidyondzeki, vativinkulu va sekitara ya eneji na vakhomaxiave lava faneleke vo tanihi Huvo ya Nhluvukiso wa Ikhonomi na Vatirhi ya Rixaka na Komiti ya Xiphotifoliyo eka Eneji, swi katsiwile eka IRP2019.1.3. Kungu leri ri ringanyeta kaye wa miphalalo ku tiyisisa leswaku tiko ri angula eka swidingo swa eneji eka malembexikhume lama landzelaka. Miphalalo leyi yi huma eka mpimaandlalelo wa nkarhi wa sweswi wa ku laveka na ku phakeriwa ka eneji ya tiko na miboheko ya matiko ya misava ya tiko eka mipimo ya ku humesiwa ka musi ya mpimohansi. 1.4. Kungu leri ri tama ra ha ri endzeni ka rimba ra pholisi ra ku landzelerisa mpfangano wa eneji lowu hambanisiweke lowu hungutaka ku tshembela eka swihlovo swin’we kumbe swingariswingani swa eneji ya masungulo. Ri ta pfuxetiwa hi ku fambisana na mbangu wa sekitara ya eneji lowu cincaka.1.5. IRP2019 leyi antswisiweke yi ta gazetiwa na ku kumeka eka webusayiti ya Ndzawulo ya Swicelwa na Eneji: www.dmr.gov.za.2. Xitatimente xa Pholisi xa Mpimanyeto wa le Xikarhi ka Theme (MTBPS)2.1. Holobye wa Timali Tito Mboweni u tivise Khabinete hi MTBPS. Eku fambeni ka n’hweti, Holobye u ta andlala MTBPS ePalamende, leyi yi nga ta paluxa micinconyana eka mpimanyeto wa rixaka ku tiyisisa leswaku ku na vuyisekamahlweni bya nkwama wa timali. 2.2. Khabinete ya tshemba leswaku MTBPS yi ta kombisa maAfrika-Dzonga hinkwavo na vavekisi leswaku mfumo wu tibohile ku lawula ikhonomi hi mukhuva lowu ringananisiweke na ku va lowu nga na vutihlamuleri. 3. Rimba ra Nhluvukiso wa Tindhawu ra Rixaka (NSDF)3.1. Khabinete yi pasise nkandziyiso wa NSDF leswaku vaaki va nyika mavonelo. Rimba leri ri ringanyeta miphalalo ya ncinco eka tipheteni leti hambanisiweke to ya hi rixakanghohe ta nhluvukiso, leti yaka emahlweni ti hlanganyeta nkandzingano wa tindhawu etikweni. Ri kuma tindhawu ta swivandlanene naswona ri ringanyeta malawulelo ya vurindzamhangu ya swipfuno swa ntumbuluko na tiikhosisiteme ta rixaka. 3.2. Rimba leri ri ringanyeta mafambelo ya tindhawu ya xiqhinga eka nhluvukiso wa vanhu na ikhonomi wa tiko, naswona ri nyika endlelo ra tindhawu leri hlanganisiweke na ku fambelanisiwa ra tisekitara ta levhele ya le henhla.4. Xiviko xa Sisiteme ya Vuxokoxoko bya Nsirhelelo wa Vaaki leyi Hlanganisiweke (NISPIS)4.1. Khabinete yi amukela mivuyelo ya dyondzo ya nkambisiso leyi endliweke eka vavuyeriwa va mali ya nhlayiso wa vaaki va Giredi ya 12 va 2018. Vuxokoxoko lebyi byi kumekile eka NISPIS, leyi yi landzelerisaka vadyondzi hi ku tirhisa tinomboro ta vona ta mapasi to hambanahambana, muxaka lowu wa mali ya nhlayiso lowu va wu kumeke na swikolo swa vona swo hambanahambana.   4.2. Hi ku ya hi sisiteme leyi, 400 761 wa vakamberiwa lava va paseke swikambelo swa vona swa NSC swa 2018, 237 114 wa vona a va ri vavuyeriwa va mali ya nhlayiso wa vaaki.  Kwalomu ka 36% wa vona va kume tidigiri ta Bachelara, 38% va kume tidipuloma, kasi 26% va kume switifikheti swa le henhla. 4.3. Mivuyelo leyi yi tiyisisa switandzhaku leswinene swa miphalalo ya mfumo, ngopfungopfu eka ku antswisa vutomi bya vana lava nga swela na lava nga sirhelelekangiki. 5. Komiti ya le Xikarhi ka Tindzawulo (IMC) eka Mpfuxeto wa Misava5.1. Khabinete yi tivisiwile hi ndzima leyi khatsiweke hi IMC eka Mpfuxeto wa Misava eka ku hatlisisa mpfuxeto wa misava na vuhangalasi hi vuntshwa hi ku humesiwa ka misava leyi nga ehansi ka vun’wini bya mfumo eka matshamelo ya vanhu. 5.2. Khabinete yi amukele ndzima leyi khatsiweke hi IMC. Yi yile emahlweni yi pasisa swiringanyeto eka misava leyi nga ehansi ka vun’wini bya mfumo. Kwalomu ka 167 wa swiphemu leswi misava leyi nga ehansi ka vun’wini bya mfumo leswi nga na mpimo wa 14 105 wa tihekitara leti khomiweke hi Ndzawulo ya Mitirho ya Mfumo na Swimakiwakulu swi pasisiwile leswaku swi humeseriwa nhluvukiso wa matshamelo ya vanhu hi ku nyikiwa ka Matimba ya Vayimerixinawu eka Ejensi ya Nhluvukiso wa swa Tindlu (HDA). HDA i ejensi ya nhluvukiso wa sekitara ya mfumo ya rixaka leyi yi kumaka na ku lulamisa misava na matshamelo ya vanhu.5.3. Khabinete yi tlhele yi pasisa leswaku ku yimisiwa swi va kona eka tikhamphani leti nga ehansi vun’wini bya mfumo hinkwato na tihuvo ta vaaki tin’wana ku va ti humesa yihi kumbe yihi ya misava ya tona.C. Milawumbisi1. Nthyakiso wa Oyili wa Lwandle  (Vulungheki, Angulo na Ntirhisano) Nawumbisi wa 20191.1. Khabinete yi pasise wa nkandziyiso wa Nawumbisi wa Nthyakiso wa Oyili wa Lwandle  (Vulungheki, Angulo na Ntirhisano) wa 2019, lowu wu humelerisaka Ntwanano wa Matiko ya Misava eka Vulungheke, Angulo na Ntirhisano wa 1990.1.2. Ntwanano wa swa lwandle wa matiko ya misava wu tumbuluxa magoza ya ku tirhana na timhangu ta nthyakiso wa oyili wa lwandle na hi ku tirhisana na matiko man’wana. Afrika-Dzonga i xirho xa Nhlangano wa swa Lwandle wa Matiko ya Misava, ejensi ya Vun’we bya Tinxaka leyi nga na vutihlamuleri bya ku kondletela vuhlayiseki bya swikwekwetsu na ku sivela nthyakiso wa lwandle.  1.3. Xikan’wekan’we loko Nawumbisi lowu wu pasisiwa ku va nawu, wu ta kotisa Afrika-Dzonga ku tirhisa mapfhumba lama, minongonoko ya vuleteri na ntirhiso na maendlelo ya xitiviso xa halako lama faneleke ya swikwekwetsu leswi hundzaka etibuweni ta Afrika-Dzonga.D. Swiendleko leswa ha taka1.    Ntsombano wa Madorobakulu lama hlanganisiweke na mifumo ya miganga  (UCLG): Samiti ya Misava ya Varhangeri va Miganga na Swifundza1.1. Ntsombano wa UCLG: Samiti ya Misava ya Varhangeri va Miganga na Swifundza yi ta khomiwa kusuka 11 kufika 15 Hukuri 2019 eAlbert Luthuli International Convention Centre eDurban. 1.2. Yi lulamisiwile hi UCLG, samiti leyi i nhlengeletano wa matiko ya misava leyi nga na nhlohlotelo swinene leyikulukumba ya timeyara, vakhanselara, vatirhisani va mifumo ya miganga na va matiko ya misava. Yi ta va ntsombano wo sungula endzhaku ka Khomferense ya Habitat ya III naswona yi ta kuma xiviko xa ndzima eka nsimeko wa Swikongomelokulu swa Nhluvukiso lowu Yisekaka Emahlweni na nhlohlotelo wa swona eka levhele ya miganga.2. Nsimeko wa Phuresidente wa Modlolo wa Nhluvukiso wa Xifundzatsongo xa eThekwini2.1. Nsimeko wa modlolo wa nhluvukiso wa xifundzatsongo/masipalakulu eThekwini wu hi Ravuntlhanu, 18 Nhlangula eXitediyamu xa Princess Magogo eKwaMashu. 2.2. Tanihi xiphemu xa nsimeko lowu, Phuresidente Ramaphosa u ta pfula Mara Phone, leyi ku nga feme ya tiselifoni ta ximanguvalawa hi mpfangano wa Afrika hi ku angarhela wa Mara Group. Vuvekisi lebya thekinoloji ya le henhla yi vumba xiphemu xa vutiboheleri lebyi endliweke eka Samiti ya Vuvekisi ya Afrika-Dzonga ya Masungulo n’wexemu.2.3. Phuresidente Ramaphosa u ta tlhela a endzela Xitichi xa Maphorisa xa Inanda ku languta swiphiqo swa vuhlayiseki na nsirhelelo loko Holobye wa Rihanyu, Dkd Zweli Mkhize, a ta endzela miako ya swa rihanyu.  3. Foramu ya Russia-Afrika3.1. Phuresidente Ramaphosa u ta rhangela vurhumiwa bya Afrika-Dzonga eka Foramu ya Ikhonomi ya Russia-Afrika yo sungula, leyi nga ta khomeriwa eSochi, Russia kusuka 23 kufika 24 Nhlangula 2019.3.2. Foramu leyi yi ta kongomisa eka swiyengekulu swa ntirhisano exikarhi ka Russia na matiko ya Afrika. Mikanelo leyi yi ta kongomisa eka tiphuphu ta mikongomelo yinharhu: “Ku Vumba Vuxaka bya Xiikhonomi”, “Ku Tumbuluxa Tiphurojeke ta Nhlanganelo” na “Ku Tirhisana eka Sekitara ya Nhlayiso wa Ximunhu na Vanhu”.E. Swihungwana1. Khabinete yi hundzise michavelelo eka: vanhu na mfumo wa Japani endzhaku ka xidzedze lexi xi hungeke hi le tikweni, xi vanga mafu yo tala na ku onheteriwa ka swimakiwakulu.  2. Khabinete yi yise vuhoyozeri eka :Springboks eka ku fikelela mahetelelo lama nga na swipanu swa nhungu ya Khapi ya Misava ya Rhagabi ya 2019 eJapani naswona yi va navelele leswinene loko va ri karhi va ya emahlweni eka thonamente. Holobyenkulu Abiy Ahmed Ali wa Ethiyopiya, loyi a nyikiweke Sagwati ra ku Rhula ka Nobel ra 2019 hi ku tekela enhlokweni matshalatshala ya yena eka ku fikelela ku rhula na ntirhisano wa matiko ya misava naswona hi ku kongoma, matshalatshala eka ku herisa ku jamelana ka nkarhi lowo leha exikarhi ka Ethiyopiya na Eritrea.Brigid Kosgei ya Kenya eka ku tshova rhekodo ya misava ya vavasati eka Maratoni wa Chicago. Xikan’we na Eliud Kipchoge eka ku va xitsutsumi xa maratoni xo sungula ku tshova rihika ra tiawara timbirhi; ku tsutsuma matsambu ya 42km ehansi ka tiawara timbirhi. vanhu va Rhiphabuliki ya Mozambique eka ku khoma mihlawulo ya Vuphuresidente, ya Palamende na Swifundzakulu hi Ravumbirhi, 15 Nhlangula 2019. Khomixini xa Yuniyoni ya Afrika yi rhumele vaxiyaxiyi na vativinkulu va nhlawulo etikweni leriya endzhaku ka xirhambo kusuka eka Mfumo wa Mozambique.3. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.3.1. Swirho eka Bodo ya Nkwama wa Eneji wa le Xikarhi:a. Dkd Monde Mnyande (Mutshamaxitulu);b. Mnn Nolubabalo Sondlo;c. Ttn Nkululeko Poya; nad. Adv Priakumari Hassan.3.2. Swirho tanihi valawulathirasiti va Brand South Africa Trust: a. Mnn Thandi Tobias-Pokolo (Mutshamaxitulu)b. Mnn Loretta Jacobus;c. Phurof Yiva Rodny-Gumede;d. Mnn Rashel Kalidass;e. Mnn Muditambi Ravele;f.  Dkd Stavros Nicolaou;g. Ttn Mlungisi Lulu Johnson;h. Ttn Bushang Jacques Modipane;i.  Ttn Johannes George Sebulela;j.  Dkd Keabetswe Modimoeng;k. Mnn Tebogo Mamorobela;l.  Mnn Sisanda Bukeka-Nkoala; nam. Ttn Andrew Madella.3.3. Swirho swa Bodo ya Valawuri ya Vandla ra Swihangalasamahungu swa Xielekitironiki ra Rixaka:a. Mnn Molebogeng Leshabane (Mutshamaxitulu);b. Mnn Bongekile Filana;c. Mnn Tobeka Buswana;d. Phurof Christian Adendorff;e. Ttn Melvyn Lubega;f.  Mnn Nomonde Hlatshaneni; nag. Ttn Lionel Adendorf.3.4. Swirho swa Bodo ya Valawuri ya Hofisi ya Poso ya Afrika-Dzongaa. Mnn Tshikani Colleen Makhubele (Mutshamaxitulu);b. Ttn Ismail Mamoojee;c. Mnn Nondumiso Pumela Ngonyama;d. Ttn Kgamedi Albert Ramoadi;e. Mnn Catharina van der Sandt;f. Mnn Nonzukiso Zukie Siyotula;g. Ttn Zolani Kgosie Matthews (muyimeri wa nhlangano wo yimela vatirhi); nah. Ttn Thomas Sipho Nkese (muyimeri wa nhlangano wo yimela vatirhi).3.5. Ku thoriwa hi vuntshwa ka Ttn Thobile Lamati tanihi Mulawuri-Jenerali (DG) eka Ndzawulo ya Mitirho na Vatirhi ku ringana ntlhanu wa malembe.3.6. Mnn Simone Constance Geyer tanihi Xandla xa DG eka DBE.Swivutiso:Mnn Phumla Williams – Muvulavuleri wo Khomela wa Khabinete Selifoni: 083 501 0139"
Xitatimente xa Nhlengeletano ya Khabinete ya 30 Nhlangula 2019,31 Oct 2019,https://www.gov.za/speeches/statement-cabinet-meeting%C2%A0-31-oct-2019-0000,https://www.gov.za/ts/speeches/statement-cabinet-meeting%C2%A0-31-oct-2019-0000,"Khabinete yi hlengeletane hi Ravunharhu, 30 Nhlangula 2019 eTuynhuis eKapa.A. Xiyimo xa Khabinete eka Timhakankulu1. Khomferense ya Vuvekisi ya Afrika-Dzonga (SAIC)1.1. Khabinete yi langutela hi ku tshemba eka SAIC ya Vumbirhi ya 2019 leyi nga ta khomiwa vhiki leri taka kusukela 5 7 ta Hukuri eSandton Convention Centre eGauteng ehansi ka nkongomelo wa: “Ku Hatlisisiwa ku Kula ka Ikhonomi hi ku Aka Swinakulobye”.1.2. SAIC ya 2019 yi ta aka ehenhla ka SAIC yo sungula leyi khomiweke hi Nhlangula 2018, leyi tiseke R300 wa tibiliyoni ta vutiboheleri bya vuvekisi. Leswi swi katse muxavisinkulu hi ku tirhisa inthanete wa matiko ya misava Amazon leyi tumbuluxeke ndhawu yo nyika vukorhokeri hi ku tirhisa inthanete eAfrika-Dzonga; khamphani ya migodi ya matiko ya misava ya Vedanta Resources ku vekisa eka xin’okisi xa laha tikweni; khamphani ya thekinoloji leyi kumekaka eRwanda ya Mara Corporation ku endla tiselifoni ta thekinoloji ya le henhla na khamphani yo endla mirhi ya Aspen Pharmacare leyi vekiseke eka ku endla swititivati leswi xuviweke.1.3. Hi tikatsa na maAfrika-Dzonga eka ku amukela varhumiwa vo tlula 1500 ya lava yimelaka mabindzu ya laha tikweni na ya matiko ya misava, va vavanuna na vavasati lava languteriweke ku va kona eka Khomferense ya Vuvekisi.1.4. Hi siku ra vu7 Hukuri, khomferense leyi yi ta ya emahlweni eka Khampasi ya Soweto ya Yunivhesiti ya Joni, yi ri karhi yi kongomisa eka vun’wamabindzu, maendlelo lamantshwa na ku kurisa mabindzu lamatsongo na ya le xikarhi.2. Foramu ya Vuvekisi ya Afrika (AIF)2.1. Ntlawa wa Bangi yo Hluvukisa Afrika wu ta hlangana na Foramu ya Vuvekisi ya Afrika kusukela 11 kufikela 13 Hukuri 2019 eJoni. Lexi i xivandlanene xin’wana xo vekisa leswaku Afrika-Dzonga yi tirhisa swiendlarifuwo leswi swi lavaka ku hlohlotela ku antswisiwa ka swimakiwakulu swa Afrika.2.2. Foramu yi hlanganisa mikwama ya phenceni, mikwama ya rifuwo leyikulu, vavekisi lava nga riki va mfumo, tifeme ta vuvekisi leti nga riki ta mfumo na varhangeri va mfumo. Yi ta kongomisa eka hluvukisa na ku humelerisa mitwanano ku humesa swivandlanene swo vekisa hi tibiliyoninyingi ta Afrika.2.3. Hi ku hlongorisa xikongomelokulu xa hina lexi boxiweke xa ku simeka nongonoko wa swimakiwakulu wa mfumo na mihlangano leyi nga riki ya mfumo, mfumo wu veke etlhelo R100 wa tibiliyoni eka 10 ra malembe ya Nkwama wa Swimakiwakulu wa Rixaka, naswona wu langutela ku tirhisana na vavekisi lava nga riki va mfumo na mihlangano ya swa timali ya matiko ya misava ku tirhisa timali eka nhluvukiso wa swimakiwakulu swa tiko ra ka hina.2. Xitatimente xa Pholisi ya Mpimanyeto wa Themexikarhi (MTBPS)2.1. Khabinete yi amukerile MTBPS ya 2019 leyi andlariweke hi Holobye wa swa Timali, Tito Mboweni leyi andlariweke hi nkarhi wa ikhonomi yo tika ya laha tikweni na le matikweni ya misava. MTBPS ya 2019 yi ringanyeta magoza lawa ma nga ta hunguta ntirhiso wa mali wa mfumo na ku kula ka xikweleti eka GDP.2.2. Khabinete yi tlhele yi lemuka leswaku mivuyelo wa Mbalango wa swa Timhaka ta Vatirhi wa Kotara hi Kotara eka kotara ya vunharhu ya 2019 leyi humesiweke hi Tinhlayonhlayo Afrika-Dzonga yi kombe leswaku mpimo wa ku pfumaleka ka mitirho wa ximfumo wu tlakuke hi 0,1 wa nkutlunya wa phesente kufika eka eka 29,1% loko ku pimanisiwa na kotara ya vumbirhi ya 2019.2.3. Khabinete ya tshemba leswaku loko maAfrika-Dzonga hinkwavo vo tikatsa na mfumo eka ku tirhisa vutiboheleri lebyi koxometiweke eka MTBPS ya 2019, hi nga kota ku pfuneta ku kurisa Afrika-Dzonga swin’we, hi engetela ku kula ka ikhonomi ya hina na nhlayo ya mitirho leyi lavekaka swinene etikweni.3. Eskom4.1. Khabinete yi amukerile tsalwa leri thyiweke “Kungu ra Eskom eka Indasitiri yo Phakela Gezi leyi Pfuxetiweke”, leri humesiweke hi Holobye wa Mabindzu ya Mfumo, Pravin Gordhan hi Ravumbirhi, 29 Nhlangula 2019.4.2. Leswi swi te endzhaku ka xitiviso lexi nyikiweke hi Phuresidente Ramaphosa eka Mbulavulo wa Phuresidente hi Matshamelo ya Rixaka wa yena hi Nyenyanyana 2019 wa leswaku ku antswisa vuswikoti bya matirhelo, Eskom yi ta tlhantlhiwa na ku avanyisiwa hi swiphemu swinharhu, ku nga ku hundziseriwa, ku endliwa na ku hangalasiwa.4.3. Khabinete yi tiyisisa swiringanyeto eka modlolo wa matirhelo wa Eskom, lowu ku nga kungu ra sweswi ra ku veka Eskom eka gondzo ra ku kula. Kungu leri ri na xivono xa leswaku ku va na mphakelo wa gezi lowu nga durhiki, vuhlayiseki bya eneji na swihlovo swa gezi swo hambanahambana leswi fambisanaka na Kungu ra Swipfuno Leri Katsanisiweke, leri gazetiweke n’hweti leyi loko ya ha ku sungula naswona leri koxometeke mpfangano wa eneji wa tiko eka malembe ya 10 lama nga ta landzela.4.4. Hi kombela vanhu hinkwavo lava nga na xiave eka sekitara ya swa eneji ku seketela hi ku hetiseka ku tirhisiwa ka kungu leri.5. Ntlangu wo Hetelela wa Khapu ya Misava ya Rhagabi (RWC)5.1. Khabinete yi hoyozela hi ku tinyungubyisa xipanu xa rhagabi xa rixaka, Springboks, eka ku fikelela mitlangu yo hetelela ya RWC ya 2019. Khabinete yi kombela maAfrika-Dzonga hinkwavo na vaseketeri va hina kusuka ematikweni ya misava ku seketela “Boks” na ku kombisa ku seketela ka vona ka vavanuna varikwavo hi ku nghenelela eka Ku Ambala swa Rihlaza hi Ravuntlhanu na ku avelana mahungu ya nseketelo eka tipulatifomo to hangalasa mahungu ya vaaki hi ku tirhisa hexithege ya #StrongerTogether, #Bokke, #Rugbyworldcup.5.2. Phuresidente Ramaphosa u ta ya eka ntlangu wo hetelela eJapan ku nyika nseketelo lowu tiyeke eka xipanu xa hina xa rixaka.5.3. Khabinete yi tlhela yi amukela xiboho xa SABC xa ku haxa thwi, ntlangu wo hetelela exikarhi ka Afrika-Dzonga na Nghilandhi hi Mugqivela, 2 Hukuri kusukela hi 11h00.6. Ku hlayisiwa ka mati6.1. Khabinete yi hlohlotela vanhu hinkwavo eAfrika-Dzonga ku ya emahlweni na ku hlayisa mati. Leswi swi ta endzhaku ka ku ehla ka tilevhele ta madamu ya tiko loku ka ha ku vikiwaka. Afrika-Dzonga yi le xikarhi ka matiko ya 30 lama nga oma swinene emisaveni hinkwayo. Manelo ya mpfula lama nga ehansi ka swa ntolovelo lama yaka emahlweni eka swiphemu swin’wana swa tiko, swi katsana na mahiselo ya xiyimo xa le henhla lawa ma ha ku va ka kona swi nyanyise xiyimo.6.2. Hambileswi Ndzawulo ya swa Mati na Nkululo yi tirhiseke makungu ya makungu ya xirindzamhangu, Khabinete yi hi hlohlotela hinkwerhu ka hina ku tirhisana ku endlela leswaku ku ta va na ntirho lowu yisekaka emahlweni wa xipfuno lexi xa nkoka swo nghasi na ku va xo kala. Switsundzuxo swa ku hlayisa mati swi katsa ku kambela tindhawu leti mati ma pfutaka eka tona, ku tirhisa mati la tirhisiwekem ku cheleta swirhapa ku nga se fika 06:00 kumbe endzhaku ka 18:00 na ku byala swimilana leswi nga chaviki dyandza. Hi fanele hinkwerhu hi hoxa xandla eka ku hlayisa mati.7. Swinakulobye swa Xiqhinga na China7.1. Xandla xa Phuresidente, David Mabuza u le ka riendzo ra ntirho ro ya ePeople’s Republic of China laha a nga ta fambisa swin’we Nhlengeletano ya vu7 ya Khomixini ya Matiko Lamambirhi ya Afrika-Dzonga na China (BNC) leyi nga ta va kona kufikela hi 3 Hukuri 2019. BNC leya Afrika-Dzonga na China yi tumbuluxiwile hi 2002 ku tirha tanihi pulatifomo ya xiqhinga ku ololoxa swiphiqo swa ntsakelo wo fana swo tanihi hi mikondletelo ya mabindzu na vucincanisa bya swa ikhonomi.7.2. Ntsengo wa kwalomu ka 26 wa tikhamphani ta Afrika-Dzonga ti vekisile eChina, hi ntirhiso wa swiendlarifuwo wa R88 wa tibiliyoni exikarhi ka Sunguti 2003 na Mhawuri 2019. Hi le tlhelo, ntsengo wa 88 wa tikhamphani ta le China ti vekisa eAfrika-Dzonga, hi ntirhiso wa swiendlarifuwo wa R116 wa tibilioni eka nkarhi lowu fanaka.7.3. Khabinete yi amukela ku sayiniwa ka ntwanano wo tirhisana wa xiqhinga exikarhi ka Vupfhumba bya Afrika-Dzonga na khamphani ya China, Tencent, leyi nga na vun’wini bya pulatifomo ya vuhlanganisi ya WeChat. Xinakulobye lexa malembe mambirhi xi nyika Afrika-Dzonga mfikelelo wo kongoma eka timiliyoni ta vapfhumba lava nga tshukaka va vhaka va le China eka havumbirhi bya bindzu na ku tihumesa, ku maketa tiko tanihi ndhawu yo yi vhakela leyi u tihlawulelaka.7.4. Afrika-Dzonga yi na xikongomelo xa ku endla hi kambirhi ku fika ka vapfhumba vo huma ematikweni ya misava kusuka eka 10, 4 wa timiliyoni kufikela eka 21 wa timiliyoni hi 2030.7.5. Khabinete yi tlhela yi amukela mpfhumba ro nyika matimba ra Ndzawulo ya Dyondzo ya le Masungulo ra vafambisi va swikolo, hi ku tirhisana na mfumo wa China leri nga endla tinhloko ta swikolo ta 25 ti avelana na ku kanerisana hi maendlelo ya kahle emahlweni eka mbangu wa xikolo na tintangha ta vona hi ntirho ta le China eShangai, eChina.8. Ku sivela vugevenga8.1. Khabinete yi tekela enhlokweni ntirho wa Operation O Kae Molao, lowu rhangeriweke hi Vukorhokeri bya Maphorisa bya Afrika-Dzonga (SAPS), naswona wu ya emahlweni wu khatsa ndzima yo tivikana eka ku lwisana na vugevenga eGauteng.8.2. Madzanadzana ya vaehleketeleriwa eka xifundzakulu hinkwaxo va khomeriwile vugevenga byo hambanahambana, naswona leswi swi katsa vaehleketeleriwa va 717 lava a va laviwa, 90 wa vona ku nga swigevenga leswi laveriwaka milandzu leyi fambelanaka na madzolonga yo ya hi rimbewu (GBV).8.3. Khabinete yi kombela maAfrika-Dzonga hinkwvo ku ya emahlweni ma seketela na ku nghenelela eka ku lwisana na vugevenga hi ku mangala migingiriko ya vugevenga eka tiejensi ta nsindziso wa nawu. Vaakatiko va nga tlhela va tirhisa app yo lwisana na vugevenga ya SAPS leyintshwa, MySAPS ku lemukisa hindlela ya xikalavito, ku kuma xitichi xa maphorisa xa le kusuhi kumbe ku rhumela swilemukiso na swihungwana swa xilamulelamhangu. Khabinete yi tiyimiserile ku vona leswaku vanhu va miganga va hanya eka mivangu leyi nga hlayiseka na ku sirheleleka.9. GBV na ku dlayeteriwa ka vaxisati9.1. Khabinete yi amukela swigwevo swo tshama ejele vutomi hinkwabyo swa 20 na swigwevo swo khotsiwa malembe ya 758 leswi nyikiweke mupfinyi hi ku landzelelana, Bongani Lucky Masuku xikan’we na xigwevo xo tshama ekhotsweni vutomi hinkwabyo lexi nyikiweke mupfinyi loyi a voniweke nandzu, Nicholas Ninow.  Leswi swi yisa xihungwana xa matimba eka vaonhi xa leswaku sisiteme ya vululami bya vugevenga yi nga a yi nga amukeli vugevenga ehenhla ka vamanana na vana.9.2. Mfumo wa ha ya emahlweni wu tiboha ku nyika nhlayiso eka vaxanisiwa na ku hlohlotela vaxanisiwa va GBV ku tirhisa vukorhokeri lebyi nyikiwaka hi Senthara yo Humelerisa Swileriso ya GBV. Senthara yi tirha tiawara ta 24, masiku ya 36 hi lembe. Vaxanisiwa va nga fonela 0800 428 428 kumbe va rhumela please call me eka *120*7867# kumbe va loga eka webusayiti ya www.gbv.org.za. Namuntlha Phuresidente Ramaphosa u ta hlamusela Palamende na rixaka hi mayelana na matshalatshala yo herisa GBV na Ku Dlayeteriwa ka Vaxisati loko a hlamula swivutiso eka Huvo ya Rixaka.B. Swiboho swa Khabinete1. Kungukulu ra Swidzidziharisi ra Rixaka (NDMP) ra 2019-20241.1. Khabinete yi pasise NDMP ya 2019-2024 na kungu ra matirhiselo ya yona, leri ri andlalaka maqhinga yo herisa matirhiselo yo biha ya swidzidziharisi eAfrika-Dzonga. NDMP leya 2019-2024 yi landzela nkambelo wa NDMP ya 2013-2017.1.2. Kungu leri ri ringanyeta swikongomelokulu swa xiqhinga swa nkombo swo herisa matirhiselo yo biha ya swidzidziharisi emigangeni ya ka hina. Ri tlhela ri ringanyeta ku hungutiwa ka ku laveteriwa ka swidzidziharisi, vulawuri byo tika bya swidzidziharisi leswi kongomisiweke eka ku tirhirisiwa eka therapi, xikan’we na mafumelo, vurhangeri na vutihlamuleri eka ku humelerisiwa ka NDMP leyi..2. Pholisi yo Nhlayiso wa Vana na Nsirhelelo ya Rixaka (NCCP)2.1. Khabinete yi pasise NCCP, leyi yi humelerisaka Nawu wa Vana wa 2005 (Nawu wa 38 wa 2005). Xiyenge xa 28 xa Vumbiwa ra Rhiphabuliki ya Afrika-Dzonga xi tekela enhlokweni mfanelo ya vana hinkwavo ya ku kuma vukorhokeri bya vaaki na ku sirheleriwa eka madzolonga, nxaniso, ku tsan’wiwa na ku tirhisiwa hi ndlela yo biha.2.2. NCCP leyi pasisiweke yi tiyisa ku hlanganisiwa ka sisiteme ya nhlayiso wa vana na ya nsirhelelo, naswona yi endla leswaku ku ku va na matirhiselo ya mpimohenhla ya swipfuno leswi nga kona sweswi ku antswisa vukorhokeri lebyi nga ta kondletela ku kula lokunene ka vana. Pholisi yi ya emahlweni yi angula eka vuavanyisi bya Khoto ya le Henhla ya Gauteng-N’walungu lebyi byi leriseke Holobye wa swa Nhluvukiso wa Vaaki ku endla mihundzuluxo leyi yi nga ta tiyisa sisiteme ya nhlayiso wa vuwundli.3. Mpfumelelo wo Hlawuleka wa Lesotho (LSP)3.1. Khabinete yi pasise ku engeteriwa ka LSP hi malembe ya mune man’wana. Endlelo ra nkarhi wa sweswi ri fika emakumu hi siku ra 31 N’wendzamhala 2019. Ku engeteriwa loku ku ta pfumelela Ndzawulo ya swa Timhaka ta Xikaya (DHA) ku hetisa ntirho wa yona wa ku kuma tindlela ta ku ololoxa swiphiqo swa ku rhurhela matikweni mambe, ngopfungopfu eka vaakatiko va ku huma eka xifundza xa Southern African Development Community.3.2. Ku engeteriwa loku ku tirha ntsena eka vanhu lava eka nkarhi wa sweswi va nga na mpfumelelo wa LSP. DHA yi ta nyika vuxokoxoko hi xitalo eka endlelo leri faneleke ku landzeleriwa.C. Swiendleko leswi swa ha taka1. Ku pfuriwa ka Khoto ya le Henhla1.1. Phuresidente Ramaphosa u ta pfula ximfumo Khoto ya le Henhla ya le Mpumalanga eMbombela hi Ravuntlhanu, 8 Hukuri 2019.  Phuresidente u ta va swin’we na Holobye wa swa Vululami na Vukorhokeri bya Makhotso, Ronald Lamola na Holobye wa Mitirho ya Mfumo na Swimakiwakulu, Patricia de Lille ku fungha ndzimakulu ya nkoka eka nongonoko lowu kongomisaka eka ku nyika mfikelelo wa vululami eka maAfrika-Dzonga hinkwavo. Lexi i xiphemu xo hetelela lexi vonaka leswaku Khoto ya le Henhla ya tumbuluxiwa eka xifundzakulu xin’wana na xin’wana eka leswa kaye eAfrika-Dzonga.1.2. Sweswi vanhu va le Mpumalanga va ta va na Khoto ya le Henhla ya vona vini, naswona a va nge he durheliwi hi ku famba mpfhuka wo leha ku ya ePitori ku ya lava ku pfuneka hi swa nawu.D. Swihungwana1. Khabinete yi yisa vuhoyozeri eka:1.1. Olwami Shangase wa malembe ya 12 wo huma eKwaZulu-Natal, loyi buku ya yena leyi thyiweke Rejected Treasure yi kongomisaka eka ku dyondzisa munhu un’wana na un’wana, ngopfungopfu vana, hi mayelana na matimba ya ku rivalela na ku rhandza.1.2. Amahle Zenzile wa 11 wa malembe wo huma eCape Town, loyi a rhambiweke ku ya yimela Afrika-Dzonga eka Thonamente ya Chese ya Vantshwa va Afrika leyi nga ta khomeriwa eNamibia hi N’wendzamhala.1.3. Muhumelerisi na muqambi wa Afrika-Dzonga, Tatana Lebogang Morake loyi a nga vona leswaku Khwayere ya Majaha ya Drakensberg yi hahisele mujeko wa hina ehenhla loko ya yimbelela eka xitsundzuxo xo hlawuleka xa Lion King eLondon.1.4. Phuresidente Mokgweetsi Masisi na vanhu va Botswana eka nhlawulo  wa phuresidente wo rhula wun’wana, lowu wu tlhelaka wu tiyisisa xidemokirasi xa Botswana. Afrika-Dzonga yi ta rhumela vurhumiwa ku va xiphemu xa ku vekiwa ximfumo ka Phuresidente wa Botswana mundzuku, 1 Hukuri 2019. Hi langutela ku ya emahlweni na vuxaka bya hina bya vaaki, bya xiikhonomi, bya xipolitiki na xidipulomati na Botswana.E. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1. Bodo ya Nhlangano wo Thya Mavito ya Afrika-Dzonga:1.1. Manana Palesa Legoze (Mutshamaxitulu)1.2. Manana Veronica Motloutsi1.3. Manana Sizo Mzizi1.4. Phurofesa  Kasturi Moodaliyar1.5. Manana Malekgoloane Malapane1.6. Phurofesa  Daniel Mashao1.7. Manana Anriette Esterhuysen1.8. Tatana  Rendani Mbuvha, na1.9. Tatana Nicholas Msibi (ku thoriwa nakambe)2. Manana Mmakgomo Anna Tshatsinde, Xandla xa Mulawuri-Jenerali (DDG): Vukorhokeri byo Veka Sekitara Tihlo, Ndzawulo ya Ndzawulo ya swa Nkunguhato, Vulanguteri na Nkambelo (DPME).3. Tatana Blake Keith Mosley-Lefatola, DDG: Sekitara yo Veka Tihlo na ku Hluvukisa Vuswikoti eka Sekithara ya Mfumo, DPME.4. Tatana Luambo Thomas Sigama, DDG: Vukorhokeri bya Vaaki, DHA.Swivutiso:Manana Phumla WilliamsSelifoni:  083 501 0139"
Xitatimente xa Nhlengeletano ya Khabinete ya 20 Hukuri 2019,21 Nov 2019,https://www.gov.za/speeches/statement-cabinet-meeting-held-wednesday-20-november-2019-21-nov-2019-0000,https://www.gov.za/ts/speeches/statement-cabinet-meeting-held-wednesday-20-november-2019-21-nov-2019-0000,"Xitatimente hi mayelana na nhlengeletano ya Khabinete leyi khomiweke hi Ravunharhu, 20 Hukuri 2019 eTuynhuis eKapa. A.    Xiyimo xa Khabinete eka timhakakulu1.    Khomferense ya swa Vuvekisi ya Afrika-Dzonga (SAIC)1.1.  Khabinete yi langutisise mivuyelo leyinene ya SAIC na Foramu ya swa Vuvekisi ya Afrika (AIF) leyi khomiweke kusukela hi 5 kufikela hi 7 Hukuri na kusukela hi 11 kufikela hi 13 Hukuri, hi ku hambana. 1.2.  Ku tiboha ka ku vekisa loku nga na nkoka wa R363 wa tibiliyoni ku tivisiwile eka SAIC ya vumbirhi eAfrika-Dzonga, naswona ku tiboha ku vekisa ka kwalomu ka US$40 wa tibiliyoni ku tivisiwile eka AIF. Leswi swi tlhela nakambe swi kombisa ku tshembela swinene eka ikhonomi ya hina.1.3.  Muendlinkulu wa maphepha na swikhuvutiwa Sappi na muswekinkulu wa byalwa Heineken a va ri exikarhi ka tikhamphani leti nga va na switshembiso swa ku nyikela hi tibiliyoni ta tirhandi. Lembe leri nga hundza khomferense ya vuvekisi yo sungula yi hlengelete nkoka wa R300 wa tibiliyoni ta ku tiboha na ku kuma switshembiso swa ku nyikela swo huma exikarhi ka tin’wana, khamphani leyikulu ya ku xavisa eka inthanete ya matiko ya misava ya Amazon, vaendli va mirhi va Aspen na khamphani ya thekinoloji leyi kumekaka eRwanda ya Mara Corporation. Ku tiboha ka ku vekisa loku hinkwako ku ya emahlweni ku tiyisisa leswaku Phuresidente Cyril Ramaphosa a tshama a ri endleleni ya mpakaniso wo vekisa lowu kunguhatiweke wa R1,2 wa tithiriliyoni eka malembe ya ntlhanu. 1.4.    Eka vhiki leri nga hundza, Zoni yo Hlawuleka ya swa Ikhonomi yo Endla Mimovha ya le Tshwane (SEZ) yi tivisile vuvekisi lebyi languteriweke ku koka rinoko ra kwalomu ka R3,6 wa tibiliyoni na ku tumbuluxa mitirho ya 6 700 yo kongoma. Ford SA leyi nga ta tirhela eka SEZ leyi yi kunguhate ku tatisa ku endliwa ka swibebe swa yona swa Ranger kusukela eka 520 kufikela eka 720 wa mimovha hi siku ya timakete ta matiko ya misava na laha ndzeni ka tiko. Khamphani ya le Japan, Isuzu yi tlhele yi tivisa vuvekisi bya R1,2 wa tibiliyoni eka vumaki bya yona bya laha ndzeni ka tiko ePort Elizabeth lebyi nga ta kurisa ikhonomi ya le Kapa_Vuhumadyambu.1.5.    Khabinete yi kombisa ku ba mandla swinene na ku khensa vavekisi na vangheneleri hinkwavo eka khomfarense ya vuvekisi leyi nga humelela yin’wana. Hi ku tirhisana, hi nga yisa Afrika-Dzonga emahlweni.2. Khomferense ya Vaholobye va le Afrika hi mayelana na Mbangu (AMCEN)2.1.  Khabinete yi amukela ku thoriwa ka Holobye wa swa Mbangu, Swihlahla na Vunjoveri, Barbara Creecy tanihi mutshamaxitulu wa AMCEN eka malembe mambirhi lama nga ta landzela.2.2.  Afrika-Dzonga yi sungule ku va mufambisi wa AMCEN eka khomferense leyi khomiwaka kambirhi hi lembe leyi a yi rhurheriwile eThekwini eKwaZulu-Natal kusukela hi 11 kufikela hi 1 Hukuri 2019. Leyi i foramu ya nkoka eka Vaholobye va le Afrika ku endla maqhinga ya ku humelela lama nga ta heta nkarhi wo leha ya ku hambanahambana ka vutomi bya swiharhi na swihlahla leswi hanyaka lebyi nga fuwa eAfrika. Yi tlhela yi pfuneta tikokulu ku teka swiyimo swo kanerisana leswi fanaka eka tiforamu ta matiko ya misava to fana na Khomferense ya ku Cinca ka Maxelo ya Nhlangano wa Matiko ya vu25 (COP25) leyi nga ta va kona eMadrid, eSpain kusukela hi 2 kufikela hi 13 N’wendzamhala 2019.3.  Samiti ya Brazil, Russia, Indiya, China, Afrika-Dzonga (BRICS)3.1. Khabinete yi amukela mivuyelo ya Samiti ya BRICS ya vu11 leyi nga va kona eBrasilia, eBrazil ehansi ka nkongomelo: “Ku Kula ka Ikhonomi leswaku ku va na Vumundzuku lebyi nga na Maendlelo Lamantshwa”.3.2. Phuresidente Ramaphosa na varhangeri va BRICS van’wana va tlhele va tihlanganisa na Khansele ya swa Mabindzu ya BRICS ku tiyisisa na ku tlakusa ku tirhisana eka swa ikhonomi, nxaviselano, bindzu na vuvekisi exikarhi ka swirho swa BRICS. Khabinete yi amukela ku amukeriwa ka Xihlambanyo xa Samiti ya BRICS hi Varhangeri va Matiko.3.3.    Xihlambanyo lexi xi khumba ku tiboha ku herisa ku nga durhisi tinhundzu leti tundziweke na magoza ya ku tlakusa ku laveka na ku kula eka matiko ya misava. Xi ya emahlweni xi tiyisisa matshalatshala ya ku yisa emahlweni ku tirhisana ka hina eka tinhlokomhaka leti ti katsaka vuvekisi eka ku xavisa hi ku tirhisa inthanete na mabindzu lamatsongo na ya le xikarhi.3.4.    Vuxirho bya Afrika-Dzonga eka BRICS byi veka tiko eka xiyimo lexi nga na qhinga leri tlakusaka nxaviselano, vuvekisi, vupfhumba, ku aka vuswikoti, swikili na hundziselo wa thekinoloji leswi swi nga swa nkoka swinene eka nhlohlotelo wa hina wo ololoxa mitlhontlho yinharhu ya ku pfumaleka ka mitirho, vusweti na ku pfumala ku ringana.4.  Malembe ya 25 ya Ntshunxeko4.1.  Khabinete yi amukela ku simekiwa ka xiviko xa Nkambisiso wa Malembe ya 25 loku nga ku fika emakumu ka ku tihlanganisa ko anama etikweni hinkwaro na tikokulu ra Afrika. Xiviko xi amukela ku humelela ka hina eka ku vuyisa ndzhuti wa vanhu na ku antswisa mfikelelo wa vona wa vukorhokeri bya masungulo.4.2.  Swin’wana swa ku humelela swi katsa mfikelelo wa mani na mani wa dyondzo ya masungulo, ku ndlandlamuxiwa ka mfikelelo wa dyondzo ya le henhla, mfikelelo eka vukorhokeri bya swa rihanyu bya mahala eka sekitara ya mfumo na matirhiselo ya switirhisiwa leswi nyikiwaka vaaki hi ku tirhisa mali ya tiko. Hambileswi hi tekeke magoza yo ringanela, ikhonomi ya hina ya ha lava ku cinciwa hi ku hetiseka na ku yi endla yi tirhela mani na mani. Nakambe, makunguhatelo ya matshamelo ya vanhu lawa ma nga nyanyisa xihlawuhlawu a ma se cinca hi lakukulu.4.3.  Xiviko lexi xi bumabumela leswaku tiko ri fanele ri aka ehenhla ka leswi kumiweke eka malembe ya 25 ya xidemokirasi lama nga hundza,  ngopfungopfu eka ku cinca hi ku hetiseka ka ikhonomi ya hina swin’we na makunguhatelo ya matshamelo ya vanhu etikweni ra hina. Xiviko xi nga fikeleleka kusukela eka webusayiti ya Ndzawulo ya Makunguhatelo, Vulanguteri na Nxopanxopo ya www.dpme.gov.za. 5.  Malawulelo ya timhangu5.1.  Khabinete yi yisa ku chavelela eka mindyangu ya 14 wa MaAfrika-Dzonga va rikwerhu lawa ma nga hundza emisaveni hi nkarhi wa swidzedze leswi swa ha ku va ka kona eKwaZulu-Natal na ku navelela lava nga vaviseka ku hola hi xihatla. 5.2.  Vukorhokeri bya Malawulelo ya Timhangu byi tirhana na ku onhiwa loku endliweke hi xidzedze lexi nga onha swimakisiwakulu swa vaaki na ku khumba kutlula 798 wa mindyangu eNew Hanover na Bergville eKwaZulu-Natal.5.3.  MaAfrika-Dzonga ma hlohloteriwa ku tshama ma vambe ngoma na ku teka magoza lama faneleke ya ku tisirhelela tanihileswi nxungeto wa timpfula leti nga ta na hi matimba na tilo ro chavisa swa ha riki kona eka swiphemu swin’wana swa tiko.6.  Eskom6.1.  Khabinete yi seketele ku thoriwa ka Tatana Andre de Ruyter tanihi Muofisirinkulu wa Vurhangerinkulu (CEO) wa Eskom lontshwa. Ku thoriwa ka CEO ka nkarhi hinkwawo i goza ro sungula ra nkoka ra ku tiyisisa Eskom, leri tirhanaka hindlela yi fikaka emakumu na mintlhontlho ya mfumo na vulawuri bya swa timali eka mihlangano loku nga ta vona leswaku ku na ntshamiseko va mphakelo wa gezi eka rixaka.6.2. Tatana de Ruyter eka nkarhi wa sweswi i CEO wa khamphani yo paka ya Nampak. U khomile swiyimo swa le henhla swa nawu, vumaketi na matirhelo eSasol,  eAfrika-Dzonga, Jarimani na China – laha xiyimo xa yena xo hetelela eka Sasol a xi ri xa Senior Group Executive Operations eAfrika-Dzonga.6.3.  Tatana de Ruyter u ta eka xiyimo lexi na ntokoto wo huma eka matiko ya misava wa nkoka; ntokoto lowu anameke wa ku tirhana na mfumo na valawuri eka tindhawu to hambanahambana; swikili swo tisa ku cinca leswi simekiweke eka ku hunguta tihakelo hi lakukulu, antswiso lowu vonakaka na mavumbelo ya nhlangano hi vuntshwa; rhekodo leyi nga voniwaka ya ku nyika mipindzulo leyi yisekaka emahlweni na nkoka eka vakhomaxiave; qhinga ro tiya na vuswikoti bya matirhelo lawa ma nga na nkongomiso wa qhinga ra ku ta na ku katsa timodlolo ta matirhelo ya mabindzu lamakulu na mphakelo lowu nga na qhinga.6.4.  Khabinete ya tshemba leswaku Tatana de Ruyter u ta tirhisana na vurhangeri bya Eskom ku yisa emahlweni miphalalo ya Eskom leyi ringanyetiweke tanihilaha swi vekiweke erivaleni hakona eka phepha ra Eskom leri nhlokomhaka ya rona ku nga: “Pulani ya Eskom eka Indasitiri ya Mphakela wa Gezi leyi Pfuxetiweke”.6.5. Khabinete yi ya emahlweni yi seketela Eskom eka matshalatshala ya yona hinkwawo yo tisa ntshamiseko wa vuswikoti na ku kota ku nyika mphakelo wa gezi lowu nga hava nkavanyeto.7.  Xitereka xa Vuhahisi bya Afrika-Dzonga (SAA)7.1.  Khabinete yi kombela mavandla hinkwawo lama khumbekaka eka xitereka xa vatirhi eka SAA ku tirhisana ku kuma switshunxo leswi nga ta vuyerisa vanhu hinkwavo naswona ngopfungopfu tiko.7.2.  Hambileswi Vumbiwa ra Rhiphabuliki ya Afrika-Dzonga ra 1996 ri lulamiselaka mfanelo ya vatirhi ku ala ku tirha, ha ha tlhela hi tsundzuxa ehenhla ka mavulavulelo lawa ma nga hava vutihlamuleri na mixungeto eka vuhlayiseki bya vakhandziyi kumbe mindyangu ya vona eka nkarhi lowu. Ndlela ya ku rhula no pfumala ku onha yo herisa mikwetlembetano ya laveka hi mikarhi hinkwayo. Khabinete ya ha ri na ntshembo wa leswaku xitshunxo lexi nga hava ku kwetlembetana xi ta fikeleriwa eka xitereka xa SAA lexi nga heta nkarhi wo leha. 8.  Vuvabyi bya Swindomundomu (FMD)8.1.    Khabinete yi hlamuseriwile hi FMD leyi ya ha ku tumbulukaka eka swiphemu swin’wana swa tiko. Hambileswi vuvabyi lebyi byi nga hava nxungeto eka rihanyu ra vanhu, kambe bya tlulela swinene eka swiharhi leswi nga na swinyondzwana. Khabinete yi rhamba miganga hinkwayo leyi khumbekaka eLimpopo ku landzelela milawu ya vuhlayiseki tanihi goza ra ku herisa ku hangalaka ka vuvabyi.8.2.    Van’wamapurasi va komberiwa ku papalata ku hlengeleta swifuwo swa vona eka ndhawu yin’we hi xikongomelo xa fandisi, mikombiso kumbe migingiriko yin’wana. Va tlhela va komberiwa ku tlhela va tshama va vambe ngoma eka swikombo swa xitlilinikali swa vuvabyi na ku tihlanganisa na dokodela wa swiharhi kumbe mutirhii wa swa rihanyu ra swiharhi loko swi fanerile. 9.  Ntirho wa Vurhumiwa bya Xidipulomati byo Hlawuleka bya le Sudan-Dzonga9.1. Khabinete yi amukela ku humelela loku endliweke eka ntsengo wa xintshuxo xa nkwetlembetano na ku tisa ku tshamiseka eSudan-Dzonga. Afrika-Dzonga yi nyika nseketelo eka matshalatshala hinkwawo ya matirhiselo ya Ntwanano lowu Pfuxetiweke hi mayelana na Sudan-Dzonga lawa ma fambisanaka na vutihlamuleri bya Vurhumiwa bya Xidipulomati byo Hlawuleka. 9.2.  Xandla xa Phuresidente David Mabuza, eka xiyimo xa yena tanihi Murhumiwa wa Xidipulomati wo Hlawuleka eSudan-Dzonga u endle mbulavurisano wa xifundza na Phuresidente wa Uganda Yoweri Museveni na Phuresidente wa Khanselele ya Vutifumi yo Cinca wa Sudan eKhartoum, Abdalftah Alburhan A. Alrahman.9.3. Mbulavurisano a wu kongomise eka matirhiselo ya Ntwanano lowu Pfuxetiweke hi mayelana na Xitshunxo xa Ntlimbo eRhiphabuliki ya Sudan-Dzonga.10.  Samiti ya Vanhu na Nhluvukiso10.1.  Khomferense ya Matiko ya Misava leyi ya ha ku vaka kona hi mayelana na Samiti ya Vanhu na Nhluvukiso (ICPD25) eNairobi, eKenya yi hlohlotele Nongonoko wa Matirhelo wa ICPD na ku nyika matimba ya matirhiselo ya  Ajenda ya 2030 ya Nhluvukiso lowu Yisekaka Emahlweni. 10.2.  Afrika-Dzonga yi tiyise ku  tiyimisela ka yona ka ku hlanganisa ku humelela hi mayelana na ku ringana ka rimbewu hi ku tirhisa ku nyika vavasati na vanhwanyana matimba eAfrika-Dzonga hinkwayo hi mapfhumba lawa ma nga ta katsa vuxokoxoko bya nkunguhato wa ndyangu na vukorhokeri; ku lova ka vana na vantswedyana ka ziro loku katsaka mfikelelo wa timfanelo ta swa rihanyu ra swa masangu na swa ku bebula xikan’we na ku tiyisisa miphalalo ya ku herisa madzolonga lama simekiweke eka swa masangu na rimbewu (GBVF) na ku dlayeteriwa va xisati na mitolovelo yo vavisa hinkwayo ehenhla ka vavasati na vanhwanyana. B. Swiboho swa Khabinete11.    Pfhumba ra Masiku ya 16 ya ku Lwisana na Madzolonga ehenhla ka Vavasati na Vana11.1.    Khabinete yi tikatse na Phuresidente Ramaphosa eka ku amukela ku  gweviwa ku tshama ekhotsweni vutomi hinkwabyo loku nyikiweke mupfinyi na mudlayi wa xichudeni xa le Yunivhesiti ya Kapa, Uyinene Mrwetyana ekhoto ya le henhla ya le Kapa. Lexi hi xin’wana xa swigwevo leswi nga nyikiwa hi tikhoto ta hina eka tin’hweti tinharhu leti nga hundza. Hi tshama ha ha tiyisisa leswaku vanhu lava endlaka vugevenga byo nyumisa eka vamanana na vana a va fanelanga va va na ndhawu exikarhi ka vaaki va ka hina , naswona va fanele va langutana na voko ro tika ra nawu.11.2.    Khabinete yi ta tikatsa na vaaki va matiko ya misava eka pfhumba ra Masiku ya 16 yo Lwisana na Madzolonga ehenhla ka Vavasati na Vana (kusukela hi 25 Hukuri kufikela hi 10 N’wendzamhala – Siku ra Timfanelo ta Ximunhu ra Matiko ya Misava), ku tisa vulemukisi bya GBVF etikweni.11.3.    Khabinete yi seketele ku ndlandlamuxiwa ka Masiku ya 16 yo Gingirikela ku ya eka nongonoko wa Masiku ya 365 lowu nga va kona nkarhi wo leha hikwalaho ka nongonoko wa vulemukisi, nseketelo na dyondzo ku herisa madzolonga ehenhla ka swirho swa vaakatiko, ngopfungopfu vavasati na vana leswi nga sirhelelekangiki.11.4.    Masiku ya 16 yo Gingirikela lama kongomisaka eka nhlohlotelo na vulemusi bya xiyimo xa le henhla ma ta simekiwa hi Muchaviseki Phuresidente wa Rhiphabliki, Tatana Cyril Ramaphosa hi 25 Hukuri emugangeni wa Ga-Seleka eLimpopo. Nkongomelo wa, “Swi ringene: Hi ri swin’we hi hatlisisa nsimeko wo herisa madzolonga lama simekiweke eka swa rimbewu” wu aka ehenhla ka ku humelela loku endliweke eka ku angula loku nyikaka vuxokoxoko byo tala bya tisekitharanyingi eka GBVF.11.5.    Khabinete yi kombela MaAfrika-Dzonga hinkwavo ku suka va yima na ku hlayiwa exikarhi ka vanhu lava gingirikaka eka ku lwisana na madzolonga lama simekiweke eka rimbewu ku tumbuluxa makaya lama hlayisekeke, miganga leyi sirhelelekeke na tindhawu ta mani na mani leti hlayisekeke.12.  Mivuyelo ya vukambisisi bya 2018/19 bya tindzawulo ta swifundzakulu na tiko hinkwaro12.1.  Oditara-Jenerala (AG), Kimi Makwetu u hlamusele Khabinete hi vuenti hi mayelana na mivuyelo ya 2018/19 ya mivuyelo ya oditi ya tiko hinkwaro na swifundzakulu. Khabinete yi vilerisiwa hi ntlakuko lowu yaka emahlweni eka mihambuko yo tivikana. Mavandla ya khumembirhi ya hlawuriwile leswaku ya oditiwa hi mayelana na mihambuko yo tivkana. Nhungu wa yona yi vile na mihambuko yo tivikana. Nkombo wa tona a ti ri Tindzawulo ta Swifundzakulu ta swa Rihanyu, ta swa Matshamelo ya Vanhu, ta Dyondzo; Ndzawulo ya Rixaka ya swa Mati na Nkululo na Ndzawulo ya Rixaka ya Dyondzo ya Masungulo na Vandla leri nga ehansi ka Vun’wini bya Mfumo wa Passenger Rail Agency of South Africa (PRASA). 12.2.  Nawuhundzuluxo wa Oditi ya Mfumo wa 2018 (Nawu wa 5 wa 2018) lowu nga sungula ku tirha hi 1 Dzivamisoko wu languteriwa ku tiyisisa ntirho wa hofisi ya AG na ku vona leswaku mfumo wu sungula ku tirhana hi ku hetiseka na tindzawulo leti yaka emahlweni ti tsan’wa rimba ra mafumelo.  12.3.  Kufikela sweswi, Khabinete yi pasisile ku vona ku landzeleriwa ka Nawu lowu, ngopfungopfu mihambuko yo tivikana leyi yi lavaka AG ku kongomisa mihambuko yaleyo ku ya lavisisiwa ku yisa emahlweni, loku katsaka mavandla lama vonaka leswaku nawu wa landzeleriwa.12.4.  Khabinete yi tshama ya ha tiyimisele ku vona leswaku ku na mafambiselo ya swa timali lama baseke exikarhi ka mihlangano leyi fambisiwaka hi mfumo. Xikolo xa Mfumo xa Rixaka xi lerisiwile ku nyika vuleteri na nseketelo lowu faneleke eka mihlangano leyi lavaka ku yisa emahlweni vuleteri bya vatirhi va yona. Lava va tiomisaka tinhloko va tlula rimba ra mafambiselo ya timali ta mfumo va ta langutana na switandzhaku swa ku tirhisa swipfuno swa mfumo hindlela yo biha.13.  Phurojeke ya Ndlela ya Ndzhaka ya ku Sihalala na Ntshunxeko (RLHR)13.1.  Khabinete yi amukele xiviko xa ku humelela hi mayelana na Phurojeke ya RLHR kusuka eka Holobye wa swa Mitlangu, Vutshila na Mfuwo, Tatana Nathi Mthethwa. Ndzawulo ya swa Vutshila na Mfuwo – hi ku tirhisana na Khansele ya Ndzhaka ya Rixaka na Ejensi ya Swipfuno swa Ndzhaka ya Afrika-Dzonga – yi ta kuma, yi hlengeleta na ku tlakusa ku hlayisiwa ka matimu ya hina  na ya tindhawu leti hi ku ya hi matimu eka tikokulu leti nga na ku fambelana na ndzhaka ya ku tshunxeka ka Afrika-Dzonga.13.2.  Phurojeke yi tirha tanihi kavanyisa ka tiko ka Nongonoko wa Ndzhaka ya Ntshunxeko wa tikokulu ra Afrika. Swimakiwakulu swa ndhavuko na tindhawu leti kumiweke eka swifundzakulu swa kaye hinkwaswo naswona tin’wana ti tirha tanihi swimakiwakulu swa swa ndzhaka ya vupfhumba. Khabinete yi seketele kungu ra matirhiselo ra malembe manharhu leri hlamuseriweke.C.  Milawumbisi14. Nawumbisi wo Lawula Ikhonomi ya swa Vutleketli wa 201914.1. Khabinete yi pasise ku yisiwa ka Nawumbisi wo Lawula Ikhonomi ya swa Vutleketli wa 2019 ePalamende. Nawumbisi lowu wu hlanganisa swinawana swa ikhonomi swa vutleketli swi va rimba rin’we. Wu ringanyeta ku tumbuluxiwa ka Mulawuri wa Ikhonomi ya swa Vutleketli Un’we na Khansele ya Ikhonomi ya swa Vutleketli Yin’we. Nawumbisi wu ta tirha eka sekitara ya vutleketli bya vuhahisi, bya malwandle, bya swiporo na bya mapatu.14.2.  Nawumbisi wu hundze hi le ka ku tihlanganisa na vaaki kambirhi hi 2018. Mavonelo kusuka eka endlelo ra ku tihlanganisa na vaaki ma katsiwile eka Nawumbisi lowu antswisiweke. Mbuyelo wa matirhiselo ya Nawumbisi lowu ma ta hoxa xandla eka matshalatshala ya Khabinete ya ku olovisa ku endla bindzu eAfrika-Dzonga. Sweswi mabindzu ma ta va ehansi ka xivumbeko xa tihakelo tin’we leti lawuriwaka loko ma tirha eka indasitiri ya swa vutleketli etikweni. Nhlangano wa xikalatlhelo ku hoxa tihlo eka ntirho lowu wu ringanyetiwa ku va ehansi ka Holobye wa swa Vutleketli. D.  Swiendleko leswi swa ha taka 15.  Modlolo wo Hluvukisa Xifundza15.1.  Muchaviseki Phuresidente wa Rhiphabliki, Tatana Cyril Ramaphosa u ta simeka Modlolo wo Hluvukisa Xifundza wa vunharhu eka Xifundzatsongo xa Waterberg hi Ravumbirhi, 26 Hukuri 2019 eka Rivala ra Mitlangu ra Shongoane eLephalale, eLimpopo.15.2.  Ndhawu ya Waterberg i ndhawu yo humesa pulatinamu leyikulu kutlula hinkwato eka xifundzakulu, naswona ku ceriwa ka malahla na oyilimbisi ku tatisile xilaveko xa ximakiwa lexi tirhisiwaka ku endla gezi. Lephalale yi tlhela yi va kaya ra migingiriko yo hambanahambana ya swa vurimi.16. N’hweti yo Lemukisa Timfanelo ta Vutsoniwa16.1. Afrika-Dzonga yi tsundzuka N’hweti ya Vulemukisi bya Timfanelo ta Vutsoniwa leyi sunguleke hi 3 Hukuri leyi nga ta hela hi 3 N’wendzamhala 2019. Nkongomelo wa lembe leri: “Hi ri swin’we hi aka Afrika-Dzonga leyi katsaka Timfanelo ta Vutsoniwa”. 16.2. Mfumo wu humelerile eka ku nyika vuhlayiseki bya vaaki eka vanhu lava hanyaka na vutsoniwa na ku ya emahlweni wu kongoma eka minongonoko ya wona leyi rhangisaka emahlweni ku katsiwa ka swa vaaki na ikhonomi ka vanhu lava hanyaka na vutsoniwa. 17. Siku ra AIDS ra Misava17.1.  Xandla xa Phuresidente, Mabuza eka xiyimo xa yena tanihi Mutshamaxitulu wa Khansele ya Aids ya Afrika-Dzonga ya Rixaka u ta rhangela ku funghiwa ka Siku ra AiIDS ra Misava hi 1 N’wendzamhala 2019 eOrkney, eN’walungu-Vupeladyambu. Nkongomelo wa Siku ra AIDS ra Misava i: “Miganga yi tisa ku hambana”.17.2.  Siku ra AIDS ra Misava ra 2019 i xivandlanene xa matiko emisaveni hinkwayo ku langutisisa hilaha ma hoxeke xandla hakona hi ku hambanahambana ka wona eka ku lwisana na ku hangalaka ka HIV na AIDS. Nkongomelo wa lembe leri wu tekela enhlokweni ntirho wa nkoka lowu tlangiweke hi miganga na ku ya emahlweni na ku va na xiave eka ku angula eka HIV na AIDS.17.3.  Afrika-Dzonga a yi tiyimisele eka ntirho wa yona wo lwisana na mitungu ya HIV, AIDS na TB laha ku nga na ku humelela loku vonakaka loku katsaka ku humelela eka swa sayense ya vutshunguri bya HIV, na vanhu vo tala lava kumaka vutshunguri bya antirhethIrivhayirali.17.4.  Mfikelelo wa vutshunguri bya antirhethirivhayirali eka sekitara ya swa rihanyu ra mani na mani wu kurile kusukela eka 45 500 wa vavabyi hi 2004 kufika ehenhla ka 4.7 wa timiliyoni hi 2019. Leswi swi seketeriwa hi minongonoko ya ku cinca ka matikhomele leyi katsaka ku kamberiwa nkarhi na nkarhi, na ku tirhisa tikhondhomu ta vaxisati na vaxinuna ku hunguta mpimo wa ku tluletana mavabyi.E.  Swihungwana18.    NchaveleloKhabinete yi rhumele ku chavelela eka: ndyangu wa Vuhosi bya Maqhoza na vaakatiko hi ku angarhela eka ku hundza emisaveni ka Muchaviseki, Hosinkulu  Mpendulo Calvin Zwelonke Sigcawu.ndyangu na vanghana va muhaxi loyi a tokoteke swinene na murhangeri wa vutlharhi, Tatana Xolani Gwala. Phuresidente Ramaphosa u tivise Nkosi wa Ximfumo wa Xifundzankulu wo Hlawuleka wa Xiyenge xa 2 eka Tatana Gwala. U heleketiwile endlwini ya yena yo hetelela eImpendle, eKwaZulu-Natal hi Mugqivela, 9 Hukuri 2019. ndyangu na vanghana va khale Muofisirinkulu wa Vurhangerinkulu wa Ntlawa eka SABC, Tatana Solly Mokoetle.ndyangu na vanghana va n’wamabindzu, Tatana Allan Gray, loyi a nga sungula khampani yo lawula tinhundzu leyi nga na vito leri fanaka.ndyangu na vanghana va mutsari wa ndhuma wa muAfrika-Dzonga, mugingirikeli na muphati, Tatana Sandile Dikeni. ndyangu na vanghana va mutlangi, Tatana Andile Gumbi, loyi a ri na mitirho ya yena ya ndhuma swinene eka Isibaya na The Lion King. ndyangu na vanghana va khale ka muhaxi wa YoTV na xirho xa ntlawa wa vuyimbeleri wa Jozi, Tatana Luther Cohen.19. VuhoyozeriKhabinete yi yisa ku hoyozela eka:Holobye wa swa Vurimi, Antswiso wa Misava na Nhluvukiso wa Matikoxikaya, Thoko Didiza tanihi Mutshamaxitulu wa Komiti ya Xithekiniki yo Hlawuleka ya Yuniyoni ya Afrika loyi a hlawuriweke eka swa Vurimi na Nhluvukiso wa Matikoxikaya.MaAfrika-Dzonga hinkwawo lawa ma nga huma hi vunyingi ku amukela xipanu xa hina xa rugby lexi nga wina, Springboks kusukela eka Khapu ya Rugby ya Misava ya 2019 eJapan.Brad Binder loyi a nga hlula eka Moto2 Grand Prix eMalaysia. Hi n’wi navelela leswinene eka nguva leyi nga ta landzela loko a phikizana na xipanu xa Red Bull KTM Factory Racing team eka ntlawa wa MotoGP.Chad le Clos eka ku wina nsuku eka 100 na 200 wa timitara hi vumbirhi eka butterfly eka Khapu ya Misava to Hlambhela ya FINA eDoha, eQatar.Caitlin Rooskrantz ku va a fikelerile eka tiOlimpiki ta 2020 eJapan endzhaku kaloko a ve muAfrika-Dzonga wo sungula wu wina medlele ya nsuku eka World Artistic Gymnastics Championships ta 2019.Teddy Nzama, loyi a nga nyikiwa xidlodlo xa Starbucks Europe, Middle East na Afrika Barista Championship xa 2019 xa mphikizano wa matiko ya misava eLondon.Van’wamatsambu va Team SA lava va yimeleke tiko eka World Para Athletics Championships eDubai. Ntsengo wa timedali ta 11 laha timbirhi ta tona a ti ri ta nsuku. Anrune Weyers: 400 wa timitara ta Vavasati ta T47 (Nsuku), 200 wa timitara ta Vavasati ta T47 (Nsuku), 100 wa timitara ta Vavasati ta T47 (Buronzi); Ntando Mahlangu: 100 wa timitara ta Vavanuna ta T61 (Nsuku); Simone Kruger: Discus ya Vavasati ya F38 (Silivhere); Mpumelelo Mhlongo: 100 wa timitara ya Vavanuna ya T64 (Silivhere), Long Jump ya Vavanuna ya T64 (Buronzi); Charl Du Toit: 400 wa timitara ya T37 (Buronzi); Reinhardt  Hamman: Javelin Throw ya Vavanuna ya F38 (Buronzi); Anika Johanna Pretorius: Women's 100 wa timitara ya Vavasati ya  T13 (Buronzi); na Sheryl James: 400 wa timitara ya Vavasati ya  T37 (Buronzi).Luyolo Yiba, loyi a nga nyikiwa xidlodlo xa ku va muwini wa Nguva ya vu15 ya tiIdols Afrika-Dzonga.  20. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.21.   Khomixini ya Vukorhokeri bya Masocha:a.    Gqwethankulu Motlatjo Josephine Ralefatane;b.    Gqwethankulu Linda Mbana; nac.    Manana Salome Velma Mabilane. Swivutiso: Manana Phumla Williams – Muvulavuleri wo Khomela  wa Khabinete Riqingho:  083 501 0139"
Xitatimente xa Nhlengeletano ya Khabinete ya 13 N’wendzamhala 2019,17 Dec 2019,https://www.gov.za/speeches/statement-cabinet-meeting-13-december-2019-17-dec-2019-0000,https://www.gov.za/ts/speeches/xitatimente-xa-nhlengeletano-ya-khabinete-ya-13-n%E2%80%99wendzamhala-2019-17-dec-2019-0000,"Xitatimente hi mayelana na Nhlengeletano ya Ntolovelo ya Khabinete leyi khomiweke eUnion Buildings, ePitori hi Ravuntlhanu, 13 N’wendzamhala 2019A. Xiyimo xa Khabinete eka timhakakulu1. Eskom1.1. Khabinete yi seketela matshalatshala hinkwawo lama kongomisiweke eka ku endla leswaku ku va na ntiyisiso wa mphakelo wa gezi etikweni ra hina. Hi mayelana na mhaka leyi, Khabinete yi nyike Holobye wa Mabindzu ya Mfumo, Pravin Gordhan matimba ya ku kanerisana na Mutirhinkulu, Tatana Ruyter ku sungula mitirho ya yena na siku leri vekiweke ri nga se fika.1.2. Tatana de Ruyter swin’we na xipano xa yena xa vufambisi u ta tirhana hi xihatla na timhaka leti khumbaka mafumele, ku pfumaleka ka vufambisi bya timali xikan’we na ku tshamisekisa matirhelo ya Eskom.  Leswi swi katsa ku salela endzhaku lokukulu ka vuhlayisi bya nhlayo yo tala ya switichi swa gezi leswi nga swa khale na miako leyi nga akiwangiki kahle eka switichi swa gezi swa Medupi na Kusile.1.3. Xandla xa Phuresidente, David Mabuza u ta khoma Nhlengeletano ya Maqhinga lexyi pfuxiweke hi vuntshwa leyi nga ta katsa Holobye wa swa Timali, Tito Mboweni; Holobye wa Swicelwla na Eneji; Gwede Mantashe na Holobye Gordhan. Xipano lexi xi ta tirhana na mitlhontlho ya hina ya mphakelo wa eneji etikweni.1.4. Swipfuno leswi tirhisekaka ravumbirhi swi ta tlanga xiave xa nkoka eka mphakelo wa eneji ya hina ku seketela matshalatshala ya Eskom.2. Mponiso wa Mabindzu ya Vuhahisi bya Afrika-Dzonga (SAA)2.1. Vhiki leri ra ha ku hundzaka SAA ya ha ku vekiwa ehansi ka Mponiso wa Mabindzu. Khabinete ya tshemba leswaku mphalalo lowu wu ta pfuneta ku veka nakambe vuhahisi bya rixaka eka xiyimo xa ku va vandla leri tiyeke, leri kotaka ku phikizana leswaku hi ku famba ka nkarhi maAfrika-Dzonga hinkwavo va va na ntshembo na ku koka rinoko ra vatirhisani lava nga ta va mikavelo.2.2. Khabinete yi amukele ku thoriwa ka Mutirhi wa Mponiso wa Mabindzu Tatana Les Matuson kusuka eka Matuson Associates. U ta tirhisana na Vatirhisani va Vantima lava nga ta tivisiwa hi ku famba ka nkarhi.2.3. SAA yi ta kuma R2 wa tibiliyoni to tatisela ta mpfuneto wa swa timali kusuka eka mfumo ku hoxa xandla eka ku hungutiwa ka vatirhi eka vuhahisi. Tlhandlakambirhi,  valombisi va SAA mali lava nga kona sweswi va ta humesa R2 wa tibiliyoni to tatisela.2.4. Khabinete ya tshemba leswaku mphalalo lowu wu ta vuyisa vito lerinene ra vuhahisi na ku sivela ku wa loku nga ta va na nkucetelo wo biha eka vakhandziyi, vaphakeri na vatirhisani van’wana eka sekitara ya vuhahisi, ngopfungopfu na le ka vatirhi.2.5. Holobye Gordhan u ta vika ndzima hi mayelana na mphalalo wa MPoniso wa Mabindzu eka Khabinete nkarhi na nkarhi.3. Nkhukhulo3.1. Khabinete yi yisa ku chavelela eka vanhu lava nga siyiwa hi varhandziwa va vona hikokwalaho ka mikhukhulo leya ha ku va ka kona eka swiphemu swo hambanahambana swa tiko. Cabinet sends condolences to those who lost their loved ones as a result of the recent floods experienced in various parts of the country.3.2. Mfumo wu le ku hlanganiseni ka mphalalo lowu katsaka swiyengenyingi hi ku tirhisa Senthara ya Malawulelo ya Timhangu ya Rixaka ku angula eka ku ku onheteriwa loku loku vangiweke hi hi mikhukhulo leyi.3.3. Khabinete yi amukela nseketelo wa mihlangano yo hambanahambana eka ku nyika matshalatshala ya mphalalo ya xihatla. Ku susiwa ka vanhu kusuka eka miako na ku rhurhisiwa ka vanhu lava a va nga ri na tindhawu to tshama eka tiholo ta vaakitiko na tikereke ku kombise moya wa ntiyiso wa vumunhu. Khabinete yi rhamba vaaki ku yingiselo switsundzuxo na swiletelo hi mayelana na xiyimo xa maxelo yo biha.3.4. Mati ya yo khukhula lama khulukaka hi rivilo ma xungeta vutomi, naswona vachayeri na van’wamilenge va komberiwa ku va na vukheta swinene na ku papalata hi ku hetiseka ku tirhisa tindlela leti khukhuriweke.3.5. Vaaki lava tshamaka eka tindhawu leti nga khukhuriwaka ta milambu na madamu va tsundzuxiwa ku va na vukheta swinene na ku ya eka tindhawu leti hlayisekeke loko ku ri na xikombiso xa xihatla xa ndhambhi. U nga veki vutomi bya wena eka nxungeto hi ku hlambela emadan’wini na le milambyeni hi nkarhi wa timpfula letikulu.4. Nguva ya Makhisimusi4.1. Khabinete yi navelela maAfrika-Dzonga hinkwawo Nguva ya Makhisimusi leyi hlayisekeke na ku va leyi nga na ku humelela. Tanihi maAfrika-Dzonga, hi fanele ku ya emahlweni hi kombisa vumunhu eka maAfrika-Dzonga varikwerhu na vaendzi va hina hi nkarhi lowu wa ntsako.4.2. Khabinete yi kombela maAfrika-Dzonga hinkwavo ku xixima milawu ya le magondzweni loko va ri karhi va ya etindhawini ta tiholideyi na le ka nguva ya makhisimusi hinkwayo. Vutihlamuleri bya ku hunguta tinghozi emagondzweni byi le ka un’wana na un’wana wa hina. Matikhomelo lama nga na vutihlamuleri emagondzweni ma katsa ku nga nwi u tlhela u chayela, ku landzelela swipimelo swa rivilo, ku xixima vatirhi va patu van’wana ku katsa na van’wamilenge. A hi tirhisaneni ku hlayisa vutomi #LiveBeyondDezemba # Arrive Alive.4.3. “Mitirho ya Nguva ya Makhisimusi leyi Hlayisekeke” ya Mfumo se wu sungurile na Vukorhokeri bya Maphorisa ya Afrika-Dzonga (SAPS) hi ku hetiseka hi nkarhi lowu. Vaaki va hlohloteriwa ku tirhisa MySAPS mobile App, leyi yi nga yo sungula yo fana yi ri yoxe eka tikokulu ra Afrika.4.4. App leyintshwa yi pfumelela vaakatiko ku tihlanganisa na vatirhi lava vonaka ku landzeleriwa ka nawu hindlela leyi tirhaka kahle swinene hi ku nyika switsundzuxo hindlela ya xikalavito, ku kuma xitichi xa maphorisa xa le kusuhi na switirhisiwa na ku pfumelela muxanisiwa wa vugevenga ku rhumela swihungwana hi xihatla hi nkarhi wa xilamulelamhangu.4.5. Khabinete yi tlhela yi kombela vatswari na vahlayisi ku vona leswaku vana a va siyiwi va nga ri na munhu hi nkarhi lowu.4.6. Khabinete yi hlohlotela maAfrika-Dzonga ku teka Sho’t Left hi ku endzela tindhawu to koka rinoko na ku seketela swiendleko swa laha ndzeni ka tiko. Ku tirhisiwa ka vatirhi va tendzo lava titsariseke swi ta tiyisisa leswaku ku na vuhlayiseki na ku tlakusa mitokoto ya tendzo. Vuxokoxoko bya vamakombandlela va swa vupfhumba lava titsariseke byi nga kumeka eka tiwebusayiti ta Hofisi ya swa Vupfhumba ya Swifundzakulu to hambanahambana.5. Mivuyelo wa Xikambelo xa Xitifiketi xa le Henhla xa Rixaka (NCS) ya 20195.1. Khabinete yi khensa vadyondzisi, vadyondzi na vatswari eka ku tirhisana na mfumo ku vona leswaku ku na ku fikisiwa emakumu loku nga na ku humelela eka swikambelo swa NCS swa 2019. Mivuyelo yi ta tivisiwa nimadyambu ya 7 Sunguti 2019, naswona vadyondzi va ka matiriki va hlohloteriwa ku endzela webusayiti ya Ndzawulo ya Dyondzo ya Hansi (www.education.gov.za) kumbe ku titsarisela hi ku tirhisa SMS hi ku rhumela nomboro ya pasi na nomboro ya xikambelo eka 3658 ku kuma mivuyelo ya vona.          B. Swiboho swa Khabinete6. Rimba ro Lawula Mafurha lama Endliwaka hi leswi Hanyaka6.1. Khabinete yi pasise Rimba ro Lawula Mafurha lama Endliwaka hi leswi Hanyaka lama nga ta humelerisa matirhiselo ya Qhinga ra Tiindasitiri ta Mafurha lama Endliwaka hi leswi Hanyaka. Mafurha lama endliwaka hi leswi hanyaka ma tekeriwa enhlokweni ematikweni ya misava tanihi xo siva ku humesiwa ka khaboni kutsongo ka xihatla. Ma hlanganisa mafurha leswaku ku va na mafurha ya timinerali lama tirhisekaka ku endlela ku hunguta nthyakiso wo huma eka mafurha lama tirhisiwaka eka vutleketli.6.2. Rimba leri ri nyika tindhawu ta ntlhanu leti nga ta lawuriwa leti ku nga (1) Milawu ya mafurha ya michiniMilawu leyi yi hunguta nxungeto wa nongoloko wa mafurha lama endliwaka hi leswi hanyaka eka nsirhelelo wa swakudya. (2) Milawu ya mpfanganiso leyi bohaka ku tumbuluxa ntiyisiso wa xikoxo xa mafurha lama endliwaka hi leswi hanyaka. (3) Ndlela yo vuyisa mali leyi tirhisiweke ku pfanganisa mafurha lama endliwaka hi leswi hanyaka. (4) Ndlela yo pfuneta hi swa timali ya Mafurha lama Endliwaka hi leswi Hanyaka ku endela ku seketela van’wamapurasi lava tirhisaka mafurha lama endliwaka hi leswi hanyaka na nseketelo wa vaendli va mafurha lama endliwaka hi leswi hanyaka. (5) Tindlela to hlawula tiphurojeke ta mafurha lama endliwaka hi leswi hanyaka leti lavaka nseketelo wa swa timali. Tsalwa ra rimba ri nga fikeleriwa hi ku tirhisa webusayiti ya Ndzawulo ya Eneji: www.energy.gov.za.7. Khansele ya Vuhlayiseki ya Rixaka7.1. Khabinete yi pasise ku tumbuluxiwa hi vuntshwa ka Khansele ya Vuhlayiseki bya Rixaka ku hatlisisa vuhlanganisi bya mitirho leyi fambelanaka na vuhlayiseki bya tiko. Khansele yi ta va na vutihlamuleri bya ku pasisiwa ka Qhinga ra Vuhlayiseki bya Rixaka, swirhangana swa Vunhlori bya Rixaka swaa tiko na Mikumbetelo ya Vunhlori bya Rixaka.7.2. Khansele yi ta fambisiwa hi Phuresidente hi xiyimo xa yena tanihi Murhangerinkulu wa Masocha lama Hlomeke na Vuhlayiseki. Swirho leswin’wana swa khansele ku ta va Xandla xa Phuresidente, Mabuza; Holobye wa Vuhlayiseki bya Tiko, Ayanda Dlodlo; Holobye wa Timhaka ta Xikaya, Aaron Motsoaledi; Holobye wa Swa Vululami  na Vukorhokeri bya Makhotso, Tat Ronald Lamola; Holobye wa Maphorisa, Bheki Cele; Holobye wa swa Timali, Tito Mboweni na Holobye wa Mafumelo ya Ntirhisano na Timhaka ta Ndhavuko, Nkosazana Dlamini-Zuma.8. Phepha ra Swibumabumelo swa Mafumo eka Ndzawulo ya Timhaka ta Xikaya8.1. Khabinete yi pasise Phepha ra Swibumabumelo swa Mfumo eka Ndzawulo ya Timhaka ta Xikaya, xikan’we na qhinga ra levhele ya le henhla na kungu ra ku veka Ndzawulo ya Timhaka ta Xikaya tanihi mukotisi wa nkoka wa nhluvukiso wa ikhonomi na vuhlayiseki bya tiko.8.2. Phepha lera Swibumabumelo swa Mfumo ri simekiwe ehenhla ka masungulo ya pholisi ya mfumo wa ximanjhemanjhe na ku va wa xidijitali lowu hi yisaka ekusuhi na ku fikelela swikongomelo swa Mfumo wa xielekitironiki na Mabindzu ya xielekitironiki.9. Khabinete yi pasise swikombelo swa Ntwanano wa le Madrid hi mayelana na Ntsariso wa Matiko ya Misava wa Mifungho (1989) ePalamende leswaku wu ta pfumeleriwa.9.1. Ntwanano wa le Madrid wu khumba ku sirheleriwa ka mifungho ya mabindzu. Mifungho ya mabindzu yi aka ku tekeriwa enhlokweni ka burende na ku huma emahlweni eka mphikizano eka ku xavisa tinhundzu na vukorhokeri laha ndzeni ka tiko na le matikweni ya misava.9.2. Ku fikeleriwa ka Ntwanano wa le Madrid ku ta olovisa ku humelerisiwa ka Pholisi ya Nhundzu ya Vutumbuluxi (IP) ya tiko. Swi ta nyika mabindzu ya le Afrika-Dzonga, ngopfungopfu mabindzu lamatsongo xivandlanene xa ku tirhisa sisiteme ya IP ku xavisa tinhundzu na vukorhokeri bya vona ematikweni ya misava.10. Ejensi ya Swtimela swa ya Afrika-Dzonga (PRASA)10.1. Khabinete yi pasise n’okiso wa Bodo ya PRASA ya nkarhinyana na ku veka vandla leri ehansi ka vulawuri.10.2. Afrika-Dzonga yi dinga tindlela ta switimela leswi tshembekeke, swo ka swi nga durhi na ku famba hi nkarhi leswi swi tirhaka tanihi longo ra vutleketli bya mani na mani eka ku hlanganisa tindlela to hambana ta vutleketli. Mivuyelo leya ha ku humaka ya Oditara-Jenerala wa 2018/19 wu vike ku tsandzeka lokukulu ka mafambiselo eka PRASA, ku pfumaleka ka phurosese ya malawulelo ya timali leyi tirhaka kahle loku nga endla leswaku PRASA yi kuma Mbuyelo wa Oditi lowu Oditara yi nga Nyikiki Vonelo.10.3. Kufikela sweswi, Khabinete yi pasise ku thoriwa ka Mulawuri, Tatana Bongisizwe Mpondo, ku lawula timhaka ta vandla eka tin’hweti ta 12. Mphalalo lowu wu ta hoxa xandla eka ku vuyisa matirhelo lamanene eka PRASA.11. Ndzhurho wa Xidijitali wa Vuhaxi11.1. Khabinete yi hlamuseriwile hi vuenti hi xiyimo xa nongonoko wa Ndzhurho wa Xidijitali wa Vuhaxi hi mayelana na vuhlayisi bya dikhoda, vuhangalasi na vulawuri bya mangheniselo.11.2. Yi lemuke rimba ra mangheniselo ya xitoko xa tidikhoda leti vekiweke eka ndhawu yo hlayisa nhundzu ya Hofisi ya Poso ya Afrika-Dzonga. Khabinete yi pasise leswaku eka ku nghenisiwa ka tidikhoda leti nga sala, vanghenisi va ta thoriwa eka levhele ya masipala wa miganga. Modlolo wa mphakelo lowu cinciweke wu kongomise eka ku hatlisisa endlelo ra ku rhurha kusuka eka analogo ku ya eka xidijitali na ku humesiwa ka Xipekithiramu xa Laveko wa le Henhla.11.3. Khabinete yi tlhele yi pasisa ku thoriwa ka Tatana Newyear Niniva Ntuli tanihi Mulawuri na Munhu loyi a nga na vutihlamuleri eka Vukorhokeri bya Mani na mani na Ejensi ya Mfikelelo ya Afrika-Dzonga ku ringana tin’hweti ta 24.12. Xiviko xa Nkambisiso wa Malembe ya 25 xa ku Nyikiwa Matimba ka Vavasati na Ndzingano wa Rimbewu eAfrika-Dzonga: 1994-201912.1. Khabinete yi pasise xiviko lexi nga ta tirha tanihi Mbuyiselo wa Tiko wa Ntwanano wa le Beijing na Pulatifomo ya Matirhelo (Beijing +25) ya Matiko ya Misava (UN). Khomixini ya UN ya Xiyimo xa Vavasati yi kunguhate ku endla anivhesari ya vu25 ya Ntwanano wa le Beijing na Pulatifomo ya Matirhelo hi Nyenyankulu 2020. Afrika-Dzonga i musayini wa Ntwanano wa le Beijing.12.2. Xiviko xi veka erivaleni ku humelela eka swiyenge swo hambanahambana hi mayelana na ku nyikiwa matimba eka vavasati na ku ringeta ku hunguta vangwa ra ku pfumala ku ringana hi rimbewu. Hambileswi yi tiyisisaka leswaku Afrika-Dzonga yi na milawu leyi angulaka eka swa rimbewu loku nga na vuxokoxoko byo tala na ku nghenelela ka pholisi ku lwisana na ku tekela rimbewu ro karhi ehansi, mitlhontlho ya ku cinca ku pfumala ku ringana ka rimbewu loku nga na matimu na ku ololoxa mitolovelo ya leswaku vavanuna i tinhloko ta mindyangu loku nga heriki na mboyamelotlhelorin’we swi tshama swa ha ri kona.13. Madzolonga Lama Simekiweke eka Rimbewu (GBV) na Kungu ra Matirhelo ra ku Dlayeteriwa ka Vaxisati ra Rixaka (HSP) (2020 – 2030)13.1. Khabinete yi hlamuseriwe hi vuenti hi mayelana na NSP 2020-2030 leyi nyikaka pholisi ya matirhelo ya tisekitaranyingi leri khomaneke na rimba ra nongonoko ku vona leswaku kun a ku angula eka GBV ka tiko hinkwaro loku hlanganisiweke hi mfumo na tiko hinkwaro. Khabinete yi pasise leswaku minongonoko hinkwayo leyi pfuniwaka hi timali ta kungu yi fanele ku tirhisiwa hi tindzawulo leti khumbekaka to hambanahambana.13.2. Hambiswiritano, Khabinete yi lerise leswaku ku tirhisa ntirho wun’wana eka ku olovisa matirhelo ya nhlangano lama ringanyetiweke na ku hlanganisiwa ka ntirho lowu. Vaholobye lava landzelaka va lerisiwile ku endla ntirho wo tatisela hi mukhuva wolowo: Holobye wa Nhluvukiso wa Vaaki, Lindiwe Zulu; Holobye wa Vululami na Vukorhokeri bya Makhotso, Ronald Lamula; Holobye wa Maphorisa, Bheki Cele; Holobye wa Vaxisati, Vantshwa na Vatsoniwa, Nkoana-Mashabane va ta hlangana na ntlawa lowu.14. Swibumabumelo swa Phanele yo Tsundzuxa leyi rhangeriweke hi Phuresidente hi mayelana na Antswiso wa Misava na Vurimi14.1. Hi siku ra 24 Mawuwani 2019, Khabinete yi amukele Xiviko xa Phanele yo Tsundzuxa leyi rhangeriweke hi Phuresidente hi mayelana na Antswiso wa Misava na Vurimi leyi a yi fambisiwa hi Dokodela Vuyokazi Mahlati leyi nga ta na swibumabumelo swa 73. Hi ku tirhisa Komiti ya Tindzawulo to Hambana ya Antswiso wa Misava leyi a yi rhangeriwe hi Xandla xa Presidente, Mabuza, tindzawulo hinkwato leti khumbekaka ti komberiwile ku hlaya swibumabumelo leswi fambelanaka na tiphotifoliyo ta tona na ku angula hindlela leyi faneleke.14.2. Khabinete se yi amukerile na ku seketela 60 wa swibumabumelo leswi. I kaye wa swona ntsena leswi nga pasisiwangiki, naswona swinharhu swi tekeriwile enhlokweni. Tindzawulo to hambanahambana ti ta nyika vuxokoxoko hi vuenti eka swiyenge leswi tekeriweke enhlokweni naswona a swi nga pasisiwangi.15. Phurojeke yo Antswisa Magondzokulu ya le Gauteng (GFIP)15.1. Khabinete yi tekele enhlokweni xiviko xa GFIP (magondzo yo theleriwa) xa Xipano xa Ntirho lexi rhangeriweke hi Holobye wa swa Vutleketli, Fikile Mbalula. Xiboho xo hetelela hi mayelana na swibumabumelo swa wona tanihilaha swi nga kona eka xiviko swi ta endliwa swi tiveka eka Lembe Lerintshwa.16. Pholisi ya ku Hlawuriwa ka Vavuyeriwa na Avelo wa Misava16.1. Khabinete yi pasise ku hangalasiwa ka pholisi leswaku vaaki va nyika mavoneloo. Pholisi yi lulamisela endlelo leri tshembekeke na ku va erivaleni eka avelo wa misava na ku hlawuriwa ka vavuyeriwa.16.2. Xa nkoka swinene, yi tirhana na ku pfumala ku ringana eka avelo na mfikelelo wa misava na ku pfumaleka ka tindlela to pfuneta vaaki lava nga evuswetini na vatshami va le migangeni ku fikelela misava loko ku tshuka ku va na timhangu ta ntumbuluko na swiyimo swa xilamulelamhangu swin’wana.C. Milawumbisi17. Khabinete yi pasise ku hangalasiwa ka Nawumbisi wa Vukorhokeri byo Seketela Vaxanisiwa wa 2019 leswaku vaaki va nyika mavonelo. Nawumbisi lowu wu lulamisela endlelo ro phalala ra swiyengenyingi eka swilaveko swa vaxanisiwa va vugevenga na madzolonga. Hi ku tirhisa Nawumbisi lowu, migingiriko na vukorhokeri hi tindzawulo to hambanahambana ta Ntlawa wa Vululami, NSivelo wa Vugevenga na Vuhlayiseki ti ta hlanganisiwa hi ndlela yo antswa tanihi xiphemu xa mpfuneto wun’we. Khabinete yi tlhele yi pasisa Pholisi yo Korhokela Vaxanisiwa ya 2019.18. Khabinete yi tlhele yi pasisa Nawumbisi wa Vatirhi va Vukorhokeri bya Vaaki wa 2019 lowu nga ta gazetiwa leswaku vaaki va nyika mavonelo. Nawumbisi wu antswisiwile ku ndlandlamuxa nawu wa vatirhi va vukorhokeri bya vaaki hi ku tekela enhlokweni leswaku ku tilevhele ta xiphurofexinali na to pfuneta. Nawumbisi lowu loko se wu ta va wu pasisiwile wu va nawu, wu ta herisa Nawu wa Xiphurofexinali wa Vukorhokeri bya Vaaki wa 1978 (Nawu wa 110 wa 1978) wa nkarhi wa sweswi. Ndzawulo ya Nhluvukiso wa Vaaki endzhaku ka nkarhi yi ta hlamusela hi vuenti milawumbisi leyimbirhi leyi ringanyetiweke.19. Khabinete yi pasise swibumabumelo swa Nawumbisi wa ku Tlherisiwa ka Misava wa 2019 leswaku vaaki va nyika mavonelo. Nawumbisi lowu wu antswisiwile hi mavonelo yo huma eka ku tihlanganisa vaaki loku anameke na ku suka eka mihlangano yo hambanahambana. Loko se wu pasisiwile wu va nawu, Nawumbisi lowu wu ta nyika maendlelo yo fana lawa ma faneleke ku landzeleriwa loko ku vuyerisiwa misava. Wu nyika rimba ra nawu leswaku tindzawulo ta mfumo na swiyenge swin’wana swa mfumo eka swiphemu swinharhu swa mfumo ku tirhisa maendlelo yo fana yo tlherisa misava na swimakiwankulu swin’wana.20. Khabinete yi pasise ku hangalasiwa ka Nawumbisi wa Nhluvukisa wa Swipfuno swa Oyilisimbisi wa mpfampfarhuto leswaku vaaki va nyika mavonelo. Nawumbisi lowu wu lava ku tumbuluxa mbangu lowu nga ta tlakusa vuvekisi eka sekithara ya oyilimbisili eka xiphemu xa le henhla. Wu nyika ndzetelo hi mayelana na migingiriko yo valanga no humesa leyi nga ta hoxa xandla eka ku kurisa ikhonomi na ku cinca. Nawumbisi lowu wu ta tlhela wu lulamisela hi le tlhelo nawu wa swipfuno swa oyilimbisi. Wu tumbuluxa Ejensi ya Oyilimbisi ya Afrika-Dzonga leyi nga ta endla swibumabumelo eka Holobye wa Swipfuno swa Swicelwa na Eneji.21. Khabinete yi pasise ku hangalasiwa ka Nawumbisi wo Cinca Matimba yo Lawula Timali na Mitirho wa ka Masipala leswaku vaaki va nyika mavonelo.  Nawumbisi lowu wu cinca Nawu wo Lawula Timali na Mitirho wa ka Masipala wa 2007 (Nawu wa 12 wa 2007). Wu lawula matimba ya timasipala ku hakerisa xibalo xa nhluvukiso hi mayelana na swikombelo swa nhluvukiso leswi yisiweke eka tona. Tihakelo ta nhluvukiso hi swin’wana swa switirho leswi timasipala ti nga swi tirhisaka ku hakelela nhluvukiso wa swimakiwakulu swa tona. Leswi swi pfuneta timasipala ku tirha mitirho ya tona yo nyika vukorhokeri bya swimakiwankulu leswi hlayisiwaka no tirha kahle ku kurisa ikhonomi.22. Khabinete yi pasise ku yisiwa ePalamende ka Nawumbisi wo Cinca Phurofexini ya Oditi. Nawumbisi lowu wu cinca Nawu wa Tiphurofexini ta Oditi wa 2005 (Nawu wa 26 wa 2005). Nawumbisi lowu wu ringanyeta leswaku Bodo yo Lawula leyi Tiyimeleke ya Tioditara yi nyikiwa matimba ku sindzisa munhu un’wana na un’wana loyi a nga na vuxokoxoko byihi kumbe byihi lebyi lavekaka ku hetisa vulavisisi bya matikhomelo yo biha ya tioditara. Ku cinca ku tlhela ku nyika Holobye wa swa Timali ku boha ntsengo wa le henhla lowu nga hakerisiwaka oditara loyi a nga voniwa nandzu endzhaku ka ntshamo wo tshinya.D. Swiendleko leswa ha taka23. Xirhambo xa ku nghenelela eka Masagwadi ya Swihangalasamahungu ya Matiko ya Nhluvukiso wa le Dzongeni wa Afrika (SADC)23.1. Swihangalasamahungu swa le Afrika-Dzonga swa rhambiwa ku yisa ku nghenelela ka swona eka Masagwadi ya Vuhangalasamahungu bya SADC bya 2020 ku nga se hundza ti 28 Nyenyanyana 2020. Vatekamahungu lava va navelaka ku nghenelela mphikizano va nga fikelela vuxokoxoko byo tala ku suka eka www.sadc.int na www.gcis.gov.za.E. Swihungwana24. VuhoyozeriKhabinete yi yisa vuhoyozeri eka:24.1. N’wambhuri wa Afrika-Dzonga Zozibini Tunzi eka ku va a ve N’wambhuri wa Matiko ya Misava wa 2019 eAtlanta, eUSA.24.2. Vhengele ra Swakudya ra Mosaic loko ri ta va ri vuriwe vhengele ra swakudya leri nga eka xiyimo xa le henhlahenhla eka Masagwadi ya Vhengele ra Swakudya ra La Liste ra Matiko ya Misava ya lembe na lembe eParis, eFurwa.24.3. Maphorisa ya 4 971 lamantshwa ma thwase hi Ravuntlhanu, 13 N’wendzamhala 2019 etikholichi ta maphorisa. Maphorisa lawa ma ha ku thwasaka ma ta khatsiwa eka swiyimo swa SAPS ku antswisa vuhlayiseki bya vaakatiko.24.4.  Holobyenkulu wa United Kingdom (UK), Boris Johnson na vandla ra yena ra Conservative Party eka ku wina Nhlawulo wa Mani na Mani wa le UK wa 2019 na ku langutela ku tiyisisa vuxaka exikarhi ka matiko lamambirhi hi nkarhi wa yena wo fuma.24.5. Amajita (xipano xa bolo ya milenge xa rixaka va le hansi ka 20 xa Afrika-Dzonga) eka ku hlula ka vona eka ntlangu na Zambia na ku va eka xiyimo xa vumbirhi eka Khapu ya U20 ya COSAFA.F. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1. Khansele yo Hlukisa Timhaka ta Ku Thoriwa ka Vatirhi ya Afrika-Dzonga:a. Qgwethankulu Richard Sizani (Khomixini yo Korhokela Mfumo);b. Manana Phindile Mkwanazi (Xikolo xa Mfumo xa Rixaka);c.  Manana Riefdah Ajam (Federexini ya Tiyuniyoni ta Afrika-Dzonga);d. Tatana Narius Moloto (Khansele ya Tiyuniyoni to Yimela Vatirhi ya Rixaka);e. Tatana Bheki Ntshalintshali (Khongirese ya Tiyuniyoni to Yimela Vatirhi ya Afrika-Dzonga);f. Dokodela Octavia Mkhabela ( U le mphencenini);g. Dokodela Chris Nhlapo (Yunivhesiti ya Thekinoloji ya Cape Peninsula);|h. Dokodela Dudu Mkhize (Vantshwa va le Afrika-Dzonga eka Vunjhiniyere);i. Tatana Sanele Mlotshwa (Nhlangano wa Tinhloko ta Tikholichi  ta Afrika-Dzonga);j. Tatana Thulani Dlamini (Khansele yo Lavisisa swa Sayense na Tindasitiri);k. Dokodela Glenda Kruss (Khansele yo Lavisisa Tisayense ta Vanhu);l. Tatana Joe Samuels (Nhlangano wa Mithwaso wa Afrika-Dzonga);m. Tatana Bruno Peter Nkosi Druchen (Federexini ya Madzingandleve ya Afrika-Dzonga);n. Tatana Sifiso John Mtsweni (Ejensi yo Hluvukisa Vantshwa va Rixaka);o. Dokodela Jeremia Gule (Nhlangano wa Vulawuri bya Vanhu);p. Manana Busisiwe Mavuso (Vurhangeri bya Mabindzu bya Afrika-Dzonga);q. Tatana Mustak Ally (Khansele ya Swicelwa ya Afrika-Dzonga);r. Tatana Dumisani Mphafa (Khansele ya Mabindzu ya Vantima);s. Phurofesa Sibongile Muthwa (Tiyunivhesiti ta Afrika-Dzonga);t. Manana Sesi Nombulelo Nxesi (Foramu ya Sekitara ya Dyondzo na Vuleteri);u. Dokodela Randall Carolissen (Xikimu xo Phuneta Swichudeni hi swa Timali xa Rixaka);v. Manana Yvonne Pelle (Sekithara yo Yisa Dyondzo na Vuleteri Emahlweni);w. Tatana Christo van der Rheede (AgriSA);x. Tatana Michael Peter (Swihlahla swa Afrika-Dzonga);y. Manana Sithembiso Dlamini (Vupfhumba bya Afrika-Dzonga); naz. Tatana Gerhard Hattingh (Nhlangano wa Swintshuxo swa Mabindzu ya Vumaki).2. Bodo ya Nkwama wa Tinghozi ta le Magondzweni.3. Manana Nompumelelo (Mpumi) Mpofu tanihi Mufambisi wo Lawula wa Khamphani ya Switichi swa Swihahampfhuka ya Afrika-Dzonga.Swivutiso: Manana Phumla Williams – Muvulavuleri wo Khomela  wa Khabinete Riqingho:  083 501 0139"
Xitatimente hi mayelana na nhlengeletano ya Khabinete 12 Nyenyanyana 2020 ,18 Feb 2020,https://www.gov.za/speeches/statement-cabinet-meeting-12-february-2020-18-feb-2020-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-12-nyenyanyana-2020-18-feb-2020-0000,"Xitatimente hi mayelana na Nhlengeletano ya Khabinete leyi khomiweke hi Ravunharhu, 12 Nyenyanyana 2020 ePalamende, eTuynhuis eKapaA   Xiyimo xa Khabinete eka Timhakakulu1.  Mbulavulo wa Phuresidente hi Xiyimo xa Rixaka (SoNA) wa 20201.1. Khabinete yi amukela SoNA ya 2020 leyi nyikiweke hi Phuresidente Cyril Ramaphosa eka Ntshamo wa Nhlanganelo wa tiyindlu timbirhi ePalamende, eKapa hi Ravumune, 13 Nyenyanyana 2020. Mbulavulo wu nyikiwile endzhaku ka anivhesari ya vu30 ya ku tshunxiwa ka Tatana wa Rixaka, Tatana Madiba loyi a humesiweke ekhotsweni ra Victor Verster hi siku ra 11 Nyenyanyana 1990.1.2. SoNA ya Phuresidente Ramaphosa ya 2020 yi nyike Nongonoko wa Matirhelo (PoA) wa mfumo lowu koxometaka lowu wu nga ta lava ku tlakusa ikhonomi ya tiko leyi nga tshamangiki kahle hi ku lulamisa swilo swa nkoka swa ikhonomi.1.3.  Tin’hweti tingaritingani leti nga ta landzela ti ta vona matirhiselo ya magoza lawa ma nga ta cinca swinene ndlela ya vuendli na maxavelo ya eneji etikweni.1.4. Phuresidente u kombise makungu ya ku hlohlotela vumaki bya laha ndzeni ka tiko lebyi nga ta nyika matimba eka mabindzu lamatsongo, na ya le xikarhi na lamatsongo swinene (tiSMME). Swimakiwakulu swa kutlula 1 000 leswi endliweke laha ndzeni ka tiko swi ta xaviwa hi ku tirhisa tiSMME leti. Mapfhumba lawa ma ta va xiphemu xa tindlela ta maendlelo lamantshwa ta ku seketela vun’wamabindzu bya vantshwa na vutitirhi. 1.5.  Tikhamphasi ta tikholichi ta Dyondzo na Vuleteri bya Xithekiniki na Mitirho ya Mavoko (TVET) letintshwa leti ti nga ta akiwa lembe leri ti ta pfuneta eka ku hunguta vangwa exikarhi ka ku nga tirhi ka vantshwa na swikili. Vukorhokeri bya ku Thoriwa ka Vantshwa, xikan’we na tikholichi ta TVET na sekitara leyi nga riki ya mfumo, byi ta tiyisisa leswaku vadyondzi vo tala va kuma ntokoto wa le ntirhweni lowu khomekaka tanihi xiphemu xa vuleteri bya vona.1.6. Khabinete yi tlhele yi amukela ku tivisiwa ka ku simekiwa ka pulatifomo ya SheTradesZA leyi nga ta pfuneta mabindzu lama nga ehansi ka vun’wini bya vavasati ku nghenelela eka migingiriko yo tatisa nkoka na timakete.1.7. Modlolo wo Hluvukisa Swifundzatsongo lowu ringetiweke eka lembe leri nga hundza eka dyidorobakulu dyin’we na timasipala ta swifundzatsongo timbirhi wu ta yisiwa eka swifundzatsongo na madyidorobakulu hinkwawo lembe leri. Leswi swi ta humelerisa modlolo wa ku nyikiwa ka vukorhokeri hinkwawo lowu wu katsaka kungu rin’we leri seketeriwaka hi swiyenge swa mfumo swinharhu hinkwaswo. 1.8.  Mbulavulo wa Phuresidente wu hi hlohlotele hinkwerhu leswaku hi va na vun’we na ku ya emahlweni hi hlula mitlhontlho ya hina na ku aka xidemokirasi xa Afrika-Dzonga. Khabinete yi rhamba tisekitara hinkwato ta rixaka ku tirhisana na mfumo eka ku tirhisa PoA ya mfumo. 1.9.  Hi nkarhi wa minjhekajekisano ePalamende vhiki leri, swirho swa Vurhangerinkulu swi ta ya emahlweni swi tlhantlha PoA leyi nga ta tirhisiwa eka lembeximali leri na kutlula.2. Samiti ya Yuniyoni ya Afrika (AU)2.1. Khabinete yi hoyozela Phuresidente Ramaphosa eka ku va a sungule vutshamaxitulu bya AU hi ku yimela Afrika-Dzonga. Phuresidente u ta tirhisa xiave xa yena ku yisa emahlweni ku rhula na ntshamiseko, mafumelo lamanene, ndzingano wa rimbewu na ku nyikiwa ka vavasati matimba ku kurisa ikhonomi ya Afrika. Loko lembe ri ya eku heleni Ntwanano wa Ndhawu ya Mabindzu ya Nkaswipimelo wa Tikonkulu ra Afrika (AfCFTA) wu ta tlhela wu sungula ku tirha.2.2. Ntwanano lowu wu hlangana wu va makete yin’we eka tinxaka ta 54 ta kwalomu ka 1,2 wa tibiliyoni ta vanhu leti nga na swimakiwa hinkwaswo swa tiko swa kutlula US$3 wa tithiriliyoni. Tanihi mutshamaxitulu, Afrika-Dzonga yi ta rhurhela samiti yo hetisisa ntwanano wa AfCFTA wa matirhelo.2.3. Afrika-Dzonga yi ta tlhela yi tirhela leswaku ku va na Afrika leyi nga na ntshamiseko na ku rhula ehansi ka nkongomelo wa: “Ku Miyetiwa Swibalesa: Ku Tumbuluxiwa Swipimelo leswi Faneleke swa Nhluvukiso wa Afrika”. 2.4. Khabinete yi tlhela yi amukela ku pfuxetiwa hi vutshwa ka Ajenda ya Vutsendzeleki bya maAfrika. Vukulu bya Vutsendzeleki bya maAfrika, na swikili na swipfuno leswi byi nga na swona, byi endla ku va na tindlela to burisana leti tirhaka kahle ku tirhisa vuswikoti lebyi ku antswisa nhluvukiso wa tikonkulu leri.3. Rendzo ra Jarimani ra Ximfumo3.1. Khabinete yi amukela mbuyelo wa Rendzo ra Ximfumo ra Chanselara wa Jarimani, Angela Merkel, leri nga tiyisisa vuxaka exikarhi ka matiko lamambirhi. Chanselara Merkel u endzele Afrika-Dzonga hi ku rhambiwa hi Phuresidente Ramaphosa kusukela 5 kufikela 7 Nyenyanyana 2020. 3.2. Afrika-Dzonga yi tirhise xivandlanene ku avelana swivandlanene swa vuvekisi leswotala leswi nga kona eitkweni. Leswi swi endliwile hi nkarhi wa Foramu ya swa Mabindzu leyi vumbiweke hi varhangeri va Afrika-Dzonga na vurhumiwa bya mabindzu havumbirhi lebyi heleketeke Chanselara Merkel. Tanihi un’wana wa vavekisi lavakulu swinene eAfrika-Dzonga, Jarimani yi na tikhampani to tlula 600 etikweni ra ka hina. 4. Nhlengeletano ya ku Khomana ka Vaakatiko hi mayelana na ku Khomana ka Vaakatiko na ku Aka Rixaka4.1. Ehansi ka vurhangeri bya Ndzawulo ya swa Mitlangu, Vutshila na Mfuwo – xikan’we na Hofisi ya Phuresidente na vakhomaxiavekulu van’wana – mabindzu, mfumo, vatirhi na vaakatiko va twanane ku tirhisana ku aka tiko leri khomaneke na ku yisa emahlweni tshunxeko, ku rhula na nsirhelelo xikan’we na ku xiximiwa ka timfanelo ta ximunhu hinkwato.4.2. Ntwanano wa vaaki wu yisa emahlweni Kungu ra Nhluvukiso ra Rixaka, leri seketelaka xidingo xa ntirhisano eka ku kurisa Afrika-Dzonga loko ku ri karhi ku langutiwa ku avana ka vaakatiko ka kusuka eka mikarhi leyi nga hundza erixakeni etikweni hinkwaro, ngopfungopfu hi ku ya hi rixakanghohe, loku ka ha riki kona ninamuntlha.5. Khoronavhayirasi5.1. Khabinete yi tiyisisa nakambe leswaku miako ya swa rihanyu swa tiko swi tilulamisele swinene ku tirhana na mhangu yihi kumbe yihi ya Khoronavhayirasi. A ku na swiviko kumbe timhangu leti ehleketeleriwaka ta xitsongwatsongwana lexi, naswona Khabinete yi tiyisisa xihunguwana xa Holobye wa swa Rihanyu, Dokodela Zweli Mkhize, xa leswaku magoza hinkwawo ma vekiwile ku sivela mitluletavuvabyi yihi kumbe yihi etikweni. 5.2. Tindhawu hinkwato ta ka hina ta ku nghena etikweni ti tilulamiserile swinene, naswona tiphurofexinali ta swa rihanyu ti le ku kambeleni ka ku hisa ka miri eka vanhu lava endzelaka matiko ya misava hinkwavo. Ku tatisela kwalaho, Afrika-Dzonga yi tumbuluxile na ku hangalasa swiletelo swa xitlilinikali na tinhlamuselo ta timhangu eka madokodela na vaongori eka havumbirhi bya tisekitara ta mfumo na leti nga ri ta mfumo.5.3. Swifundzakulu hinkwaswo swi tumbuluxile mitlawa swa angulo swa ntungu, naswona swi tilulamiserile swinene ku thumba na ku lawula timhangu leti nga tshukaka ti humelela etikweni. Swibedhlele swo hlayanyana swi hlawuriwile etikweni hinkwaro tanihi tisenthara to khetela etlhelo na ku tshungula munhu wihi kumbe wihi loyi a nga tshukaka a nga ha vaka a khomiwile hi Khoronavhayirasi.5.4. Hi ku tirhisa Embasi ya hina ya le Chayina, hi swi le ku vekeni xiyimo tihlo swinene, naswona ha tshemba leswaku hi lunghekile ku rhurhisa swichudeni na vaakatiko van’wana va maAfrika-Dzonga lava sweswi va nga le Wuhan, eChayina loko xidingo xi tshuka xi tumbuluka. A. Swiboho swa Khabinete6. Ntwanano wa le Amity na Ntirhisano eDzongavuxa wa Asia (TAC)6.1. Khabinete yi pasise vuxirho bya Afrika-Dzonga bya le ka TAC lebyi nga yisiwa ePalamende leswaku byi pfumeleriwa ximfumo. Nhlangano wa Tinxaka ta le Dzongavuxa wa Asia (ASEAN) wu vumbiwa hi swin’wana swa swifundza leswi kulaka hi xihatla na ku hlamarisa emisaveni. Vuxirho bya TAC byi ta nyika mabindzu ya le Afrika-Dzonga xivandlanene xa ku fikelela xifundza xolexo, na matiko ya ASEAN ku fikelela timakete ta xifundza ta le Afrika-Dzonga na ta le ka Muganga wa Nhluvukiso wa le Dzongeni wa Afrika.7.  Ntirhisano wa Matiko ya Misava wa Vun’we bya Tinxaka (UN) bya Thekinoloji eka Simphoziyamu ya ku Tisa ku Rhula ya vu6 7.1. Khabinete yi pasise leswaku Afrika-Dzonga yi rhurhela Vutirhisani bya Matiko ya Misava bya Nhlangano wa Tinxaka (UN) bya Thekinoloji eka Simphoziyamu ya ku Tisa ku Rhula ya vu6 kusukela 23 kufikela 26 Khotavuxika 2020. Hambileswi matiko yo hambanahambana ma nga rhurhela xiendleko lexi eka nkarhi lowu nga hundza, ku ta va rosungula ku va yi rhurheriwa eAfrika.  7.2. Simphoziyamu yi hoxa xandla eka ku antswisa tikokulu eka ku sivela mitlimbo, ku tisa ku rhula, nsirhelelo na ku akiwa hi vuntshwa na nhluvukiso endzhaku ka mitlimbo. Nkongomiso wa lembe leri wu ta va ku kuma switshunxo hi ku tlakusa ka matirhiselo ya tithekinoloji na minongoti ya ximanjhemanjhe eka mitirhokulu ya le vanhwini leyi rhangeriweke hi UN. Hi nkarhi wa simphoziyamu leyi, Afrika-Dzonga yi ta kota ku kondletela swimakiwa swa yona swa thekinoloji leswi endliweke endzeni ka tiko na vuswikoti bya indasitiri yo sirhelela bya tiko.B. Milawumbisi8.  Nawumbisi wa Maxavelo ya Tinhundzu na Vukorhokeri wa Mfumo8.1. Khabinete yi pasise ku hangalasiwa ka Nawumbisi wa Maxavelo ya Tinhundzu na Vukorhokeri wa Mfumo leswaku vaakatiko va nyika mavonelo. Loko wu ta va wu pasisiwile tanihi nawu, Nawumbisi wu ta herisa Nawu wa Rimba ra Pholisi ya Maxavelo ya hi Ntsakelo, 2000 (Nawu wa 5 wa 2000) na ku hundzuluxamilawu leyi fambelanaka na maxavelo yin’wana. 8.2. Nawumbisi lowu wu ringanyeta rimba ro lawula rin’we ra maxavelo ya mfumo. Wu tumbuluxa vulawuri bya maxavelo ku lawula na ku kondletela Xiyenge xa 217 xa Vumbiwa ra Rhiphabuliki ya Afrika-Dzonga ra 1996 eka mfumo.  Wu lulamisela nawu lowu cincekaka swinene wa maqhinga ya maxavelo ya ntsakelo eka ku seketela swikongomelo swa vaaki na ikhonomi swa mfumo. 9. Nawumbisi wo Hundzuluxa wa Ndzingano wa Matholelo wa 20209.1. Khabinete yi pasise ku andlariwa ka Nawumbisi wo Hundzuluxa wa Ndzingano wa Matholelo wa 2020 ePalamende.  Nawumbisi lowu wu ta nyika Holobye wa Matholelo na Vatirhi matimba hi ku tirhisana na vakhomaxiave va le ka sekitara ku ta na swilaveko leswi pfunetaka leswaku ku tumbuluxiwa tithagete leti nga hlayeriwaka ta Ndzingano wa Matholelo leti kongomaneke na sekitara leyi. Wu tlhela wu hunguta ndzhwalo wo lawula eka vathori lava ha kasaka. Nawumbisi lowu wu kondletela xivandlanene xo ringana na makhomelo lamanene eka matholelo hi ku herisiwa ka xihlawuhlawu lexi nga riki lexinene.10. Nawumbisi wo Hundzuluxa wa Antswiso wa Timfanelo ta Vun’wini bya Misava 10.1 Khabinete yi pasise ku hangalasiwa ka Nawumbisi wo Hundzuluxa wa Antswiso wa Timfanelo ta Vun’wini bya Misava leswaku vaakatiko va nyika mavonelo. Nawumbisi wu lulamisela endlelo leri pfumeleriwaka hi Vumbiwa ra ku bohiwa ka timfanelo ta vun’wini na ku tshama eka misava ku ololoxa ku nga amukeleki hi ku ya hi vumbiwa ka swiyenge swimbirhi swa Nawu wa Antswiso wa Timfanelo ta Vun’wini bya Misava wa 1991 (Nawu wa 112 wa 1991). Ndzulamiselo lowu nga kona sweswi wu hlawula vavasati eka ku hundzuluxiwa ka timfanelo ta ntirhiso wa misava ti va ta vun’wini.10.2. Nawumbisi lowu wu tlhela wu vona leswaku wu tirhisiwa etikweni hinkwaro laha khale ka wona a wu nga tirhi eka khale ka “matikoxikaya lama tiyimelaka” ya Bophutatswana, Ciskei, Transkei na Venda. 11. Nawumbisi wa ku Tleketliwa ka Nhundzu eLwandle hi Vabindzurisinkulu wa 202011.1. Khabinete yi pasise ku hangalasiwa ka Nawumbisi wa ku Tleketliwa ka Nhundzu eLwandle hi Vabindzurisinkulu wa 2020 leswaku vaakatiko va nyika mavonelo. Nawumbisi lowu wu lava ku humelerisa xivono xa mfumo ku pfuxeta sekitara yo tleketla hi ku tirhisa lwandle na ku antswisa ku hoxa xandla ka yona eka ku kula na ku cinca ka ikhonomi loku hetisekeke. Wu fambelanisa milulamiselo yo rhwala nhundzu elwandle swa Pholisi yo Tleketla Nhundzu eLwandle yo Angarhela leyi nga pasisiwa hi Khabinete hi 2017. Loko wu pasisiwile leswaku wu va nawu, Nawumbisi lowu wu ta herisa milawu ya swa malwandle leyi fambelanaka yo hlayanyana. 12.  Nawumbisi wa Vuhlayiseki bya le Swiporweni wa 2020 12.1. Khabinete yi pasise ku yisiwa ka Nawumbisi wa Vuhlayiseki bya le Swiporweni wa 2020 ePalamende. Nawumbisi lowu wu lava ku tiyisisa vuhlayiseki bya swiporo swa hina na ku vona leswaku xiporo xi va ndlela leyi kokaka rinoko ya vutleketli leyi nga ta tlhela yi hoxa xandla hindlela leyinene eka ikhonomi. 12.2. Nawumbisi lowu wu pasisiwile ro sungula leswaku ku kanerisaniwa na vaakatiko hi Nyenyanyana 2018 na ku humesiwa ku ya kanerisaniwa na vaakatiko eka swifundzakulu hinkwaswo hi Nyenyankulu 2018. Nawumbisi lowu pasisiweke lowu nga ta yisiwa ePalamende wu tekele enhlokweni mavonelo lawa ma kumiweke hi nkarhi wo kanerisana na vaakatiko. Endlelo lera Palamende ri ta tlhela ri antswisa Nawumbisi lowu wu nga se pasisiwa wu va nawu. 13.  Nawumbisi wo Cinca Huvo yo Aphila swa Vutleketli wa 201813.1. Khabinete yi pasise ku yisiwa ka Nawumbisi wo Hundzuluxa wa Huvo ya Aphili ya swa Vutleketli wa 2018 ePalamende. Nawumbisi lowu wu cinca Nawu wa Huvo ya Aphili ya swa Vutleketli, 1998 (Nawu wa 39 wa 1998) lowu tirhanaka na tiaphili leti fambelanaka na swikombelo swa tiphemiti to rhwala emagondzwepatwini (leti sweswi wu vuriwaka tilayisense to tirha). Hundzuluxo lowu wu tekela enhlokweni ku cinca ka pholisi, leswi humelelaka na milawu leyintshwa kusukela hi 1998. 13.2. Nawumbisi lowu wu hatlisisa na ku antswisa maendlelo ya tiaphili, leswi nga ta endla leswaku ku va na ku hlayisiwa ka tihakelo na nkarhi, na ku olovisela hindlela yo antswa vatirhisi va vutleketli bya le magondzweni byo tsemakanya mindzilakano na le ndzeni ka tiko ku rhwala vakhandziyi hindlela leyi hatlisaka na ku kota ku tihanyisa. C. Swihungwana14. VuhoyozeriKhabinete yi yisa vuhoyozeri eka:Xipanu xa vadyondzi va ka Giredi ya 11 va le Afrika-Dzonga: Sureshka Naidoo; Caitlin Schwarer, Nondumiso Ntshangase; Nosipho Dube; Mihlali Precious Stofile; Ondele Bede; Okhela Sigwela na Lizalise Dlomo lava nga wina Mphikizano wa International School Moot Court wa vu5 ePoland. Muhlamberi wa le Afrika-Dzonga Natalie du Toit eka ku va a vhoteriwile a humelela exikarhi ka vayimelakulangwa va ntlhanu vo hetelela eka Sagwadi ra Laureus Sporting Moment ra malembe ya 20 lama nga hundza (2000-2020). 15. Nchavelelo15.1. Khabinete yi yisa ku chavelela eka:ndyangu ni vanghana va Phurofesa Joseph Shabalala, xiyimbeleri xa ndhuma tlhelo musunguri wa ntlawa wa Ladysmith Black Mambazo lowu nga wina Sagwadi ra Grammy. Vuyimbeleri bya yena byi hlohlotele vanhu va ntsandzavahlayi emisaveni hinkwayo naswona byi hlanganise maAfrika-Dzonga.  Phuresidente Ramaphosa u tivise Nkhetekanyo wa Nkosi wa Ximfumo wo Hlawuleka wa 2 ku xixima Phurofesa Shabalala. mfumo na vanhu va le Kenya eka ku hundza emisaveni ka khale ka Phuresidente wa Kenya, Muchavisekinkulu Daniel Toritich Arap Moi loyi a nga va Phuresidente wa le Kenya wa vumbirhi endzhaku ka tshunxeko.ndyangu ni vanghana va Kaputeni Thabiso Collins Tolo (49), Muofisiri wo Sungula Tebogo Caroline Lekalakala (33) na Mukamberi wa Swihahampfhuka Gugu Comfort Mnguni (36), lava xihahampfhuka xa vona xi nga wela endhawini ya titshava leyi nga ekusuhi na le Mossel Bay eKapa-Vupeladyambu hi siku ra 23 Sunguti 2020. Eka nkarhi wa ku hundza ka vona emisaveni a va tirhela eka Vulawuri bya Vuhahisi bya Vaaki bya Afrika-Dzonga. ndyangu ni vanghana va Ttn Marcelino dos Santos, un’wana wa vasunguri va Mozambique Liberation Front (FRELIMO) loyi a nga hundza emisaveni a ri na malembe ya 90 hi vukhale. Murhangeri loyi wa nkoka eka matimu u tlhele a va un’wana wa mifungho ya vurhandzatiko bya Afrika. A ri nhenha ya nyimpi yo lwela ntshunxeko ya mavuthu lama hlomeke ya Mozambique, naswona u tlhele a va n’watipolitiki tlhelo mutlhokovetseri loyi a sayineke switsariwa swa yena hi mavito yo tifihla ya Lilinho Micaia na Kalungano. B. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke. 16. Ttn Busani Ngcaweni tanihi Nhloko ya Xikolo xa Mfumo xa Rixaka.17. Mnn Yoliswa Makhasi tanihi Mulawurinkulu wa Ndzawulo ya Vukorhokeri bya Mfumo na Mafambiselo.18. Ttn Ayanda Kanana tanihi Muofisirinkulu wa Vurhangerinkulu (CEO) tlhelo Mulawuri wa Vurhangerinkulu wa Bangi ya Nhluvukiso wa Misava na Vurimi. 19. Ttn Basil Bryan Ford tanihi Murhangerinkulu wa Nkarhinyana na Mulawuri wa Tinkota wa Ejensi yo Korhokela Mani na mani na Mfikelelo ya Afrika-Dzonga. 20. Ttn Luvuyo Keyise tanihi Murhangerinkulu wa Nkarhinyana tlhelo Mulawuri wa Tinkota wa wa ya Ejensi ya Thekinoloji ya Vuxokoxoko ya Mfumo. 21. Swirho swa Bodo ya Mitanga ya Rixaka ya Afrika-Dzonga:a. Ttn Zola Luxolo Fihlani; b. Mnn Gertrude Buyelwa Koyana; c. Ttn Faizal Docrat; d. Ttn Jeoffrey Mashele.22.  Swirho swa Bodo ya Vandla ra Mixaka ya Swiharhi na Swimila ya Afrika-Dzonga: a. Mnn Phuthanang Cenea Motsielwa;b. Mnn Pamela Bulelwa Yako; nac. Dkd Kowiyou Yessoufou.23. Swirho swa Bodo ya Vulawuri bya Mitanga ya Mitlangasi ya Isimangaliso:a. Phurof Antonia Thandi Nzama (Mutshamaxitulu);b. Mnn Nomagcisa Cawe;c. Phurof Christopher Peter Small; d. Ttn Leon Langalibalele;e. Mnn Letlhogonolo Noge-Tungamirai;f.  Ttn Gonasagren Ganesh Nair; nag. Hosi Tembe Mabhudu Israel;h. Muyimeri wa Vulawuri bya Vupfhumba bya KwaZulu-Natal;i. CEO; naj. Muyimeri wa Ndzawulo ya swa Mbangu, Swihlahla na Vunjoveri. Swivutiso:Mnn Phumla WilliamsMuvulavuleri wa Khabinete wo Khomela  Riqingho:  083 501 0139"
Xitatimente xa Nhlengeletano ya Khabinete ya 11 Nyenyankulu 2020,12 Mar 2020,https://www.gov.za/speeches/statement-cabinet-meeting-11-march-2020-12-mar-2020-0000,https://www.gov.za/ts/speeches/xitatimente-xa-nhlengeletano-ya-khabinete-ya-11-nyenyankulu-2020-12-mar-2020-0000,"Xitatimente hi Nhlengeletano ya Khabinete leyi khomiweke hi Ravunharhu, 11 Nyenyankulu 2020 ePalamende, Tuynhuys eKapaA. Xiyimo xa Khabinete eka Timhakakulu1. Khoronavhayirasi (COVID-19)1.1 Khabinete yi tiyisisile eka hinkwerhu eAfrika-Dzonga leswaku goza rin’wana na rin’wana ro sivela ri le tekiweni ku sirhelela tiko ehenhla ka ntlakuko wihi kumbe wihi wa COVID-19. Holobye wa Rihanyo, Dkd Zweli Mkhize, u vikele Khabinete leswaku a ku ri na 13 wa timhaka ta COVID 19 eAfrika-Dzonga. Mixo lowu, Holobye wa Rihanyu u tiyisise leswaku timhangu letintshwa ta mune tin’wana ti kumekile, leswi swi tisaka nhlayo ya COVID-19 eka 19 kusuka eka 17. U ta nyika vuxokoxoko byo yisa emahlweni hi ku famba ka siku.1.2 Khabinete yi tshikelele xikombelo hi Nhlangano wa Rihanyo wa Misava na Holobye wa Rihanyo Mkhize, eka vanhu hinkwavo eAfrika-Dzonga ku tirhisa magoza yo sivela mikarhi hinkwayo ku yimisa ku hundzisiwa na ku hangalasiwa ka xitsongwatsongwana lexi. Magoza yo sivela ya katsa ku hlamba swandla swa wena nkarhi na nkarhi hi xisibi na mati kumbe ku tirhisa xibasisaswandla lexi nga na xihoko, ya tlhela ya katsa ku papalata ku khumba mahlo, nhompfu na nomu wa wena hi swandla leswi nga hlambiwangiki na ku khubumeta nomu wa wena hi thixu loko u khohlola kumbe u entshemula leswi landzeriwaka hi ku cukumetiwa ka thixu yaleyo. Swikombeto leswi nga toloveleka swa xitsongwatsongwana lexi swi katsa, ku hisa miri, ku khohlola na ku talelwa. Loko u kombisa swikombeto swo tanihileswi swi hlamuseriweke laha henhla, vanhu va tsundzuxiwa ku tshama ekaya na ku lava mpfuno wa dokodela.1.3 Hi kombela hinkwenu ku xixima xihundla xa vavabyi va COVID-19 na mindyangu ya vona. Nakambe hi tsundzuxa swinene ehenhla ka ku hangalasiwa ka mavunwa wahi kumbe wahi lama fambelanaka na xitsongwatsongwana lexi ku endlela ku sivela ku hangalasiwa ka nchavo, nhlekulo na xihlawuhlawu erixakeni ra ka hina. Vanhu lava nga na swivilelo va nga ha tihlanganisa eka Nomboro ya Riqingho ra Xilamulelamhangu ya Vandla ra Rixaka ra Mavabyi yo Tlulela (NICD) eka 0800 029 999 ku kuma vuxokoxoko bya nkhaqato hi mayelana na COVID-19.1.4 Khabinete yi tikatse na Phuresidente Cyril Ramaphosa eka ku navelela leswinene xipano xo vuyisa eka rikwavo na xipano xa Vuhahisi bya Swihahampfhuka bya Afrika-Dzonga (SAA) lexi sukeke hi Ravumbirhi ku ya eka Dorobakulu ra Wuhan, Xifundzakulu xa Hubei ePeople’s Republic of China, ku ya vuyisa eka rikwavo 122 wa maAfrika-Dzonga. Xipano xa swa vutshunguri kusuka eka Ndzawulo ya Rihanyo na Vukorhokeri bya Rihanyo bya Mavuthu ya Afrika-Dzonga swi vumba xiphemu xa xipano xo vuyisa eka rikwavo. Khabinete yi paluxe ku khensa ka yona eka SAA hikwalaho ka mpfuneto wa vona wa nkoka swonghasi eka ntirho lowu wa ku vuyisa eka rikwavo.1.5 Xipano xo vuyisa eka rikwavo na maAfrika-Dzonga lama vuyisiwaka eka rikwavo va languteriwa etikweni hi Ravuntlhanu, 13 Nyenyankulu 2020. Eku vuyeni ka vona, va ta kheteriwa etlhelo ku ringana mpimohansi wa 14 wa masiku kufika eka mpimohenhla wa 21 wa masiku. Hi nkarhi lowu, mfambafambo wa vanhu na nhundzu ku nghena na ku huma eka zoni ya ku khetela etlhelo wu ta siveriwa.1.6 Hi tsundzuxa vanhu hi matimba ehenhla ka ku ringeta ku tihlanganisa ka miri kwihi kumbe kwihi kumbe ku ringeta ku endzela zoni yo khetela etlhelo. Xikan’wekan’we loko nkarhi wo khetela etlhelo wu fika emakumu na swikambelo swi tiyisisa leswaku ku hava ntluletavuvabyi wa xitsongwatsongwana xa COVID-19 lexi tumbeleke eka varikwerhu va hina, va ta tshunxiwa ku ya emigangeni ya ka vona yo hambanahambana.1.7 Khabinete yi hoyozele ntirho lowu endliweke hi Komiti ya Tindzawulo to Hambana (IMC) leyi nyikiweke ntirho wa ku tirhana na COVID-19, leyi rhangeriweke hi Holobye wa Rihanyu na ku tirhisana na NICD, eka ku landzelerisa na ku kamanyeta xitsongwatsongwana lexi, loko ku ri karhi ku pfuniwa lava hlaseriweke hi xona na ku nyika rixaka vuxokoxoko lebyintshwa hindlela leyi yaka emahlweni.1.8 Khabinete ya khensa leswaku swifundzakulu swo tala swi veke vuhlanganisi hi mhaka COVID19 emavokweni ya Holobye wa Rihanyu hikwalaho ka ku va byi ri na nkoka wa rixaka na wa matiko ya misava. Hi khutaza swifundzakulu leswin’wana hinkwaswo leswaku na swona swi landzelela ku tiyisisa ku va vuhlanganisi byi va endhawini yin’we naswona hikokwalaho ku papalatiwa hansahansa leyi nga languteriwangiki na ku humesiwa ka mahungu loku nga tirhisaniki.1.9 Phuresidente Ramaphosa ku nga ri khale u ta nyika vuxokoxoko lebyintshwa eka mavandla ya tipolitiki lama yimeriweke ePalamende xikan’we na varhangeri va tikereke hi COVID19. Nhlengeletano ya Khabinete yo hlawuleka hi COVID-19 yi le ku rhambiweni hi Sonto, 15 Nyenyankulu 2020, eTshwane.2. Ikhonomi2.1 Khabinete yi kambisise ku humesiwa ka xiviko xa Tinhlayonhlayo ta Afrika-Dzonga hi Xikumiwa xa Tiko Hinkwaro (GDP), leswi swi paluxeke leswaku ikhonomi ya hina yi rhetele eka ku wa ka ikhonomi ka xithekiniki. Tinhlayo ti kombe GDP leyi hungutekaka hi 1.4% eka Kotara ya 4 ya 2019. Leswi swi landza ku nkhanyano wa 0.8% eka Kotara ya 3 ya lembe leri fanaka.2.2 Hambileswi ku amukeriwaka switandzhaku swo heta matimba swa ku fambetela ka gezi, Khabinete yi tshama ya ha tiyimiserile eka ku lunghisa swa nkoka, yi hlongorisa swiyenge swa nkoka swonghasi swa ku kula na ku lawula switshunxo swo tirhisana na vatirhisani va vaaki hinkwavo ku endlela leswaku hi veka tiko endleleni ya ku kula ka ikhonomi.2.3 Hi le ku tiyiseni ka vuvekisi bya hina naswona ku ta fika sweswi tiphurojeke leti nga na nkoka wa vuvekisi wa R9 wa tibiliyoni ti hetiwile naswona 27 wa tibiliyoni leti nga na nkoka wa kutlulanyana R250 wa tibiliyoni ti le ka swiyenge swa nsimeko, laha to tala ti nga eku tirheni nan’waka.3. Mixavo ya data ya Vodacom3.1 Khabinete yi amukela xitiviso hi Khomixini ya Mphikizano hi ntwanano wo pfumela wa xiyimo xa nkoka lowu fikeleriweke na Vodacom hi mayelana na ku hungutiwa ka mixavo ya data ya oparetara. Leswi swi ta endzhaku ka Ndzavisiso wa Timakete ta Mphikizano eka vukorhokeri bya data lowu komberiweke hi khale ka Holobye wa Nhluvukiso wa Ikhonomi Ebrahim Patel hi 2017, lowu wu kumeke leswaku mixavo ya data a yi ri ehenhla kutlula ematikweni man’wana mo tala naswona a yi ri xihlawuhlawu ehenhla vatirhisi lava nga swela. 3.2 Ntwanano lowu na Vodacom wu ta sungula hi siku ra 1 Dzivamisoko 2020 naswona wu ta endla leswaku ndhurho wa data wu hunguteka eka tibandlele ta n’hweti na n’hweti hinkwato, laha mixavo ya tibandlele ya 1GB yi nga ta ya ehansi kusuka eka R149 kufika eka R99 (hunguteko wa 24%), ku ri na mitshovo yo yisa emahlweni haxawa. Vodacom yi ta tlhela yi kotisa mfikelelo wa data ya mahala eka vatirhisi eka tiwebusayiti ta ntsakelo wa vaaki to karhi (ku fana na GCIS, BizPortal leyintshwa na Wikipedia) na mfikelelo eka tiwebusayiti ta tiyunivhesiti ta Afrika-Dzonga. Mitshovo yin’wana yi ta tirha eka vatirhi eka kutlula 2 000 ya miganga leyi nga swela naswona vatirhisi va ta va na ‘mpako wa masungulo’ wa swihungwana swa SMS swa siku na siku swimbirhi.4. Ku kumeka ka Pioneer Foods hi PepsiCo4.1 Nakambe Khabinete yi amukela ntwanano wa havexerisamatimba wa vatirhi lowu nga wo sungulasungula na PepsiCo tanihi xiphemu xa ku kumeka ka khamphani ka khamphani ya swakudya ya Afrika-Dzonga, Pioneer Foods. PepsiCo yi tibohe eka mitirho ya vuvekisi xikan’we na havexerisamatimba wa laha tikweni na ku xaviwa ka vukorhokeri na nhundzu laha tikweni.4.2 Vatirhi hinkwavo va 10 000 va Pioneer Foods va tlhela va sirheleriwa eka ku hungutiwa emitirhweni loku fambelanaka na ku katsanisiwa naswona PepsiCo yi pfumerile ku hlayisa tilevhele ta ku thoriwa ta nhlayoxikarhi eka tilevhele ta nkarhi wa sweswi ku ringana nkarhi wa ntlhanu wa malembe. Vatirhi lava nga eka khamphani leyi va ta tlhela va nyikiwa R1.6 wa tibiliyoni ta nkoka wa mikavelo eka PepsiCo leyi nga ta tirhisiwa ku kuma 13% ya xiave eka Pioneer Foods ku nga si hela ntlhanu wa malembe.5. Ku lwisana na nxaniso wa vavasati na vana5.1 Khabinete yi amukela xiboho xa Khoto ya le Henhla ya Gauteng xa ku ala xikombelo xa livhi yo aphila eka nandzu ehenhla ka mupfinyi loyi a voniweke nandzu Nicholas Ninow. N’wexemu, Ninow u gweviwile ku tshama ekhotsweni vutomi hinkwabyo endzhaku ka ku pfinya xinhwanyetana xa nkombo wa malembe ekhefini ya swakudya ya Dros eSilverton, Pitori hi 2018.5.2 Vuahluri, ku gweviwa na ku ariwa ka livhi yo aphila, swi rhumela xihungwana xa matimba eka vaonhi na lava va nga ha vaka vaonhi va nxaniso wa vavasati na vana leswaku, mihlangano ya vululami ya Afrika-Dzonga yi ta va endla va tihlamulela eka swiendlo swa vona leswa manyala.5.3 Hi ri swin’we hi fanele ku herisa mixaniso leyi yi tekelaka ehansi timfanelo ta ximunhu ta masungulo ta vavasati na vana. Hi ku tirhisa magoza ya hina ya nhlanganelo hi fanele ku tiyisisa leswaku a ku na wansati kumbe n’wana loyi a xanisiwaka hi swa masangu, a biwaka, a pfinyiwaka kumbe a hlaseriwaka kwihi kumbe kwihi etikweni ra ka hina.6. Vuhlayiseki bya le magondzweni6.1 Khabinete yi hundzisa michavelelo eka 25 wa mindyangu ya vakhandziyi lava va loveke eka ntlumbo wa bazi ekusuhi na Centane eKapa-Vupeladyambu ekusunguleni ka n’hweti leyi. Nakambe yi navelela 68 wa vakhandziyi lava vavisekeke ku hola hi ku hatlisa.6.2 Milavisiso hi Khamphanikulu ya Malawulelo ya Swifambo swa le magondzweni na Vukorhokeri bya Maphorisa bya Afrika-Dzonga yi fanele ku pfuna ku nyika tinhlamulo eka swiyimo leswi fambelanaka na khombo leri. Vanyiki va vutlketli va na ntirho wa ku endla hinkwaswo leswi va nga swi kotaka ku tiyisisa vuhlayiseki bya vakhandziyi va vona. 6.3 Khabinete yi pasise ku rhumeriwa ka Nawumbisi wo Hundzuluxa wa Swifambo swa le Magondzweni wa Rixaka wa 2019 ePalamende. Xikan’wekan’we loko wu pasisiwile ku va nawu, Nawumbisi lowu wu ta hoxa xandla eka ku hunguta mafu ya le magondzweni ya ka hina.B. Swiboho swa Khabinete1. Kungu ra Xiqhinga ra Rixaka (NSP) ra Madzolonga lama Simekiweke ehenhla ka Rimbewu na ku Dlayeteriwa ka Vaxisati (GBVF)1.1 Hi N’wendzamhala 2019, Khabinete yi pasise GBVF-NSP. Yi lerisa ku ya emahlweni xipano xa Vaholobye lexi rhangeriweke hi Holobye eka Hofisi ya Phuresidente wa Vavasati, Vantshwa na Vanhu lava nga na Vutsoniwa, Mnn Nkoana-Mashabane, ku endla ntirho wo yisa emahlweni hi ndzulamiselo wa mihlangano ya GBVF ku angamela nsimeko wa GBVF-NSP.1.2 Ku amukeriwa ka xihatla xa ku lawula na ku angamela ntirho wa ku yimisa GBVF, Khabinete yi pasise ku tumbuluxiwa ka Huvo ya Rixaka eka GBVF (NCGBVF). Xivumbeko lexi xi ta hlohlotela vanhu erixakeni, eka swifundzakulu na le migangeni ku rhangela na ku seketela miphalalo ya GBVF leyi hundzuluxaka. Xi ta tlhela xi va na vutihlamuleri bya nsimeko wa GBVF-NSP. 1.3 Huvo ya Rixaka eka GBVF yi ta vikela Phuresidente hi ku tirhisa Holobye Nkoana-Mashabane. Nakambe Khabinete yi pasise ku vumbiwa ka IMC leyi katsaka Holobye wa Maphorisa Bheki Cele; Holobye wa Vululami na Vukorhokeri bya Makhotso Ronald Lamola; Holobye wa Vukorhokeri bya Mfumo na Mafambiselo Senzo Mchunu; Holobye wa Nhluvukiso wa Vaaki Lindiwe Zulu na Holobye Nkoana-Mashabane tanihi murhambi.1.4 Khabinete yi tshikelele xihatla xa ku lava magoza lama fikisaka eka xiboho ku yimisa madzolonga lama hlanganyetiwaka ka vaaki lava nga sirhelelekangiki va le rixakeni ra ka hina. IMC yi lerisiwile ku famba hi ku hatlisa eka ku endla Huvo ya Rixaka eka GBVF yi va ya ximfumo. Yi tlhele yi lerisiwa ku ya emahlweni yi valanga nkoteko wa ku endla wu va nawu ndzulamiselo lowu wa mihlangano wa nkarhi wa sweswi.  1.5 Khomixini ya Ndzingano wa Rimbewu – tanihi nhlangano wa kavanyisa ka kaye lowu nga na xilerisoximfumo xa vumbiwa ku kondletela nxiximo wa ndzingano wa rimbewu na nsirhelelo, nhluvukiso na ku kumeka ka ndzingano wa rimbewu – yi ta tlhela yi languteriwa ku hlahluva nkarhi na nkarhi na ku veka tihlo ndzima leyi khatsiwaka eka nsimeko wa GBVF-NSP.2. Nongonoko wa Vun’wamabindzu bya le Malokixini na le Tindhawini ta le Matikoxikaya (TREP)2.1 Khabinete yi pasise nsimeko wa TREP hi ku tirhisa Nkwama wa Vun’wamabindzu bya le Malokixini. Leswi swi fambisana na miphalalo ya ikhonomi ku tirhisa na ku kurisa tiikhonomi ta le malokixini na le tindhawini ta le matikoxikaya.2.2 Nkwama lowu wu ta nyika nseketelo na ku tiyisisa tihabu ta ikhonomi leti tiyisaka emahlweni leti fambelanisiweke na Modlolo wa Nhluvukiso wa Swifundzatsongo eka tindhawu toleto.3. Rimba ra Pholisi ya Nkambelo ra Rixaka (NEPF) leri Pfuxetiweke ra 2019-20243.1 Khabinete yi pasise NEPF leyi Pfuxetiweke ya 2019-2024 na Kungu ra Nkambelo ra Rixaka ra 2020-2025, leri ri tiyisaka sisiteme ya nkambelo leyi nga eka mfumo. Swi ta tiyisa vuswikoti bya mfumo ku simeka Rimba ra Xiqhinga ra le Xikarhi ka Theme ra 2020-2024 leri amukeriweke.   3.2 Tidokhumente hatimbirhi ti nga fikeleriwa hi ku tirhisa webusayiti ya Ndzawulo ya Nkunguhato, Vulanguteri na Nkambelo (www.dpme.gov.za).4. Qhinga ra Lwandle ra Antarctic na ra le Dzongeni4.1 Khabinete yi pasise nkandziyiso wa Qhinga ra Lwandle ra Antarctic na ra le Dzongeni. Afrika-Dzonga i nyangwa wo ya eAntarctica ku fikelela 10 ra minongonoko ya Antarctica ya matiko ya misava yin’wana. Minongonoko leyi hinkwayo yi hoxa xandla eka ikhonomi ya Afrika-Dzonga.4.2 Qhinga leri ri ringanyeta tiphuphu ta ntlhanu leti landzelaka: (a) mivulavurisano ya matiko ya misava na mitirhisano; (b) ndzavisiso; (c) nhlayiso na ntirhiso lowu yisekaka emahlweni; (d) nhluvukiso wa vuswikoti na vuleteri na (e) vulemukisi bya vanhu. Nakambe qhinga leri ri angula eka sisiteme ya Ntwanano wa Antarctic.C. Milawumbisi1. Nawumbisi wo Hundzuluxa wa Swifambo swa le Magondzweni Rixaka wa 20191.1 Khabinete yi pasise ku rhumeriwa ka Nawumbisi wo Hundzuluxa wa Swifambo swa le Magondzweni wa Rixaka wa 2019 ePalamende. Nawumbisi lowu wu ringanyeta exikarhi ka swin’wana swinawana swa indasitiri ya swikolo swa vuchayeri naswona yi ringanyeta mipimo leyi faneleke vachayeri lava ha dyondzaka va faneleke ku dyondzisiwa ehansi ka yona.1.2 Wu tlhela wu tirhana na vumbabva na vukungundzwana endzeni ka mbangu wa swifambo swa le magondzweni, wu engetela mixupulo eka lavaya va hlulekaka ku landzelela milawu ya swifambo; wu tshimbisa ku tirhisiwa ka xihoko hi vachayeri naswona ku ringanyeta milawu ya ntsariso wa nomboro wa rixaka.1.3 Nakambe Nawumbisi lowu wu ringanyeta ku hatlisisa ka matimba ya Holobye wa Vutleketli na lamaya ya Swirho swa Komiti ya Vurhangerinkulu swa xifundzakulu leswi nga na vutihlamuleri bya vutleketli.2. Nawumbisi wo Hundzuluxa wa Ndziriso wa ku Vaviseka na Mavabyi ya le Ntirhweni wa 20192.1 Khabinete yi pasise ku rhumeriwa ka Nawumbisi wo Hundzuluxa wa Ndziriso wa ku Vaviseka na Mavabyi ya le Ntirhweni wa 2019 ePalamende.2.2 Nawumbisi lowu wu tirhana na mihundzuluxo leyi ringanyetiweke eka Nawu wa Ndziriso wa ku Vaviseka na Mavabyi ya le Ntirhweni (COIDA), 1993 (Nawu wa 130 wa 1993). Nawumbisi lowu wu ndlandlamukisa angarhelo wa ku vaviseka na mavabyi ya le ntirhweni eka vatirhi lava nga sirhelelekangiki lava siyiweke ehandle xikan’we na antswiso wa mivuyelo ya ndziriso eka vatirhi hi ku angarhela.2.3 Nawumbisi lowu sweswi wu katsa exikarhi ka swin’wana vapfuni va le mindyangwini ehansi ka nkhetekanyo wa vatirhi eka swikongomelo swa mivuyelo hi ku ya hi COIDA ya 1993. Nakambe wu ringanyeta mpfuxo na rimba ra ku khatsiwa hi vuntshwa ka vatirhi lava vavisekeke na/kumbe lava vabyaka entirhweni.3. Mfumo wa Miganga: Nawumbisi wa ku Tsemiwa ka Mindzilekano ya Timasipala wa 20203.1 Khabinete y pasise nkandziyiso Mfumo wa Miganga: Nawumbisi wa ku Tsemiwa ka Mindzilekano ya Timasipala wa 2020 leswaku vaaki va nyika mavonelo. Xikan’wekan’we loko wu pasisiwile tanihi nawu, wu ta herisa Mfumo wa Miganga: Nawu wa ku Tsemiwa ka Mindzilekano ya Masipala, 1998 (Nawu wa 27 wa 1998).3.2 Nawumbisi lowu wu lulamisela exikarhi ka swin’wana, ku tumbuluxiwa na mitirho ya Huvo ya ku Tsemiwa ka Mindzilekano ya Timasipala, mipimo na maendlelo ya ku bohiwa na ku bohiwa hi vuntshwa ka mindzilekano ya timasipala na mindzilekano ya tiwadi xikan’we na ku tumbuluxiwa ka Vulawuri bya Tiaphili.D. Swiendleko leswa ha taka1. N’hweti ya Timfanelo ta Ximunhu       1.1 Phuresidente Ramaphosa u ta nyika mbulavulokulu eka mitsundzuko ya Siku ra Timfanelo ta Ximunhu ra Rixaka ya 2020 leyi nga ta khomiwa hi Mugqivela, 21 Nyenyankulu 2020 eColeburg Sports Stadium eKapa-N’walungu ehansi ka nkongomelo: “Lembe ra vun’we, mpfuxeto wa vaaki na ikhonomi na ku akiwa ka rixaka.”1.2 Siku ra Timfanelo ta Ximunhu eAfrika-Dzonga ri na matumbulukelo ya rona eka swiendleko leswi nga swa nkoka eka matimu ya Sharpeville (Gauteng) na Langa Kapa-Vupeladyambu hi siku ra 21 Nyenyankulu 1960, laha vanhu vo tala va baleseriweke va lova va ri karhi va lwela timfanelo ta vona ta ximunhu.1.3 Khabinete yi kombela maAfrika-Dzonga ku tlangela Siku ra Timfanelo ta Ximunhu na ku xixima lavaya va nyikeleke vutomi bya vona eka hina ku kuma ntshunxeko lowu hi yaka emahlweni hi tiphina hi wona namuntlha.1.4 Xikombiso xo tano xin’we tlhelo murhangeri loyi a tiyimiseleke i Dkd Alfred Bathini Xuma, un’wana wa madokodela ma swa vutshunguri yo sungula eAfrika-Dzonga tlhelo khale ka Phuresidente wa African National Congress. Phuresidente Ramaphosa u tsundzuke vutomi bya Dkd Xuma hi ku tivisa Nkosi wa Ximfumo wo Hlawuleka: Nkhetekanyo wa 1 leswaku a lahliwa hi vuntshwa kusuka eswilahlweni swa Brixton eJoni kuya endhawini leyi a velekiweke eka yona emugangeni wa KwaManzana, Engcobo eKapa-Vupeladyambu hi Sonto lowu wa ha ku hundzaka.2. Rendzo ro Tirha ra Phuresidente Ramaphosa ro ya eRhiphabuliki ya Congo2.1 Phuresidente Ramaphosa u ta ya eka Nhlengeletano yo Vekiwa Exitulwini  ya Ntlawa wa Vutihlanganisi eka Libya leyi nga ta va kona eOyo, eRiphabuliki ya Congo hi siku ra 11 na 12 Nyenyankulu 2020. U ta heleketiwa hi Holobye wa Vuxaka bya Matiko ya Misava na Ntirhisano, Dkd Naledi Pandor, Holobye wa Vusirheleri na Khale ka Masocha, Mnn Nosiviwe Mapisa-Nqakulana, Holobye wa Nsirhelelo wa Mfumo, Mnn Ayanda Dlodlo. 2.2 Muchaviseki Denis Sassou N’Guesso, Phuresidente wa Rhiphabuliki ya Congo, u rhambe Phuresidente Ramaphosa ku ta eka nhlengeletano tanihi Mutshamaxitulu wa Yuniyoni ya Afrika (AU).2.3 Nhlengeletano ya Ntolovelo ya vu33 ya Huvo ya AU yi bohe ku tumbuluxa Ntlawa wa Vutihlanganisi, lowu fambisiwaka hi Rhiphabuliki ya Congo na ku katsa swirho swa Komiti ya Levhele ya le Henhla ya AU eka Libya ku nyika vurhangeri bya xipolitiki na ku kondletela ntirhisano eka matshalatshala ya matiko ya misava ku ri karhi ku laviwa switshunxo eka Xirilo xa Libya.E. Xihungwana xo Chavelela1. Khabinete yi rhumele michavelelo eka ndyangu, vanghana na vatirhikulobye va  mulavisisinkulu wa Xiyenge xa Vulavisisi xa Maphorisa lexi Tiyimelaka, Ttn Mandla Mahlangu (47), loyi a dlayiweke vhiki reri. Nakambe Khabinete yi rhumela michavelelo eka mindyangu, vanghana na vatirhikulobye va maphorisa ya Hawks Fokisinkulu Delene Grobelaar Koonin (44) na Sejeni Wynand Herbst (42), lava dlayiweke eka ku baleselana eN’walungu-Vupeladyambu.2. Khabinete yi sola ku dlayiwa ka tiofixiyali leto tiyimisela, leti ti nga na ntirho wa ku sirhelela maAfrika-Dzonga hinkwavo. Tanihi rixaka, hinkwerhu hi fanele ku yima hi milenge hi sola ku dlayiwa ka maphorisa ma ka hina ma xinuna na ma xisati.F. Xihungwana xo HoyozelaKhabinete yi hundzisa vuhoyozeri bya yona na ku navelela leswinene eka:1.1 Phuresidente loyi a nga si vekiweke exitulwini, Muchaviseki Ttn Fauré Essozimna Gnassingbé, eka ku hlawuriwa ka yena hi vuntshwa tanihi Phuresidente ya Rhiphabuliki ya Togo hi nkarhi wa Mihlawulo ya Vuphuresidente leyi khomiweke hi siku ra 22 Nyenyankulu 2020. Khabinete yi ti katsa na Phuresidente Ramaphosa eka ku tlhela yi hoyozela vanhu va Togo eka ku endla mihlawulo yo rhula.G. Ku thoriwaKu thoriwa hinkwako ku ta fanela ku landzelela ntiyisiso wa mithwaso na mbhasiso lowu faneleke.1. Swirho swa Huvo ya Vulawuri bya Vuhlayiseki bya Lwandle bya Afrika-Dzonga:a.  Mnn Nthato Minyuku (Mutshamaxitulu).b.  Mnn Lindelwa Nonjabulo Dlamini;c.  Ttn Lucas Haluodi;d.  Mnn Eva Dorothy Khosa; nae. Ttn Captain Bheka Clive Zulu.Swivutiso:Mnn Phumla WilliamsMuvulavuleri wa Khabinete wo KhomelaSelifoni: 083 501 0139"
Xitatimente xa Nhlengeletano ya Khabinete yo Hlawuleka hi ti 15 Dzivamisoko 2020,15 Apr 2020,https://www.gov.za/speeches/statement-cabinet-meeting-15-april-2020-15-apr-2020-0000,https://www.gov.za/ts/speeches/xitatimente-xa-nhlengeletano-ya-khabinete-yo-hlawuleka-hi-ti-15-dzivamisoko-2020-15-apr,"Xitatimente xa Nhlengeletano ya Khabinete yo Hlawuleka ya Ravunharhu, 15 Dzivamisoko 2020Nhlengeletano ya Khabinete yo Hlawuleka ya le moyeni yi khomiwile namuntlha, 15 Dzivamisoko 2020, ku kanela pulani ya nhlakarhelo wa ikhonomi na vanhu endzhaku ka ku Pfaleriwa ka Rixaka ka COVID-19.Leswi swi landzela xitiviso lexi nyikiweke hi Phuresidente Cyril Ramaphosa mavhiki mambirhi lama nga hundza, leswaku Khabinete yi ta va na nkanelo wa vutalo ku ta na pulani ya nhlakarhelo wa ikhonomi ya tiko.Ntlhanu wa miandlalo yi kumekile kusuka eka mitlawa leyi: (1) Nhluvukiso wa Tisekitara ta swa Ikhonomi, Vuvekisi, Mitirho na Swimakiwakulu; (2) Nhluvukiso wa Mafumelo, Vuswikoti bya Mfumo na Mihlangano; (3) Nsirhelelo wa Vanhu, Nhluvukiso wa Miganga na Vanhu; (4) Ntirhisano wa Matiko ya Misava, Mabindzu na Nsirhelelo; na (5) Vululami, Nsivelo wa Vugevenga na Nsirhelelo.Miandlalo leyi a yi ri mahetelelo wa ntirho lowu endliweke hi mitlawa ya Khabinete, ku ri karhi ku kongomisiwa eka nhlakarhelo wa ikhonomi wa tiko tanihi xitandzhaku xa ntungukulu wa COVID-19 na ku yisiwa eka xiyimo xa le hansi loku ka ha ku vaka kona ka Afrika-Dzonga hi tiejensi to pima ta Moody’s na Fitch hi ku hambana ka tona. Khabinete yi boheke leswaku mikanelo yo yisa emahlweni na ku kombela switsundzuxo ya ha laveka pulani leyi katsanisiweke yo hetelela yi nga si pasisiwa leswaku yi avelaniwa na rixaka.  Mitlawa ya Khabinete hinkwayo yi komberiwile ku tirhisana ku humesa tsalwa leri katsanisiweke rin’we hi swirhanganakulu swa pulani ya nhlakarhelo wa ikhonomi ya tiko, ku hetisiwa ku nga si va na Nhlengeletano ya Khabinete leyi landzelaka leyi kunguhatiweke ku va kona hi Musumbunuku, 20 Dzivamisoko 2020.Khabinete yi tlhele yi lerisa Holobye wa Mabindzu ya Mfumo Pravin Gordhan ku lulamisa xiviko lexi pfuxetiweke hi mayelana na Vuhahisi bya Afrika-Dzonga, leswaku ku kaneriwa hi xona eka nhlengeletano leyi taka. Endzhaku ka swona, Khabinete yi ta hetisisa pulani ya nhlakarhelo wa ikhonomi ya tiko.Khabinete yi khensa vanhu hinkwavo etikweni hinkwaro eka ku tshama ekaya hi nkarhi wa ku pfuleriwa. Swivutiso: Manana Phumla Williams – Muvulavuleri wa Khabinete wo KhomelaSelifoni: 083 501 0139"
"Xitatimente hi mayelana na Nhlengeletano ya Khabinete yo hlangana hi ku tirhisa vhidiyo eka inthanete leyi nga khomiwa hi Ravunharhu, 27 Mudyaxihi 2020",28 May 2020,https://www.gov.za/speeches/statement-virtual-cabinet-meeting-held-wednesday-27-may-2020-28-may-2020-0000,https://www.gov.za/ts/speeches/statement-virtual-cabinet-meeting-held-wednesday-27-may-2020-28-may-2020-0000,"1. Vuvabyi bya Khoronavhayirasi bya 2019 (COVID-19) eAfrika-Dzonga1.1. Khabinete yi tivisiwile hi mbuyelo wa mivulavurisano leyi nga endliwa hi Presidente Cyril Ramaphosa na mihlangano yo hambanahambana yo yimela vaakitiko, ku vona leswaku ku suka eka levhele ya 4 ku ya eka levhele ya 3 ya ku pfaleriwa ka tiko hinkwaro, yi na nseketelo na mavonelo ya vatekaxiave hinkwavo.1.2. Hi ku heleketiwa hi Vaholobye vo hambanahambana, u hlanganile na vaakindhawu, tisekithara ta vatirhi na mabindzu, Khansele ya Tikereke ya Afrika-Dzonga; Vurhangeri bya swa vukhongeri byo hambanahambana; Timeyara; Tiphirimiya; Nhlangano wa Mfumo wa Miganga wa Afrika-Dzonga, Vurhangeri bya Ndhavuko na Mavandla ya tipolitiki lawa ya yimeriwaka ePalamende.1.3. Khabinete yi amukerile mbuyelo wa mivulavurisano leyi, leyi a yi aka swinene na ku fuwisa makunguhatelo ya ku olovisiwa hi katsongo leswi arisiwaka ku ya eka levhele ya 3 leyi yi sungulaka hi ti 1 Khotavuxika 2020. Levhele leyi yi ta khumba ku ya emahlweni yi anamisa nghingiriko wa ikhonomi na ku susiwa ka leswi arisiwaka eka mafambafambelo ya vanhu. Yi ta tlhela yi pfuneta kwalomu ka nhungu wa timiliyoni ta maAfrika-Dzonga ku vuyela emitirhweni.1.4. Kuta ta tekeriwa enhlokweni swinene 'tindhawu leti nga exivindzini' leti nga na mipimo ya le henhla ya mitluleto ya khoronavhayirasi. Tindzawulo ta rihanyo ta swifundzankulu ti ta nyika ku nghenelela ka swa rihanyu loku nga na ku tiyimisela eka tindhawu leti nga exivindzini hi xivumbeko xa ku hlahluva, ku kambela na hlambulo na magoza yo sivela. 1.5. Khabinete yi tshikelele nseketelo wa yona eka mivulavurisano leyi katsaka leyi endliweke hi Presidente Ramaphosa kusukela loko ku sungurile xiyimo xa khombo xa tiko hinkwaro hi ti 15 Nyenyankulu 2020. Mivulavurisano leyi yi endlile leswaku swi koteka eka tisekithara hinkwato ta vaakitiko ku teka xiave eka ku lwisana na ntungu wa Covid19, ku ponisa vutomi no sirhelela tindlela to tihanyisa.1.6. Vulawuri bya matirhelo na xithekiniki bya miphalalo eka COVID-19 byi hlohloteriwa hi Xiphemu xa Nhlangano wa Matirhelo na Vunhlorhi wa Nhlanganelo wa Rixaka (NATJOINTS) na Ndzawulo ya Rihanyu. NATJOINTS i nhlangano lowu vumbiweke hi swiyenge swo dyondza swo hambanahambana swo hlanganisa swa mfumo leswi vekiweke ku lawula tiphurojeke letikulu.1.7. NATJOINTS ya COVID-19 yi vumbiwile hi swiphemu swa ntirho leswi katsaka vativi va sayense; vativinkulu va swa rihanyu; tiinjhiniyara; vayimeri va tisenthara ta Vulawuri bya Timhangu ta Rixaka; vatsundzuxi va swa nawu; vurhangeri bya tiejensi ta vuhlayiseki bya tiko na kutiyisisa ku landzeriwa ka nawu na mitlawa yo huma eka tindzawulo leti endlaka ntlawa wa swa ikhonomi na swa vaakitiko ta Foramu ya Vafambisikulu va Afrika-Dzonga.1.8. NATJOINTS yi kuma swiviko kusuka eka tindzawulo to hambanahambana no yisa swibumabumelo eka Vafambisikulu (tiDG) ku humelerisa swibumabumelo leswi swi nga ta nyikiwa eka National Coronavirus Command Council (NCCC).1.9. NCCC yi burisana hi swibumabumelo swa tiDG naswona yi endla swibumabumelo swa yona eka Khabinete laha swiringanyeto, ku katsa milawu swi pasisiwaka. Phurosese leyi yi vona leswaku Khabinete yi teka swiboho swa nhlanganelo leswi nga na ntwanano na ku katsa vanhu hinkwavo. Hikwalaho, Khabinete yi alela hi matimba swiringanyeto leswi nga riki ntiyiso leswi swirho swi ri swoxe swi nga na vutihlamuleri eka swibumabumelo leswi humaka eka NCCC kumbe swibumabumelo leswi tekiweke hi Khabinete.1.10. Khabinete yi kombela leswaku ku va na ntirhisano eka tisekithara hinkwato ta vaakitiko ku lwisana na nala loyi a fanaka naswona wa nghozi, ntungu wa COVID-19.1.11. Khabinete yi khensa maAfrika-Dzonga hinkwawo eka ku ya emahlweni va titsona no twisisa hi nkarhi wa nkoka wa ku pfaleriwa. Xihlambanyo xa Phuresidente Ramaphosa xa xiyimo xa mhagu xa rixaka ku ya hi Nawu wa Vulawuri bya Timhangu wa Tiko, 2002 (Nawu wa 57 wa 2002) wu hoxe xandla swinene eka ku ponisa vutomi.1.12. Magoza yo lawula yo tika ma hetelele ma nonokisa no hunguta mitluleto. Ku pfaleriwa swi nyikile Afrika-Dzonga nkarhi na xivandla xa ku veka magoza eka tisekithara ta swa rihanyu ta mfumo na leti nga riki ta mfumo ku tirhana na ku tlakuka ka mitluleto loku nga papalatekiki.1.13. Khabinete yi ya emahlweni yi kombela maAfrika-Dzonga hinkwawo ku va na vutihlamuleri lebyikulu byo tihlayisa na ku hlayisa van'wana ku hunguta ku hangalaka ka xitsongwatsongwana.1.14. Vaholobye eka swiyimo swo hambana hambana va ta tlhantlha hi ku hetiseka eka tinhlengeletano to vulavurisana na vateki va mahungu leti nga ta endliwa namuntlha, Ravumune ti 28 Mudyaxihi na mundzuku, Ravuntlhanu ti 29 Mudyaxihi 2020.Swiboho swa Khabinete2. Ku khoma Xitichi xa le Misaveni xa Xibakabaka xo Enta2.1. Khabinete yi pasise leswaku Nhlangano wa Xibakabaka wa Afrika-Dzonga wa Rixaka (SANSA) wu nghena eka ntirhisano na Vuhahisi bya Rixaka na Vufambisi bya Xibakabaka ku rhurhela Xitichi xa le Misaveni xa Xibakabaka xo Enta. Xitichi lexi nga ta va eMatjiesfontein eKapa-Vupeladyambu xi ta seketela mintirho ya ku haha ka vanhu exibakabakeni ku ya eN'wetini, Mars na ku tlula.  2.2. Swi ta katsiwa eka netiweke leyi nga kona ya tindhawu tinharhu eUnited States of America, Spain na Australia. Tanihi ndhawu ya vumune, yi ta fambisana na letin'wana tinharhu na ku nyika makhomelo lama antswisiweke na lawa ma nga tirheki leswaku ku va na nseketelo wa ntirho wa nkoka. SANSA yi ta tirha, yi hlayisa no langutela xitichi.2.3. Exikarhi ka swin’wana, xitichi xi ta vuyerisa Afrika-Dzonga eka nhluvukiso wa vuswikoti lebyi kayivelaka na ku kula ka sekithara ya swa sayense, vuinjhiniyara, xiphemu xa thekinoloji na vutumbuluxi. Xi ta tlhela xi nyika xivandlanene xa ku phamela ikhonomi ya vutivi, no tlakusa ku humelela ka ndzavisiso ka rixaka eka xivandla xa sayense na thekinoloji.3. Nawumbisi Lowu Ringanyetiweke wa Mpfampfarhuto hi mayelana na Vukorhokeri bya Ndzilo3.1. Khabinete yi pasisile Nawumbisi Lowu Ringanyetiweke wa Mpfampfarhuto hi mayelana na Vukorhokeri bya Ndzilo. Nawumbisi lowu Ringanyetiweke wu andlala swiringanyeto swa pholisi leswi nga ta va masungulo ya nawu wa vukorhokeri bya ndzilo lowu nga ta siva nawu wa sweswi wa Nawu wa Vukorhokeri bya Vutimela Ndzilo, 1987 (Nawu wa 99 wa 1987).  3.2. Wuandlala mitirho na vutihlamuleri bya swiphemu swa mfumo swa tiko hinkwaro xikan’we na swifundzankulu hi ku tirhisana na timasipala. Ku vonaleswaku vukorhokeri lebyi byi tshama byi fambelanisiwa na tindlela ta ximanjhemanjhe to lawula timhangu ta ndzilo, ti ringanyeta vuswikoti byo hlengeleta ndzavisiso na data.3.3. Hi ku angarhela, yi tlhela yi lava na ku yi fambiselanisa na milawu yin'wana leyi pasisiweke endzhaku ka 1994, naswona leyi fambelanaka na mfumo wa miganga. Ku kombela tihlanganisa ko anama na vatekaxiave na vaakitiko hi ku angarhela ku endliwile.4. Mitirho ya Khabinete hi nkarhi wa levhele ya 34.1. Khabinete yi pasisile leswaku eka levhele ya 3 leyi sungulaka hi Musumbhunuko, 1 Khotavuxika 2020, yi ta amukela maendlelo lama katsaneke lawa ma nga ta katsa tihlangeletano ta Khabinete ta hi nyama xikan’we na to hlangana hi ku tirhisa vhidyo ta le ka xiinthanete.4.2. Khabinete yi tlhele yi pasisa mitlawa yo veka tihlo leyi katsaka Vaholobye na Swandla swa va Vaholobye. Va aviwile eka xin'wana na xin'wana xa swifundzatsongo swa 52 na madorobakulu ku veka tihlo magoza lawa ya nga vekiwa ku herisa na ku hangalaka ka COVID-19.Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1. Bodo ya Khansele ya swa Thekinoloji ya Swicelwa (MINTEK):Dokodela Vanguard Mbuyiseli Mkosana (Mutshamaxitulu);Manana Ntokozo Faith Ngcwabe – Ndzawulo ya Swicelwa na Eneji (DMRE);Tatana Rantsadi Andries Moatshe (Wo tatisela);Dokodela Maropeng Walter Ngobeni;Pnurofesa Lindiwe Zungu;Tatana Philippus Rudolf Heydenrich;Manana Pontsho Maruping;Tatana Harold Motaung;Manana Phydelis Ntombifuthi Zikalala-Mvelase;Manana Margaret Mosibudi Phiri;Tatana Lefadi Lucas Makibinyane; naDokodela M Motuku.2. Bodo ya Khansele ya Swa Misava:Dokodela Humphrey Lawrence Mbendeni Mathe (Mutshamaxitulu);Tatana Andries Moatshe (DMRE);Dokodela Thuli Khumalo (Ndzawulo ya swa Mbangu, Swihlahla na Swa Tinhlampfi);Tatana Sanelo Malaza (Wo tatisela);Manana Rosalind Mdubeki (Ndzawulo ya swa Nhluvukiso wa Matikoxikaya na Antswiso wa Misava);Manana Pontsho Tsotetsi (Wo tatisela);Manana Deborah Mochothli (Ndzawulo ya swa Mati na Mbhasiso);Tatana Paul Nel (Wo tatisela);Dokodela Jennifer Mirembe;Tatana Smunda Mokoena;Tatana Xolisa Mvinjelwa (sekithara ya migodi);Gqweta Ntika Maake;Manana Adila Chowan (sekitara ya nxaviselano);Tatana B Gerryts (Ndzawulo ya swa Sayense na Vutumbuluxi);Manana Lebogang Madiba (Timali ta Tiko); naTatana Moses Mabuza –  Mufambisinkulu (CEO).3. Vafambisi vo ka va nga ri va nga ri na matimba eka Bodo ya Vulawuri bya Tindhawu to Nghena bya Afrika-Dzonga:Tatana Zolani Kgosietsile Matthews (Mutshamaxitulu);Manana Siphokazi Matolengwe;Tatana Asraf Mohamed Adam;Manana Leanda-Marsha Vilakazi;Manana Kenosi Selane;Tatana Zola Fihlani;Dokodela Tshisikawe Victor Munyama; naManana Zandile Kabini.4. Tatana Abel Moffat SithoIe tanihi CEO wa Nhlangano wa Vufambisi bya Mfumo.5. Manana Phumla Williams tanihi DG wa Vufambisi bya Mfumo bya Vuhlanganisi na Mahungu (GCIS).Swivutiso: Manana Phumla Williams – Muvulavuleri wa KhabineteSelifoni: 083 501 0139"
"Xitatimente hi Nhlengeletano ya Khabinete ya le Moyeni leyi khomiweke hi Ravumune, 4 Khotavuxika 2020",4 Jun 2020,https://www.gov.za/speeches/statement-cabinet-meeting-4-june-2020-4-jun-2020-0000,https://www.gov.za/ts/speeches/statement-cabinet-meeting-4-june-2020-4-jun-2020-0000,"Xitatimente hi Nhlengeletano ya Khabinete ya le Moyeni leyi khomiweke hi Ravumune, 4 Khotavuxika 2020 1. Xiboho xa Khoto ya le Henhla ya Gauteng-N’walungu xa Ravumbirhi, 2 Khotavuxika 20201.1. Nhlengeletano ya Khabinete ya le moyeni yo hlawuleka a yi khomiwile namuntlha, Ravumune, 4 Khotavuxika 2020, ku kanela leswi humelelaka hi matshalatshala ya Afrika-Dzonga ku ponisa vutomi na ku sirhelela vutihanyisi exikarhi ka ntungukulu wa COVID-19. Tanihi xiphemu xa nkanelo lowu, Khabinete yi kambisisile xiboho xa Khoto ya le Henhla ya Gauteng-N’walungu lexi rhuliweke hi Muavanyisi Norman Davis hi Ravumbirhi, 2 Khotavuxika 2020, lexi tiviseke swinawana swa ku pfaleriwa ka COVID-19 eka tilevhele ta 3 na tanihileswi hambanaka na vumbiwa na ku nga amukeleki.1.1.1 Endzhaku ka ku kuma switsundzuxo swa xinawu na ku yingisela swibumabumelo swo tala leswi nyikiweke hi swirho swa xiyenge xa swa nawu hi ku angula eka xiboho lexi, Khabinete yi na mavonelo ya leswaku khoto yin’wana yi nga ha fikelela mahetelelo yo hambana eka nandzu lowu.1.2. Hikokwalaho Khabinete yi tekile xiboho xa ku aphila xiboho xa Khoto ya le Henhla ya Gauteng-N’walungu.1.3. Mfumo wu ta kombela leswaku aphili ya wona yi yingiseriwa hi xihatla ku endlela leswaku wu kuma ntiyisiso hi swinawana leswi.  Holobye wa Mfumontirhisano na Timhaka ta Ndhavuko, Dkd Nkosazana Dlamini Zuma, u ta tikatsa eka aphili leyi na Phuresidente Cyril Ramaphosa na Holobye wa Rihanyo, Dkd Zweli Mkhize.1.4. Khabinete yi navela ku tshembisa rixaka leswaku miphalalo hinkwayo leyi tivisiweke kusukela loko ku tivisiwile Xiyimo xa Rixaka xa Mhangu hi Nyenyanyana 2020 hi Phuresidente Ramaphosa yi kongomisiwile ngopfungopfu eka ku ponisa vutomi.1.5.  Eka ku simeka miphalalo leyi, mfumo wu kanerisanile hi ndlela yo fanana na tisekitara hinkwato ta rixaka, tanihileswi nyimpi ehenhla ka COVID-19 yi nga matshalatshala ya rixaka lama ma lavaka vun’we exikarhi ka mfumo na maAfrika-Dzonga hinkwavo.1.6.  Loko mfumo wa ha aphila xiboho lexa khoto, swinawana swa nkarhi wa sweswi swi tshama swa ha ri eku tirheni, naswona hi kombela na ku hlohlotela vanhu va ka hina hinkwavo ku landzelela milawu ya swa rihanyo hinkwayo leyi yi simekiweke, ku katsa na ku hlamba swandla, ku siya mpfhukanyana exikarhi ka vanhu, ku ambala swipfalaxikandza evanhwini xikan’we na ku hleriwa na ku kongomisiwa ku ya kamberiwa, laha swi faneleke.2. Ku Engeteriwa ka Xiyimo xa Rixaka xa Mhangu2.1. Khabinete yi pasisile ku engeteriwa ka Xiyimo xa Rixaka xa Mhangu hi n’hweti kusuka 15 Khotavuxika kufika 15 Mawuwani 2020. Nawu wu pfumelela Xiyimo xa Rixaka xa Mhangu ku heta 90 wa masiku.3.  Ntluletavuvabyi wa COVID-19 wa Kapa-Vupeladyambu3.1. Khabinete yi tshama ya ha vilerisiwa hi mayelana na ntikelo na ntlakuko wa mitluletavuvabyi wa COVID-19 eKapa-Vupeladyambu.  Hi mayelana na swona, Phuresidente Ramaphosa u ta endzela xifundzakulu lexi hi Ravuntlhanu, 5 Khotavuxika 2020, ku kanerisana hi xiyimo lexi na Phurimiya Alan Winde na huvonkulu ya xifundzakulu, na ku hlahluva vulungheki bya xifundzakulu lexi eka malawulelo lama yaka emahlweni ya ntungukulu lowu.   3.2. Phuresidente Ramaphosa u ta heleketiwa hi Holobye Mkhize; Holobye wa Vusirheleri na Khale ka Masocha Nosiviwe Mapisa-Nqakula; Holobye wa Dyondzo ya Masungulo Angie Motshekga; Holobye wa Maphorisa Bheki Cele; Holobye wa Vutshamiso bya Vanhu, Mati na Mbhasiso Lindiwe Sisulu na Holobye wa Mitirho ya Mfumo na Miako Patricia de Lille.4. Vhiki ra Nsirhelelo wa Vana4.1.  Khabinete yi tsundzuxa vaaki leswaku vhiki leri i Vhiki ra Nsirhelelo wa Vana, leri ri sunguleke hi Sonto, 31 Mudyaxihi naswona ri hela hi Sonto, 7 Khotavuxika 2020. Vhiki ra Nsirhelelo wa Vana ri lava ku boxa timhaka ta nsirhelelo wa vana elembeni hinkwaro. Nkongomelo wa nan’waka wu ri: “A Hi Sirheleleni Vana, Hi Nkarhi wa COVID-19 na Ku Hundza”.  5.  Nkayivelo wa mati5.1.    Khabinete yi lemukile ku ehla loku ka ha ku vaka kona eka tilevhele ta madamu, ngopfungopfu eKapa-Vupeladyambu, tanihi tiko leri nga na vukalo bya mati, tilevhele ta madamu ti na nkhumbo wo homboloka eka swidingo swa hina swa mati. Hikokwalaho, Khabinete yi endla xikombelo eka hina hinkwerhu ku tirhisa mati hi vukheta.Swivutiso: Mnn Phumla Williams – Muvulavuleri wa KhabineteSelifoni: 083 501 0139"
"Xitatimente xa Nhlengeletano ya Khabinete ya le Moyeni leyi nga khomiwa hi Ravunharhu, 10 Khotavuxika 2020",11 Jun 2020,https://www.gov.za/speeches/statement-virtual-cabinet-meeting-held-wednesday-10-june-2020-11-jun-2020-0000,https://www.gov.za/ts/speeches/xitatimente-xa-nhlengeletano-ya-khabinete-ya-le-moyeni-leyi-nga-khomiwa-hi-ravunharhu-10,"1.  Leswintshwa hi Khoronavhayirasi (COVID-19)1.1.  Eka nhlengeletano ya yona ya le moyeni leyi nga khomiwa hi Ravunharhu, 10 Khotavuxika 2020, Khabinete yi nyikiwile xiviko lexi nga na vuxokoxoko byintshwa kusuka eka Huvo yo Lerisa ya Khoronavhayirasi ya Rixaka (NCCC). NCCC yi longoloxile swibumabumelo swo hlaya mayelana na Levhele ya Vulemukisi ya 3 leyi fambelanisiweke na nxungeto leyi antswisiweke ya eka ya ku pfaleriwa ka rixaka.Swibumabumelo leswi swi sukela eka leswi tisiweke hi tisekitara to hambanahambana na miburisano hi Ntlawa wa Ntirho wa Nhlanganelo na Vuhlori wa Rixaka.  1.2.  Hambiswiritano, Khabinete yi bohile ku hundzisela emahlweni ku pfumeleriwa ka swibumabumelo kufikela loko ku kumekile xiviko xa rihanyu xo hetiseka xo huma eka Komiti yo Tsundzuxa ya Holobye wa Rihanyu eka COVID-19. NCCC yi languteriwile ku kuma andlalo wo hetiseka emasungulweni ya vhiki leri taka.1.3.  Khabinete yi tlhela yi kombela na ku khutaza maAfrika-Dzonga hinkwavo ku landzelela hi ku titwela magoza lama nga vekiwa ku lwisana na ku hangalaka ka COVID-19. Magoza lama ma katsa ku hlamba swandla nkarhi na nkarhi, ku siya mpfhuka wo ringanela exikarhi ka vanhu na ku ambala swipfalaxikandza loko kuri endhawini ya mani na mani.2.  Khampani ya Oyilimbisi ya Rixaka2.1.  Khabinete yi hlamuseriwile hi ntirho lowu yaka emahlweni wo ringeta ku hunguta mpimo wa marhavi ya oyilimbisi (oyili na gasi) hinkwawo ya khamphani ya eneji leyi hambanisiweke leyi nga ehansi ka vun’wini bya mfumo, Nkwama wa Eneji wa le Xikarhi.2.2.  Ku hungutiwa ka mpimo swi ta hetelela swi endlile leswaku marhavi manharhu (PetroSA, Strategic Fuel Fund na iGas) lama katsiweke ku va Khamphani ya Oyilimbisi ya Rixaka yin'we. Leswi swi humelerisa xitiviso lexi nyikiweke hi Phuresidente Cyril Ramaphosa eka Mbulavulo wa yena wa Xiviko xa Rixaka hi 13 Nyenyanyana 2020, ku nyika xikongomelo hi vuntshwa na ku hunguta mpimo wa mabindzu lama nga ehansi ka vun’wini bya mfumo yo hlaya ku seketela ku kula na ku hluvukisa.2.3.  Khabinete yi pfumelerile ku thoriwa loku ringanyetiweke ka khamphani yo vumba hi vuntshwa ya xiphurofexinali leyi tokotaka hi ku hlanganisa ku lavisisa modlolo wo tirha kahle swinene wa Khampani ya Oyilimbisi ya Rixaka.3.  Rimba ra Pholisi ya Madzolonga yo ya hi Rimbewu (GBV) eka Sisiteme ya Dyondzo na Ndzetelo wa le Ndzhaku ka Xikolo3.1.  Khabinete yi pfumelerile Rimba ra Pholisi ya GBV eka Sisiteme ya Dyondzo na Ndzetelo wa le Ndzhaku ka Xikolo. Rimba lera Pholisi ri lava ku angula eka nhlayo leyi tlakukeke ya timhangu to fambelana na GBV eka mihlangano ya dyondzo ya le henhla.     3.2.  Rimba lera Pholisi ri nyika ndzetelo hi mitlawa, tindlela na tiphurosese leti mihlangano ya dyondzo ya le henhla yi bohekaka ku ti simeka ku sivela timhangu ta GBV etikhamphasini ta vona. Ku tatisa eka ku nyika mitlawa yo angamela, ri tlhela ri boha leswaku mihlangano yaleyo ku tumbuluxa vulemukisi eka tipholisi ta yona ta GBV.4.  Xiviko xa Ndzavisiso wa Nkoteko eka Muziyamu wa Nhlangano wa ku Ala Mpfumelo na ku Lwela Ntshunxeko (RLMM)4.1.  Khabinete yi pfumelerile Xiviko xa Ndzavisiso wa Nkoteko eka ku tumbuluxiwa ka RLMM. Muziyamu lowu wu ta hoxa xandla eka ku hlayisa matimu ya ku ala na nyimpi ya ku lwela ntshunxeko eAfrika-Dzonga.4.2.  Ndzavisiso lowu, lowu Khabinete yi nga wu pfumelela hi 2015, wu laviwile endzeni ka mbangu wa Phurojeke ya Ndlela ya Ndzhaka ya ku Ala na ku Lwela Ntshunxeko (RLHR). RLHR yi hoxa xandla eka nhluvukiso na ku cinca vuandlalo bya ndzhaka ya Afrika-Dzonga.4.3.  Loko wu herile, muziyamu lowu wu ta hlayisa ntlhandlamano wa swiphemu swa ndzhaka (swo khomeka na swo ka swi nga khomeki) na ku nyika ndzungulo wo fana, nkhumbulo na mitokoto leswi fambelanaka na nyimpi ya ku lwela ntshunxeko eAfrika-Dzonga.5.  Ndlela ya Ndzhaka ya Khoi na San ya Rixaka5.1.  Khabinete yi pfumelerile ku simekiwa ka Ndlela ya Ndzhaka ya Khoi na San ya Rixaka, leyi ku nga phurojeke ya ndzhaka ya rixaka. Ndlela yi ta kuma, yi kombisa, ku hlayisa na ku tlakusa ndzhaka ya Khoi, Nama, Griekwa, Khorana na San. Phurojeke leyi yi hoxa xandla eka ku amukela matimu ya Afrika-Dzonga lama a ma nga tekeriwi enhlokweni nkarhi lowu nga hundza.5.2.  Yi tlhela yi humelerisa Nawu wa Vurhangeri bya Ndhavuko na Khoi-San, 2019 (Nawu wa 3 wa 2019), lowu veka nawu wa ku tekeriwa enhlokweni ka varhangeri va Khoi na San va ndhavuko.6.   Tidizayini ta swingwece swo tlangela hi ku tsundzuka swa 2021 na 20226.1.  Khabinete yi pfumelerile tidizayini ta swingwece leswi nga eku tirheni swo tlangela hi ku tsundzuka swa 2021 na 2022 leswi swi humesiwaka hi Bangikulu ya Afrika-Dzonga (SARB) na Khamphani ya Swingwece ya Afrika-Dzonga.6.2.  Xingwece lexi nga eku tirheni xo tlangela hi ku tsundzuka xa R5 na xingwece xa vahlengeleti lexi tintiweke hi nsuku, xa silivhere leyi pfanganisiweke xa R5 xi ta humesiwa hi 2021 ku tlangela Lembexidzana ra SARB. Ntlhandlamano wa Swingwece swa Xidesimali wa Vumune wa Afrika-Dzonga, lowu nga ta humesiwa hi 2022 wu ta katsa xingwece xa 10 ra tisente, 20 wa tisente, 50 wa tisente, R1, R2 na R5.   Milawumbisi1.  Nawumbisi wa ku Cinciwa ka Milawu ya Sekitara ya swa Timali wa 20201.1.  Khabinete yi pfumelerile ku yisiwa ka Nawumbisi wa ku Cinciwa ka Milawu ya Sekitara ya swa Timali wa 2020 ePalamende. Nawumbisi lowu wu ringanyeta ku veka SARB tanihi Vulawuri bya Xiboho, naswona wu antswisa switirho swo lawula swa SARB swo humelerisa xilerisoximfumo xa yona xo tiyisisa ntshamiseko wa sisiteme ya swa timali.1.2.  Nawumbisi lowu wu ringanyeta rimba rintshwa ku lulamisa mihlangano ya swa timali, ngopfungopfu tibangi, loko ti nghena eka nkarhi wa ntshikelelo wa swa timali. Wu tlhela wu tisa xikimi xa ndzindzakhombo xo dipozita xo angarhela xo sungula xa Afrika-Dzonga lexi xi nga ta tiyisisa leswaku vadipoziti va hakeriwa tihakelo loko bangi yi hluleka.1.3.  Xikimi xo tani xi ta sirhelela vadipoziti lava nga sirhelelekangiki na ku tiyisisa leswaku ku kavanyeta ko ka ku nga tikangi eka sisiteme ya swa timali na ikhonomi yo anama loko mihlangano yaleyo yi nghena eka ntshikelelo ya swa timali.Ku ThoriwaMnn Sekgothadi Kabelo tanihi Mulawuri loyi a nga riki Xiphemu xa Vurhangerinkulu wa Bodo ya Vulawuri bya Tindhawu to Nghena Etikweni ya Afrika-Dzonga:Swivutiso: Mnn Phumla Williams – Muvulavuleri wa KhabineteSelifoni: 083 501 0139"
Xitatimente hi mayelana na Nhlengeletano ya Khabinete ya le Moyeni ya 24 Khotavuxika 2020 ,26 Jun 2020,https://www.gov.za/speeches/statement-virtual-cabinet-meeting-24-june-2020-26-jun-2020-0000,https://www.gov.za/ts/speeches/statement-virtual-cabinet-meeting-24-june-2020-26-jun-2020-0000,"1. Kungu ro Ponisa Bindzu ra Vuhahisi ra Afrika-Dzonga (SAA)1.1  Khabinete yi amukele xiviko xa ndzima hi mayelana na endlelo ro ponisa bindzu ra SAA kusukela eka IMC hi mayelana na SAA, leri fambisiwaka hi Holobye wa swa Mabindzu ya Mfumo Pravin Gordhan. 1.2  Khabinete yi yima hi rito ra leswaku ku vhota ko seketela ko huma eka vanyikaxikweleti ku hetisisa endlelo ro ponisa bindzu ra ha ri ndlela yo tirhiseka na ku hatlisa swinene ra xikhandziyisi xa rixaka ku vumba hi vuntshwa timhaka ta xona leti katsaka bindzu ra xona, xikweleti xa xona na miboheko yin’wana. Khabinete yi kholwa leswaku vuhahisi lebyi vumbiweke hi vuntshwa byi ta endla ajenda yo cinca yo fana na ku pfumaleka ka swivandlanene swa ku tlakusa vahahisi va vantima endzhaku ka malembe ya 26 ya xidemokirasi. 1.3  Yi seketela xiringanyeto xa vuhahisi lebyintshwa na tshalatshala ro khomisana ro kuma mali kusuka eka swihlovo swo hambanahambana leswi katsaka varingani va mikavelo lava nga kumekaka ku teka vuhahisi lebyintshwa. Leyi i ndlela ya ntiyiso yi ri yoxe leyi kusukela yona vuhahisi lebyi tirhaka kahle, lebyi yisekaka emahlweni, na ku kota ku phikizana lebyintshwa byi nga ta nyika vukorhokeri lebyi katsanisiweke bya laha ndzeni ka tiko, bya xifundza na bya matiko ya misava.2. Ikhonomi2.1 Khabinete yi amukela mpimanyeto wa micinco yo tatisela lowu nyikiweke hi Holobye wa swa Timali Tito Mboweni hi Ravunharhu, 24 Khotavuxika 2020. Leswi byi endle leswaku swi humelela hikwalaho ka ntungukulu wa Vuvabyi bya Khoronavhayirasi (COVID-19) na ku ya ehansi ka swa ikhonomi loku nga va kona. Mpimanyeto wo Tatisela wu andlala gondzo ro tisa ntshamiseko wa xikweleti hi ku antswisa patironi ya matirhiselo ya hina ya mali na ku tumbuluxa masungulo ya mpfuxeto wa swa ikhonomi.2.2 Khabinete yi tshemba swinene leswaku vutiboheleri lebyi tivisiweke hi Holobye Mboweni ku ta tiyisisa ikhonomi ya hina eka gondzo ro tiya na ku va leri yisekaka emahlweni, ngopfungopfu loko munhu un’wana na un’wana a tikatsa na mfumo ku byi tirhisa.3.  Vuxokoxoko Lebyintshwa hi mayelana na COVID-193.1  Khabinete yi amukele xiviko xa ndzima xo huma eka Khansele yo Lerisa ya Khoronavhayirasi ya Rixaka. Tanihi xiphemu xo angula eka Levhele ya 3 leyi fambelanisiweke na nxungeto leyi antswisiweke ya ku pfaleriwa ka rixaka, ku cinca eka swinawana hi ku ya hi Nawu wa Mafambiselo ya Timhangu wa 2002 (Nawu wa 57 wa 2002) ku nyikiwile.3.2 Hambileswi Khabinete yi khensaka ntirho lowukulu lowu wa ha endliwaka ku hlayisa ku ringana exikarhi ka ku yisa emahlweni tindlela to tihanyisa na ku ponisa vutomi, yi pasise ku kandziyisiwa ka ku cinca loku fambelanaka na ku pfuriwa ka mavhengele yo xavisa no phamela swakudya leswi swekiweke, tihodela na tikhasino.3.3 Khabinete yi tiyisisa xikombelo eka hina hinkwerhu xa ku tirhisana swin’we ku yimisa ku hangalaka ka mitlulelo ya mavabyi eka miganga ya ka hina hi ku landzelela milawu ya swa rihanyu yo fana na ku hlamba swandla nkarhi na nkarhi, ku siya mpfhuka wo ringanela exikarhi vanhu na ku ambala xipfalaxikandza loko hi ri eka tindhawu ta mani na mani. 4.  Madzolonga lama Simekiweke eka Rimbewu (GBV) 4.1 Khabinete yi khumbeka swinene hi ku tlakuka ka timhangu ta GBV etikweni hinkwaro. Endzhaku ka ntlhandlamano wa timhangu ta ku tlakuka ka ku dlayiwa ka vamanana na vana loku ka ha ku va ka kona, yi kombele vanhu hinkwavo lava nga eAfrika-Dzonga ku va nyandza yin’we na ku tirhisana swin’we ku herisa ku dlayeteriwa loku. Khabinete yi hoyozela tiejensi to tiyisisa ku landzeleriwa ka nawu eka migingiriko ya tona ya xihatla eka ku khoma vaehleketeriwa, naswona yi hlohloterile tiejensi leti ku ya emahlweni ti tirha hi nkhinkhi ku khoma hinkwavo lava khumbekaka eka ku dlaya loku ko pfumala ntwelavusiwana. 4.2  Khabinete a yi ninginiki eka vutiboheleri bya yona ku tirhisa hi ku hetiseka miphalalo yo hambanahambana leyi endliweke kusuka eka Kungu ra Xiqhinga ra Rixaka hi mayelana na GBV na Ku Dlayiwa ka Vaxisati. Komiti ya Vaholobye ya Nhlanganelo leyi fambisiwaka hi Holobye eka Hofisi ya Phuresidente ya Vamanana, Vantshwa na Vatsoniwa, Mnn Maite Nkoana-Mashabane yi ya emahlweni yi hlohlotela miphalalo ya mihlanganonyingi ya mfumo. Hambiswiritano, mphalalo lowu tirhaka kahle swinene wu lava maAfrika-Dzonga hinkwavo ku tlanga xiave xa wona eka ku herisa ntolovelo wa madzolonga eka swirho swa vaakatiko leswi nga sirhelelekangiki swinene.5.  Simphoziyamu ya Nhluvukiso wa Swimakiwakulu lowu Yisekaka Emahlweni ya Afrika-Dzonga (SIDSSA) 5.1  Khabinete yi amukela ku simekiwa ro sungula ka SIDSSA loku khomiweke vhiki reri emoyeni, ehansi ka nkongomelo: “Ku vekisa eka swimakiwakulu eka ku humelela loku nga na ku avelana: sweswi, nkarhi lowu taka na ku tlula”. SIDSSA i pulatifomo leyi hlanganisaka vatlangaxiave va nkoka eka ndhawu yo vekisa ya swimakiwakulu, lava va hlohloteriwaka eka xikongomelo xa nkoka xa ku nghwetlisisa kungu ra nhlakarhelo wa ikhonomi leri rhangeriweke hi swimakiwakulu. Mphalalo wa swimakiwakulu wu tshama wa ha ri xitisakucinca eka mpako wa nhlakarhelo wa ikhonomi wa Afrika-Dzonga.5.2 Hi ku tirhisa endlelo leri, ntsengo wa tiphurojeke ta 276 se ti kamberiwile. Leswi swi vumba tiphurojeke ta vuvekisi bya swimakiwakulu leti tisaka ku cinca leti nga na mbuyelo lowukulu eka ku tumbuluxa swivandlanene swo tumbuluxa mitirho na ku hlohlotela ikhonomi.5.3  Makumenhungunhungu wa tiphurojeke leti ti lulamerile vuvekisi, naswona ti katsa tiindasitiri leti nga na mbuyelo lowukulu lowu nga voniwaka eka swimakiwakulu swa eneji; mati; vutleketli; thekinoloji ya swa mahungu na vuhlanganisi; matshamelo ya vanhu; vurimi na ku endliwa ka swimakiwa swo huma eka vurimi.5.4  Tiphurojeke leti ti ta pfunetiwa hi swa timali ngopfungopfu hi yin’we ya swiyenge leswinharhu – miavelo ya swa xibindzu, swa timali leti lombiweke ebangi na mali yo huma eka nkwama wa tiko. Tanihi xiphemu xa mpako wa nhlakarhelo wa ikhonomi, moya wa tiko wa  ntirhisano exikarhi ka tisekitara ta mfumo na leti nga riki ta mfumo wu ya emahlweni wu kongomisa eka ku ololoxa ku hambana ka swa matshamelo, ku cinca ikhonomi na ku tumbuluxa mitirho leyi lavekaka swonghasi.Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke. 1.  Swirho swa bodo swa Bodo yo Lawula yo Tiyimela ya Tioditara:1.1.    Mnn Martie Janse van Rensburg (Ku thoriwa nakambe);1.2.    Ttn Iqbal Motala (Ku thoriwa nakambe);1.3.    Ttn Madoda Petros (Ku thoriwa nakambe);1.4.    Mnn Nombulelo Gumata;1.5.    Mnn Thembeka Semane;1.6.    Ttn Roy Andersen;1.7.    Ttn Preston Speckmann;1.8.    Mnn Jesmane Boggenpoels;1.9.    Ttn Shauket Fakie; na1.10     Phurof Nirupa Padia.2.    Swirho swa bodo ya Nhlangano wa Ndzindzakhombo wa Mixungeto yo Hlawuleka wa Afrika-Dzonga:2.1.    Ttn Moss Ngoasheng (Mutshamaxitulu);2.2.    Mnn Priscilla Mokonyane (Xandla xa Mutshamaxitulu);2.3.    Mnn Moipone Ramoipone;2.4.    Ttn Desmond Marumo;2.5.    Mnn Japhtaline Mantuka Maisela;2.6.    Ttn Christiaan Johannes van Dyk;2.7.    Ttn Enos Ngutshane;2.8.    Ttn Reginald Haman;2.9.    Ttn Sathie Gounden;2.10.    Mnn Margret Mosibudi Phiri;2.11.    Mnn Refilwe Moletsane; na2.12.    Mnn Nolwandile Mgoqi-Mbalo.Swivutiso:Mnn Phumla Williams – Muvulavuleri wa Khabinete Selifoni: 083 501 0139 "
"Xitatimente hi Nhlengeletano ya Khabinete ya le moyeni ya Ravuntlhanu, 5 Mhawuri 2020",6 Aug 2020,https://www.gov.za/speeches/statement-virtual-cabinet-meeting-wednesday-5-august-2020-6-aug-2020-0000,https://www.gov.za/ts/speeches/statement-virtual-cabinet-meeting-wednesday-5-august-2020-6-aug-2020-0000,"A. Nkongomo eka Vukungundzwana1. Matirhelo yo homboloka ya swipfuno swa miphalalo ya Vuvabyi bya Khoronavhayirasi (COVID-19)1.1. Khabinete yi kambisise hi ku khomisiwa tingana hi swiviko leswa ha ku vaka kona swa swiendlo swa vukungundzwana na vukhamba bya swipfuno leswi dingiwaka swonghasi leswi mfumo wu swi aveleke ku ponisa vutomi na vutihanyisi hi nkarhi wa ntungukulu wa COVID-19.1.2. Vanhu van'wana lava nga tshembekangiki na tikhamphani leti nga tshembekangiki a va ri eku phangeni ka swipfuno swa mfumo leswi swi endleriweke ku nyika swakudya eka mindyangu leyi pfumalaka na switirhisiwa swo sirhelela munhu yena n'wini (tiPPE) eka tiofixiyali ta vuthu ra le mahlweni, ngopfungopfu vatirhi va nhlayiso wa swa rihanyo.  1.3. Migingiriko ya vugevenga na leyi nga amukelekiki yi katsa ku tlakusiwa kutlula mpimo ka mixavo leyi khotiweke, ku tekela na ku hambukisa maphasele ya swakudya lama endleriweke lava sweleke, na swiendlo swa vumbabva leswi khumbaka timali leti endleriweke ku hunguta ku tikeriwa ka vatirhi na mabindzu lama hlaseriweke hi ku pfariwa ka migingiriko ya swa ikhonomi hi nkarhi wa ku pfaleriwa ka rixaka.  1.4. Khabinete yi komberile mihlangano ya vaaki hinkwayo ku hlayisa mipimo ya le henhlahenhla ya vutengi na vutihlamuleri, na ku humelerisa swilerisoximfumo swa yona hindlela ya kahle na ku va leyi nga tlangisiki swipfuno. Khabinete yi tshama ya ha tibohile eka ku aka mfumo wa vuswikoti, wa matikhomelonene na ku va wa nhluvukiso. Yi seketela xikombelo lexa ha ku vaka kona hi Phuresidente Cyril Ramaphosa leswaku tiejensi ta nsindziso wa nawu ku endla swihi kumbe swihi leswi ti nga swi kotaka ku khoma lava khumbekaka eka vukungundzwana, swi nga ri na mhaka leswaku i mani na ku tiyisisa leswaku va vuyisa timali leti phangiweke.1.5. Mfumo emalembeni lamo tala wu sungurile miphalalo yo hambanahambana ku lwisana na manyala ya vukungundzwana, lama ya khumbaka hi ndlela yo homboloka mphakelo wa vukorhokeri eka lava sweleke na lava nga sirhelelekangiki. 1.6. Senthara ya ntirhisano yo hlawuleka leya ha ku tumbuluxiwaka yi na xikongomelo xa ku tiyisa matshalatshala ya nhlanganelo exikarhi ka tiejensi ta nsindziso wa nawu ku sivela, ku thumba, ku lavisisa na ku chuchisa vukungundzwana lebyi fambelanaka na COVID-19. Yi vumbiwa hi Senthara ya Vuhlori bya swa Timali; Xiyenge xa Vulavisisi xa Maphorisa lexi Tiyimelaka; Vulawuri byo Chuchisa bya Rixaka; Xiyenge xa Vukorhokeri bya Maphorisa bya Afrika-Dzonga xa Vulavisisi bya Vugevenga bya Xirhangana (Hawks), Vukorhokeri bya Vuhlori bya Vugevenga na Mafokisi; Vukorhokeri bya Xibalo bya Afrika-Dzonga; Yuniti yo Lavisisa yo Hlawuleka (SIU) na Ejensi ya Vuhlayiseki bya Tiko.1.7. Swihehlo swa vukungundzwana lebyi nga eku lavisisiweni swi katsa vuhangalasi bya vumbabva bya maphasele ya swakudya, timali ta nhlayiso ta mphalalo wa vaaki, ku xaviwa ka tiPPE na swiphakeriwa swa vutshunguri swin'wana, na ku phangiwa ka Xikimi xa Mphalalo wa Vatirhi/Vathori xa Nkarhinyana xa COVID-19 xa Nkwama wa Ndzindzakhombo wa lava nga Tirhiki.  1.8. Ku hatlisisa na ku tiyisa phurosese ya ku tirhana na vukungundzwana, Phuresidente Ramaphosa ku nga ri khale ngopfu u sayinile xitiviso xa ximfumo xa ku pfumelela SIU ku lavisisa matikhomelo lama nga riki enawini kumbe lama nga fanelangiki wahi kumbe wahi eka ku xaviwa ka tinhundzu tihi kumbe tihi, mitirho na vukorhokeri hi nkarhi wa kumbe lebyi fambelanaka na xiyimo xa rixaka xa mhangu eka nhlangano wa mfumo wihi kumbe wihi.SIU yi havaxerisiwile matimba ku lavisisa swihehlo swihi kumbe swihi leswi fambelanaka na ku tirhisiwa ko homboloka ka timali ta COVID-19 eka swiyenge hinkwaswo swa Mfumo na ku tumbuluxa mafambiselo ya xinawu ku vuyisa timali ta ku onhakeriwa kumbe ta ku lahlekeriwa kwihi kumbe kwihi loku byarhiweke hi Mfumo. Ku tiyisisa leswaku goza ri tekiwa hi ku hatlisa, Phuresidente u ta kuma swiviko swa nkarhinyana hi vulavisisi mavhiki ma tsevu man'wana na man'wana. U ta tlhela a kuma swiviko kusuka eka Foramu yo Lwisana na Vukungundzwana ya Sekitara ya swa Rihanyo leyi rhwexiweke xintirhwana ku lavisisa mihambuko na mafambiselo yo homboloka eka sekitara ya swa rihanyo.1.9. Khabinete yi ta tlhela yi amukela mihundzuluxo eka swinawana swa masungulo swa Khomixini ya Vulavisisi eka swihehlo swa Nhlohlotelo wa le Handle wa Mfumo, Vukungundzwana na Vumbabva eka Sekitara ya Mfumo, ku katsa na Swiyenge swa Mfumo. Swinawana leswi hundzuluxiweke sweswi swi ta pfumelela ku avelaniwa ka vuxokoxoko hi khomixini na tiejensi tin'wana ta nsindziso wa nawu. Leswi swi ta pfuna ku hatlisisa vulavisisi na vuchuchisi bya milandzu leyi fambelanaka na vukungundzwana.1.10. Tanihi xiphemu xa ku tiyisa miphalalo leyi, Khabinete yi tlhele pasisa ku simekiwa ka xipano xa ntlhanu wa Vaholobye, exikarhi ka swin'wana, ku langutisisa ku xava loku fambelenaka na COVID-19 hinkwako loku ku endliweke hi nkarhi wa ku pfaleriwa na ku tiyisa tisisiteme ta ku xava ta nkarhi wa sweswi. Xipano lexi xi vumbiwa hi Holobye wa Vululami na Vukorhokeri bya Makhotso, Ttn Ronald Lamola (Murhambi); Holobye wa Timali, Ttn Tito Mboweni, Holobye wa Vukorhokeri bya Mfumo na Vulawuri, Ttn Senzo Mchunu, Holobye wa Mfumontirhisano na Timhaka ta Xikaya, Dkd Nkosazana Dlamini Zuma na Holobye wa le Hofisini ya Phuresidente, Ttn Jackson Mthembu.1.11. Tindzawulo hinkwato ti ta languteriwa ku rhumela tikontiraka ta ku xava hinkwato leti nyikiweke hi nkarhi lowu eka xipano xa vaholobye leswaku ti kandziyisiwa na ku endliwa ti fikeleleka eka vaaki.1.12. Khabinete yi amukela xitiviso xa leswaku mpimohansi wa 36 wa milandzu leyi fambelanaka na vukungundzwana yi le ka switeji swo hambanahambana swa vulavisisi na vuchuchisi. Milandzu leyi yi ta rhumela xihungwana xa matimba xa leswaku mfumo a wu nga kondzeleli swiendlo swihi kumbe swihi swa vukungundzwana, ngopfungopfu exikarhi ka tiofixiyali, na leswaku vaonhi hinkwavo va ta khomiwa na ku chuchisiwa.1.13. Vukungundzwana i vugevenga lebyikulukumba lebyi byi phangelaka lava sweleke na ku va tsona vukorhokeri bya masungulo. Tanihi rixaka, hi na vutihlamuleri bya ku lwisana na vukungundzwana naswona hi fanele ku byi humesela erivaleni hi ri hava nchavo kumbe xirhandzwa. Khabinete yi hlohlotela vaaki ku tirhisa tinomboro ta riqingho ra xilamulelamhangu to lwisana na vukungundzwana ta rixaka na ta sekitara to hambanahambana ku seketela matshalatshala ya ku humesela erivaleni na ku hlongorisa swihehlo leswi fambelanaka na vukungundzwana.B. Swibohokulu 2. Qhinga ra Swikili swa Xidijitali na swa Nkarhi lowu Taka swa Rixaka2.1. Khabinete yi pasise ku kandziyisiwa ka Qhinga ra Swikili swa Xidijitali na swa Nkarhi lowu Taka swa Rixaka. Qhinga i mbuyelo wa Phepha ra Swibumabumelo swa Mfumo eka Vuxokoxoko na Thekinoloji leswi Pfanganisiweke swa Rixaka leri kandziyisiweke hi Ndzati 2016.  2.2. Qhinga leri ri angula eka rimba leri tirhisanaka ku kondletela vuswikoti bya swikili swa tisekitara hinkwato ta ikhonomi leyi nga endzeni ka mbangu wa ncinco wa xidijitali na antswiso wa xithekinoloji wa Ncinco wa Tiindasitiri wa Vumune. Ri nyika endlelo ra nsimeko ra vumundzuku na ntirhisano leri ri nga ta katsa na sekitara leyi nga riki ya mfumo , swa tidyondzo na rixaka hinkwaro ka rona.3. Qhinga ra Mfambelaniso wa ku Cinca ka Tlilayimete ra Rixaka (NCCAS)3.1. Khabinete yi pasise NCCAS leswaku yi tirhisiwa. Qhinga leri ri tirha tanihi Pulani ya Mfambelaniso ya Rixaka ya tiko tanihilaha swi laviwaka hakona hi Ntwanano wa Rimba ra Vun'we bya Tinxaka  eka ku Cinca ka Tlilayimete. Qhinga ra Mfambelaniso wa ku Cinca ka Tlilayimete ra Rixaka (NCCAS) ri hlamusela xikatsa xa swikongomelotsongo, miphalalo na mivuyelo ku kotisa tiko ra ka hina ku humelerisa vutiboheleri bya Afrika-Dzonga eka Ntwanano wa Paris eka ku cinca ka tlilayimete.3.2. Qhinga leri ri tumbuluxiwile hi ku pfumelelana na mfumo, sekitara leyi nga riki ya mfumo na miganga ya laha tikweni leyi nga na xikongomelo xa ku hunguta ku nga sirhelelekangi ka rixaka, ikhonomi na mbangu eka switandzhaku swa ku cinca ka tlilayimete. Ri tlhela ri nyika endlelo leri pfanganisiweke na leri tirhisanaka eka malawulelo ya magoza ya mfambelaniso hi ku angula eka mikhumbo ya ku cinca ka tlilayimete. Sweswi se ri amukeriweke, Ndzawulo ya Mbangu, Swihlahla na Vunjoveri yi ta tirhisanisa tilevhele hinkwato ta mfumo, mabindzu na vaaki lava nga na ku tsakela kun'we eka ku tirhisiwa ka rona. Pulani leya 10 ra malembe yi ta kambisisiwa ntlhanu wa malembe man'wana na man'wana4. Ku Tsundzukiwa ka N'hweti ya Vavasati, Mhawuri 20204.1. Khabinete yi pasise nongonoko wa ku tsundzukiwa ka N'hweti ya Vavasati ehansi ka nkongomelo: “Ku humelerisa timfanelo ta vavasati eka vumundzuku byo ringana”. Nan'waka N'hweti ya Vavasati yi kongomisa eka xikombelo xa goza ra ku sirhelela timfanelo ta vavasati na ndzingano wa rimbewu.4.2. Mfumo wu tibohile ku lwisana na ku herisa madzolonga lama simekiweke eka rimbewu na ku dlayeteriwa ka vaxisati (GBVF). Vhiki reri Khabinete yi pasise Milawumbisi yinharhu leswaku yi rhumeriwa ePalamende, leyi yi nga ta tiyisa sisiteme ya hina ya vululami ku seketela na ku sirhelela vaxanisiwa va GBVF.4.3. Nongonoko lowo leha ku ringana n'hweti wu ta engetela nhlohlotelo wa vavasati na ku tiyisa mihlangano leyi vumbiweke ya vavasati eka ndlela leyi yisekaka emahlweni ya goza eka timhaka leti va khumbaka. Hi Sonto, 9 Mhawuri 2020, Phuresidente Ramaphosa u ta endla nghingiriko lowu kombiwaka eka thelevhixini etikweni hinkwaro, swin'we na phanele ya swivulavuri swa siku.C. Milawumbisi5. Milawumbisi ya GBVF  leyi pasisiweke5.1. Khabinete yi pasise ku rhumeriwa ka Milawumbisi ya GBV yinharhu – Nawumbisi wo Hundzuluxa wa Nawu wa Vugevenga (Milandzu ya swa Masangu na Timhaka leti Fambelanaka) wa 2020; Rhijisitara ra Rixaka eka Milandzu ya swa Masangu) na  Nawumbisi wo Hundzuluxa wa Madzolonga ya le Mindyangwini  – ePalamende. Milawumbisi leyi yi angula eka timhaka to hlayanyana leti boxiweke hi nkarhi wa Samiti ya Phuresidente yo Lwisana na GBVF leyi khomiweke hi 2018 hi mayelana na sisiteme ya vululami bya vugevenga.  5.2. Mihundzuluxo leyi yi nyika angulo lowu simekiweke eka muxanisiwa eka sisiteme ya vululami bya vugevenga hi mayelana na milandzu ya swa masangu. Yi tiyisa swipimelo swa beyili eka vaonhi va milandzu ya swa masangu. Tiwaranti to khoma a ti nga ha vi xilaveko tiejensi ta nsindziso wa nawu ti nga si angula eka vugevenga bya swa masangu lebyi mangariweke. Swipimelo swa parula na swona swa tiyisiwa naswona swigwevo swa mpimohansi swa engeteriwa. Mihundzuluxo leyi yi tlhela yi tiyisa switandzhaku swa ku tlula xileriso xa nsirhelelo.5.3. Nawumbisi wo Hundzuluxa wa Vugevenga (Milandzu ya swa Masangu na Timhaka leti Fambelanaka) wu tlhela wu hundzuluxa Rhijisitara ra Rixaka ra Vaonhi va swa Masangu hi ku anamisa vuanami bya wona kusuka eka vana ntsena na vanhu lava hlanganeke nhloko, na ku wu ndlandlamukisa ku sirhelela mitlawa ya lava nga sirhelelekangiki hinkwavo. Vanhu lava va nga eka rhijisitara leri va boheka ku paluxa vuxokoxoko lebyi loko va rhumela swikombelo swa ku tirha na mitlawa leyi.5.4. Nawumbisi wo Hundzuluxa wa Madzolonga ya le Mindyangwini wu humelerisa ku kumiwa ka swileriso swa nsirhelelo ehenhla ka swiendlo swa madzolonga ya le mindyangwini hi ku tirhisa tindlela ta xielekitironiki. Wu boha Ndzawulo ya Nhluvukiso wa Vanhu na Ndzawulo ya Rihanyo ku nyika vukorhokeri byo karhi eka vaxanisiwa va madzolonga ya le mindyangwini na ku fambelanisa milulamiselo ya Nawu wa Madzolonga ya le Mindyangwini, 1998 (Nawu wa 116 wa 1998) ku ri na swipimelo swa Nawu wa Nsirhelelo kusuka eka Nxaniso, 2011 (Nawu wa 17 wa 2011).6. Nawu wa Mbangi eka Swikongomelo swa le Xihundleni wa 20206.1. Khabinete yi pasise ku rhumeriwa ePalamende ka Nawumbisi wa Mbangi eka Swikongomelo swa le Xihundleni wa 2020 ku ya phurosesiwa. Nawumbisi lowu wu humelerisa vuahluri bya Khoto ya Vumbiwa lebyi tiviseke ku nga fambisani na vumbiwa ka swiphemu swin'wana swa Nawu wa Swidzidziharisi na ku Ngungumerisiwa ka Swidzidziharisi, 1992 (Nawu wa 140 wa 1992) na Nawu wa Vulawuri bya Mirhi na Swiendliwa leswi Fambelanaka, 1965 (Nawu  wa 101 wa 1965).6.2. Vuahluri lebyi byi yimisiwile nkarhinyana ku ringana 24 wa tin'hweti ku pfumelela Palamende ku lulamisa swiyenge leswi. Nawumbisi lowu wu lawula ntirhiso na ku va na mbangi na ku byariwa ka swimila swa mbangi hi ntswatsi eka ntirhiso wa yena n'wini. Wu nyika mpimo wa ntalo wa mbangi leyi ntswatsi a nga ha vaka na yona na ku teka tanihi vugevenga ku dzahiwa ka mbangi etindhawini ta mani na mani.    7. Nawumbisi wa ku Tlakusa Nkwama wa 20177.1. Khabinete yi pasise ku rhumeriwa ka Nawumbisi lowu ePalamende. Nawumbisi lowu wu nyika swivangelo swa Nawu wa ku Tlakusa Nkwama, 1978 (Nawu wa 107 wa 1978), hi ku katsakanya mikwama yinharhu – Nkwama wa Mphalalo wa Timhangu, Nkwama wa Vuthu ra Vusirheleri ra Afrika-Dzonga na Nkwama wa Mphalalo wa Vabaleki – ku va Nkwama wa Nhluvukiso wa Vanhu na Mphalalo wa Rixaka wun'we.7.2. Endzhaku ka swona nkwama lowu wu ta kongomisa eka mihunguto ya mavonelamahlweni ya timhangu na ku kondletela nhluvukiso wa vanhu wa miganga. Nkwama lowu katsakanyiweke wu ta pfuna eka ku antswisa tiphurosese ta mafambiselo, na ku kotisa vukorhokeri lebyi nga tlangisiki swipfuno eka miganga leyi sweleke na ku hunguta tihakelo. Wu ta katsakanya tibodo tinharhu ti va bodo yin'we.D. Ku thoriwaKu thoriwa hinkwako ku fanele ku landzelela vutiyisisi bya vuhlayiseki na mithwaso.8.1. Vukorhokeri bya Maphorisa bya Afrika-Dzongaa. Burigadiya Ebrahim Ahmed Kadwa – Nhloko ya Xifundzakulu xa Gauteng : Xiyenge xa Vulavisisi bya Vugevenga bya Xirhangana (DPCI); nab. Burigadiya Moiki Obed Ngwenya – Nhloko ya Kapa-Vuhumadyambu: DPCI.8.2. Ttn Collins Letsoalo – Muofisirinkulu wa Vurhangerinkulu (CEO) wa Nkwama wa Tinghozi ta le Magondzweni. 8.3. Swirho leswi nga riki xiphemu xa vurhangerinkulu bya Bodo ya Ejensi ya ku Tluriwa ka Milawu ya Nkhuluko wa le Magondzweni:a. Mnn Bongekile Zulu (Mutshamaxitulu);b. Ttn Tshikane Owen Mtsetweni;c. Dkd Prittish Dala;d. Mnn Dorcas Khosa-Shikwambana; nae. Ttn Bonolo Molemo Ramokhele.8.4. Valawuri lava nga riki xiphemu xa vurhangerinkulu  va Bodo ya Khamphani ya Timbala ta Vuhahisi ya Afrika-Dzonga:a. Mnn Dudu Hlatshwayo; nab. Dkd Kgabo Badimo.8.5. Swirho leswi nga riki xiphemu xa vurhangerinkulu swa Bodo ya Mulawuri wa Vuhlayiseki bya Switimela :a. Ttn Boy Johannes Nobunga; (Mutshamaxitulu);b. Mnn Yongama Pamla (Xandla xa Mutshamaxitulu);c. Ttn Sisa Lunga Mtwa;d. Adv Nokuzola Gloria Khumalo;e. Mnn Nompumelelo Ekeke;f. Mnn Dineo Mathibedi;g. Mnn Salome Chiloane-Nwabueze;h. Adv Frans Johannes van der Westhuizen; nai. Adv Johannes Collen Weapond.8.6. Ttn Khathutshelo Ramukumba – Muofisirinkulu wa Vurhangerinkulu wa Hofisi ya Poso ya Afrika-Dzonga.8.7.  Ttn Mlamli Booi – CEO wa SENTECH SOC Limited (Ku thoriwa hi vuntshwa). 8.8. Dkd Mzubanzi Bismark Tyobeka – CEO wa Mulawuri wa Nyutliliya wa Rixaka (Ku thoriwa hi vuntshwa).8.9. Bodo ya Mulawuri wa Nyutliliya ya Rixaka:c. Dkd Thapelo Motshudi (Mutshamaxitulu);d. Mnn Dineo Peta (Xandla xa Mutshamaxitulu);e. Ttn Protas Phili;f. Mnn Devinagie Bendeman;g. Dkd Nomusa Qunta;h. Ttn Bernard Pelei Petlane;i. Ttn David Mamphitha; naj. Mnn Lindelwa Dlamini.8.10. Bodo ya Valawuri wa va Vandla ra Vuherisi bya Thyaka ra Swiphemutsongo swa Tiathomo ra Rixaka:a. Mnn Thandeka Zungu (Mutshamaxitulu);b. Ttn Mogwera Khoathane (Xandla xa Mutshamaxitulu);c. Dkd Kgaugelo Chiloane;d. Dkd Cornelius Ruiters;e. Mnn Leandra Vilakazi;f. Mnn Lerato Makgae (Ndzawulo ya Swipfuno swa Swicelwa na Eneji; nag. Ttn Trevor Mark Gordon (Ndzawulo ya Mbangu, Swihlahla na Vunjoveri).8.11. Ku engeteriwa: Theme yo Tirha ya Bodo ya Nkarhinyana Valawuri va Ejensi ya swa Timali ta Mabindzu Lamatsongo:a. Ttn AM Mahosi (Mutshamaxitulu);b. Ttn M Radebe (Xandla xa Mutshamaxitulu);c. Ttn J Kganyago;d. Mnn N Dlamini;e. Mnn NR Mlonzi;f. Mnn DL Mabuza;g. Mnn M Makara; nah. Muyimeri wa Khamphanikulu ya Nhluvuiso wa vumaki.8.12. Ttn Mlindi Mashologu – Xandla xa Mulawuri-Jenerala (DDG):  Nhluvukiso na Ndzavisiso wa Nhlangano wa Vuxokoxoko, Ndzawulo ya Vuhlanganisi na Tithekinoloji ta Xidijitali.  8.13. Mnn Thabitha Constance Mametja – DDG: Vukorhokeri bya Khamphanikulu, Ndzawulo ya Vululami na Nhluvukiso wa Vumbiwa.Swivutiso:Mnn Phumla Williams – Muvulavuleri wa KhabineteSelifoni: 083 501 0139"
"Xitatimente hi mayelana na Nhlengeletano ya Khabinete ya le Moyeni ya Ravunharhu, 26 Mhawuri 2020",27 Aug 2020,https://www.gov.za/speeches/statement-virtual-cabinet-meeting-wednesday-26-august-2020-27-aug-2020-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-le-moyeni-ya-ravunharhu-26-mhawuri,"1.    Xiyimo xa Khabinete eka Timhakakulu1.    Levhele ya Ndzemukiso ya 2 ya Khoronavhayirasi (COVID-19)1.1.    Ku cinca kusuka eka Levhele ya Ndzemukiso ya 3 kuya eka Levhele ya Ndzemukiso ya 2 ya ku pfaleriwa ka rixaka kusukela hi 18 Mhawuri 2020 ku endle leswaku ku va na ku olovisiwa loku amukeriwaka ka swipimelo eka yin’wana ya migingiriko ya vanhu na ikhonomi. Ku cinca loku ka nkoka ku ta pfuxelela ikhonomi ya hina hi ndlela leyi nga papaletekiki na ku hoxa xandla eka ku tumbuluxiwa ka mitirho leyi lavekaka swinene, ngopfungopfu eka indasitiri ya swa vupfhumba na ya swa mapfhumba.1.2.    Levhele ya Ndzemukiso ya 2 yi ta olovisela Vaholobye ku tivonakarisa eka Tihuvo ta Palamende letimbirhi, Huvo ya Rixaka na Huvo ya Rixaka ya Swifundzakulu, exikarhi ka swin’wana, ku hlamula swivutiso leswi humaka eka swirho swa Palamende.1.3.    Hambileswi ‘gandlati ra vumbirhi’ ra mitluletamavabyi leyi tokotiweke hi matiko man’wana yo hlaya i nkoteko lowu nga ta tshama wu ri kona, swiendlo swa hina hinkwerhu eka mavhiki na tin’hweti tingaritingani leti nga ta landzela swi nga sivela swoleswo eka ku humelela, naswona swi ta boha hilaha hi ku hatlisa hakona hi nga ta ya emahlweni. Khabinete yi kombela munhu un’wana na un’wana ku teka magoza yo tivonela yo tatisela, ku titoloveta matikhomelo ya vutihlamuleri na ku endla swilo leswi faneleke leswaku hi ta papalata maninginingi ya vumbirhi.1.4.    Mfumo wu tirhisana na mihlangano yo yimela vaaki na miganga ku vona leswaku swifundzatsongo swi na swipfuno leswi ringaneke na ku lulamisiwa kahle ku kamanyeta ku hangalaka ka xitsongwatsongwana lexi.    1.5.    Rixaka ra ka hina ri khatsile ndzima yo tivikana eka ku lwisana na ntungukulu lowu. Lexi karhataka, mitirho ya hina leyinene yi voneriwa ebodhleleni hi swiendlo swa vusopfa swa vanhu van’wana lava va alaka ku byarha vutihlamuleri bya vona vini ku sivela ku hangalaka ka xitsongwatsongwana lexi. Lava va chayelaka va dakwile na matikhomelo ya vusopfa va xungeta vutomi bya vanhu lava pfumalaka nandzu.1.6.    Hikokwalaho ka matikhomelo ya vusopfa, vhiki leri hi rila rifu ra xitshuketa maphorisa manharhu ya Ndzawulo ya Maphorisa ya Dorobakulu ra Tshwane lava va nga hundza emisaveni eka ku tlumbana na muchayeri loyi a pyopyiwile hi ku hela loku ka vhiki. Nghozi leyi koxeke vutomi bya vanhu i xitsundzuxo eka hina hinkwerhu, munhu hi un’weun’we na vanhu hinkwerhu, ku langutisisa eka leswi hi nga swi endlaka ku sungula ku tikhoma hi vutihlamuleri na ku teka xiave eka ku herisa matirhiselo ya xihoko hi ndlela yo biha.1.7.    Khabinete yi hlohlotela vanhu hinkwavo eAfrika-Dzonga ku ya emahlweni va landzelela milawu ya swa rihanyu hambi ku ri hi nkarhi wa Levhele ya Ndzemukiso ya 2. Hi fanele hinkwerhu hi siya mpfhuka wo ringanela exikarhi ka vanhu, hi ambala swipfalaxikandza loko hi ri evanhwini na ku hlamba swandla hi mati na xisibi nkarhi na nkarhi kumbe hi tirhisa xidlayaswitsongwatsongwana xa swandla lexi nga na xihoko.2.    Ku tlheleriwa eswikolweni na mihlangano ya dyondzo ya le henhla2.1.    Khabinete yi amukele ku tlhela ku pfuriwa ka swikolo swa phurayimari na swa le sekondari ehansi ka Ndzawulo ya Dyondzo ya le Hansi hi Musumbhunuku loyi a nga hundza. Vadyondzi va Tigiredi ta 6 na 11 va vuyele etitlilasini hi Musumbhunuku, kasi vadyondzi va Tigiredi ta 7 na 12 va tlhelele n’hweti leyi nga hundza endzhaku ka ku pfariwa ka swikolo nkarhinyana ku sivela ku hangalaka ka COVID-19 loku a ku ta tshuka ku humelela.2.2.    Khabinete yi tlhele yi amukela xitiviso xa leswaku ehansi ka ku pfaleriwa ka Levhele ya Ndzemukiso ya 2, tiyunivhesiti hinkwato ti ta pfumelela ku tlhelela ka swichudeni loku lawuriwaka eka madyondziselo lawa ma endlekaka etikhamphasini hi ku ya hi swipimelo leswi kandziyisiweke eka Gazete ya Mfumo (Vholumu ya 660, Nomboro ya 43414 hi siku ra 8 Khotavuxika 2020). Hi ku ya hi swipimelo leswi endliweke, ehansi ka Levhele ya 2 ya ku pfaleriwa, mpimohenhla wa 66% wa tiphesente ta swichudeni swi ta pfumeleriwa ku tlhelela etikhamphasini ta tiyunivhesiti.2.3.    Yi tlhele yi amukela ku tlhelela hi ku siyana ka swichudeni swa tikholichi ta Dyondzo na Vuleteri bya Xithekiniki na Mitirho ya Mavoko, ku tlhela ku pfuriwa tisenthara ta Dyondzo na Vuleteri ta Miganga na ku tlhelela ka vatirhi emitirhweni ya vona. Leswi swi ta endliwa hi ku ya hi makungu ya malawulelo ya COVID-19 lama nga koxometaka lama nga kona eka sekitara hinkwayo na ku vona leswaku ku na vuhlayiseki lebyi yaka emahlweni bya swichudeni na vatirhi, loko ku ri karhi ku pfumeleriwa mfikelelo lowukulu eka ku dyondzisa na ku dyondza ka le tikhamphasini eka swichudeni swo tala.3.    Ku lwisana na vukungundzwana3.1.    Khabinete yi tiyisisa ku tiboha ka yona ku vona leswaku swihehlo swa vukungundzwana leswi fambelanaka na maxavelo eka COVID-19 swi lavisisiwa hi xihatla hi tiejensi ta nsindziso wa nawu to fana na Yuniti yo Lavisisa yo Hlawuleka. Lava va khumbekaka va ta xupuriwa hi tihanyi, naswona mali leyi yi yiviweke eka mfumo hi tikhamphani na vanhu va vuxisi hi ku tlakusa mixavo ya switirhisiwa swo tisirhelela yi ta vuyisiwa.3.2.    Khabinete yi tlhela yi tinyungubyisa hi ku humelela loku endliweke hi Komiti ya Vaholobye leyi yi fambisiwaka hi Holobye wa swa Vululami na Vukorhokeri bya Makhotso Ronald Lamola. Xipano lexa Vaholobye a xi languteriwa ku hlanganisa nhlengeleto wa swixaviwa swa COVID-19 na ku endla swi fikeleleka eka vaakatiko. Hi ku endlela leswaku swi va erivaleni, webusayiti ya Vutamelankwama bya Rixaka (www.treasury.gov.za) se yi hangalasile vuxokoxoko bya vunyingi bya tindzawulo na mavandla lama landzeleleke swilaveko hi vutalo.3.3.    Vutamelankwama bya Rixaka byi ta ya emahlweni na ntirho wo tatisela ku xopaxopa vuxokoxoko lebyi tisiweke leswaku byi ta phurosesiwa. Khabinete yi tiyisisa leswaku tiejensi ta nsindziso wa nawu ti ta ya emahlweni ti va na vutihlamuleri bya ntirho wo lavisisa.3.4.    Senthara yo Hlanganisa leyi kondletelaka ntirho wa tiejensi ta nsindziso wa nawu, yi tshama ya ha ri endleni ku nyika xiviko xa yona xa tsevu wa mavhiki xo sungula hi vhiki ro sungula ra Ndzati 2020 eka Phuresidente Cyril Ramaphosa.3.5.    Khabinete yi ta nyika nseketelo lowu faneleke eka tiejensi a nsindziso wa nawu hinkwato. Leswi swi ta katsa ku ti nyika swipfuno leswi ti swi lavaka ku tirha hi ku hetiseka, hi ku tiyimela handle ko chava, ku hlawula xirhandzwa na ku voyamela tlhelo rin’we eka ku humelerisa vulavisisi na vuchuchisi bya milandzu leyi fambelanaka na vukungundzwana handle ko heta nkarhi.3.6.    Manyala ya vukungundzwana, lama tikombisaka hi ku vukhamba lebyi nga erivaleni na ku phangiwa ka swipfuno swa mfumo, i mfukuzana ya le rixakeni leyikulu leyi yi nga na matimba ya ku teka ku tshemba ka vaaki eka matshalatshala ya nhlanganelo ya mfumo ya ku antswisa vutomi bya vanhu. Khabinete yi sola hi tindlela tihi kumbe tihi leti nga kotekaka to tika swinene swiendlo hinkwaswo swa vukungundzwana, naswona ya tshemba leswaku vaonhi hinkwavo va ta hetelela va chuchisiwa handle ko chava kumbe ku hlawula xirhandzwa.3.7.    Khabinete yi kombela maAfrika-Dzonga hinkwawo ku mangala vukungundzwana eka Nomboro ya Xilamuleleamhangu ya ku Lwisana na Vukungundzwana ya Rixaka ya 0800 701 701.A.    Swiboho swa Khabinete1.    Minongonoko ya vuleteri ya swirho swa Vurhangerinkulu na timininjherenkulu eka Vukorhokeri bya Mfumo1.1.    Khabinete yi pasise minongonoko yimbirhoiya vuleteri ku humelerisa vutiboheleri bya aka vuswikoti bya mfumo. Lowo sungula i wa vuleteri bya Xikolo xa Ximun’wana xa Mafumelo ya Ikhonomi wa swirho swa Vurhangerinkkulu kusuka eka swiyenge hinkwaswo swa mfumo. Wu endleriwile ku ndlandlamuxa mavonelo ya dyondzo hi ku tirhisa nxopaxopo na nangutisiso wa vukhensivusoli hi mayelana na muxaka wa mitlhontlho ya mfumo. Wu ta endliwa hi Xikolo xa Rixaka xa Mfumo (NSG) hi ku tirhisana na Xikolo xa Mafumelo xa Wits na Xikolo xa Vurhangeri xa OR Tambo.1.2.    Nongonoko wa vumbirhi wu endleriwe tinhloko ta tindzawulo. Wu vumbiwe hi swiyenge swinharhu, ku nga Nongonoko wo Tivisa Vurhangerinkulu, Nongonoko wa Dyondzo ya Vurhangerinkulu na nongonoko lowuntshwa lowu wu nga ta vitaniwa Etella. Minongonoko leyi yi ta fambisiwa hi NSG hi ku tirhisana na University College London.2.    Ku tlhelerisiwa endzhaku ka ku rhurheriwa ka Nhlangano wa swa Malwandle wa Matiko ya Misava hi 2020 (IMO)2.1.    Hikwalaho ka ntungukulu wa COVID-19, Khabinete yi pasisile ku tlhelerisiwa endzhaku ka ku rhurheriwa ka IMO na xiendleko xa wona lexi fambisanaka xa Siku ra swa Malwandle ra Misava, kusuka eka hi Nhlangula 2020 kuya eka hi Nhlangula 2021. Khabinete a yi pasisile ku rhurheriwa ka xiendleko lexi hi Hukuri 2015.B.    Milawumbisi1.    Nawumbisi wo Hundzuluxa wa Vayimeri va Swimakiwa swa Vurimi wa 20181.1.    Khabinete yi pasise ku yisiwa ePalamende ka Nawumbisi wo Hundzuluxa wa Vayimeri va Swimakiwa swa Vurimi wa 2018. Mihundzuluxo leyi yi lava ku sirhelela timfanelo ta varimi eka swiyenge leswi nga lawuriwiki swa vayimeri va swimakiwa swo tsakama. Loko wu ta va wu pasisiwe wu va nawu, exikarhi ka swin’wana, vayimeri va ta boheka ku teka ndzindzakhombo wa vumbabva bya vatirhi na ku hlayisa tiakhawunti ta thirasiti.1.2.    Mihundzuluxo leyi ringanyetiweke eka nawumbisi ku bumabumeriwile hi ku hetiseka na vakhomaxiave hinkwavo lava va khumbekaka. Ku cinca ku ta tlhela ku antswisa swivandlanene swa mfikelelo wa timakete eka varimi lava va mpimo lowutsongo xikan’we na vayimeri va timakete lava khale a va pfumatiwile, vabindzurisi na van’waswimawusa.2.     Nawumbisi wo Cinca Vun’wini byo Hambana bya Tiyuniti eka Buloko ya Tifulete2.1.    Khabinete yi pasise ku yisiwa ka Nawumbisi lowu ePalamende. Nawumbisi lowu wu lava ku hundzuluxa Nawu wa Vun’wini byo Hambana bya Tiyuniti eka Buloko ya Tifulete, 1986 (Nawu wa 95 wa 1986) lowu wu lulamiselaka ku tumbuluxiwa ka swikimi swa vun’wini bya tiyuniti eka buloko ya tifulete. Mihundzuluxo leyi ringanyetiweke ku veka erivaleni na ku sirhelela vanhu lava va nga hira eka tindlu leti kumekaka eka tibuloko ta tifulete.3.    Nawumbisi wo Cinca Milawu ya Nhlawulo wa 20203.1.    Khabinete yi pasise ku yisiwa ka ePalamende ka Nawumbisi wo Hundzuluxa Nawu wa Nhlawulo wa 2020. Nawumbisi wu lava ku hundzuluxa swiphemu swinharhu swa nawu, ku nga Nawu wa Khomixini ya Nhlawulo, 1996 (Nawu wa 51 wa 1996); Nawu wa swa Nhlawulo, 1998 (Nawu wa 73 wa 1998) na Nawu wa Nhlawulo wa Masipala wa Mifumo ya Miganga, 2000 (Nawu wa 27 wa 2000).3.2.    Ku cinca loku ringanyetiweke ku ta antswisa matirhelo ya nawu lowu nga kona. Exikarhi ka swin’wana, mihundzuluxo leyi yi ta tivisa maendlelo lamantshwa eka mitolovelo ya nhlawulo hi ku fambisana na mitolovelo leyi humaka emahlweni ku antswisa matirhelo ya kahle ya Khomixini ya Nhlawulo leyi yi tiyimeleke eka ku lawula nhlawulo.C.    Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1.    Ku yisiwa emahlweni ka kontiraki ya tatana Hubert Mathanzima Mweli tanihi Mufambisinkulu wa Ndzawulo ya Dyondzo ya le Hansi eka nkarhi wa malembe ya ntlhanu.2.    Bodo ya Hofisi ya Poso ya Afrika-Dzonga:a.    Ttn Emmanuel Lekgau;b.    Mnn Nolitha Pieters;c.    Ttn Sandile Phillip;d.    Ttn Sipho Majombozi; nae.    Mnn Yvette Lillian Mavivi Myakayaka-Manzini.3.    Vafambisi lava nga ri swirho swa vurhangerinkulu swa Postbank SOC Limited:a.    Ttn Gcobani Mancotywa;b.    Ttn Darwin Zinzile Nkonki;c.    Ttn Thabile Wonci; andd.    Adv Leigh Hefer-Hendrikse.Swivutiso: Manana Phumla Williams – Muvulavuleri wa KhabineteSelifoni: 083 501 0139"
"Xitatimente hi Nhlengeletano ya Khabinete ya le moyeni ya Ravunharhu, 9 Ndzhati 2020",9 Sep 2020,https://www.gov.za/speeches/statement-virtual-cabinet-meeting-9-september-2020-10-sep-2020-0000,https://www.gov.za/ts/speeches/xitatimente-hi-nhlengeletano-ya-khabinete-ya-le-moyeni-ya-ravunharhu-9-ndzhati-2020-9-sep,"A. Xiyimo xa Khabinete ekaTimhakakulu1. Leswintshwa hi Vuvabyi bya Khoronavhayirasi (COVID-19) 1.1. Khabinete yi amukela ku ehla eka nhlayo ya timhangu ta COVID-19 leti tiyisisiweke emavhikini mangarimangani lama nga hundza na mpimo wa nhlakarhelo lowu antsweke lowu wu engeteleke kufika eka 87%. Nhlayo ya vanhu lava lavaka ku amukeriwa eswibedhlele swa hina na ku laviwa ka swikambelo swa COVID-19 na swona swi ehlile. 1.2. Khabinete yi khensa maAfrika-Dzonga hinkwavo eka ku tlanga xiphemu xa vona eka ku landzelela swipimelo ku hunguta nhlayo ya timhango letintshwa. Hi hoyozela vutiyimiseri na vutitsoni bya vatirhi va swa rihanyo hinkwavo lava veke eka vusirheleri bya hina vuthu ra le mahlweni ehenhla ka xitsongwatsongwana lexi.      1.3. A hi akeni ehenhla ka nkhinkhi wa mahungu lamo tiyisa nhlana na ku ya emahlweni hi tirhisana hi ndlela yo fanana ku endla swilo leswinene, swo tanihi ku siya mpfhukanyana exikarhi ka vanhu, ku ambala xipfalaxikandza loko hi ri evanhwini, na ku hlamba swandla hi xisibi na mati kumbe ku tirhisa xibasisaswandla lexi nga na xihoko. 1.4. Khabinete yi hlohlotela vanhu hinkwavo eAfrika-Dzonga ku dawuniloda Xitirhisiwa xa COVID Alert SA xa mahala kusuka eka Apple App Store kumbe Google Play. Ndzawulo ya Rihanyo yi tivise app leyi tanihi xitirho xin'wana xo lemukisa maAfrika-Dzonga loko va vile eka xiyimo laha ku nga na munhu loyi a nga na COVID-19. App leyi yi tiyisa nyimpi ya rixaka ra ka hina ku lwisana na ku hangalaka ka xitsongwatsongwana lexi.  1.5. Khabinete yi tlhele yi engetela xiyimo xa rixaka xa mhangu kuya eka 15 Nhlangula 2020 hi ku landza Xiyenge xa 27(5)(c) xa Nawu wa Malawulelo ya Timhangu, 2002 (57 wa 2002). Leswi swi ta ya emahlweni swi humelerisa swinawana leswi tshamaka swa ha fambelana na ku lawula ku hangalaka ka mitluletavuvabyi ya COVID-19.  2. Madzolonga yo ya hi rimbewu (GBV)2.1. Maxangu ya GBV ya ya emahlweni ya xanisa rixaka ra ka hina hi ku himeteriwa ka tihanyi to pfumala mongo na ku ku dlayiwa ka vavasati. Vaxanisiwa lava ha ku vaka kona va vugevenga lebya tihanyi va katsa mutlangi wa le ka thelevhixini Thandeka Mdeliswa (34) loyi a baleseriweke ekaya ka vona eEvander, Mpumalanga na wansati wa 28 wa malembe hi vukhale loyi a dlayiweke hi nuna wakwe loko a ri karhi a mangala nandzu wa madzolonga ya le mindyangwini eka Xitichi xa Maphorisa xa Madeira e Kapa-Vuhumadyambu. Khabinete yi kombela vululami ku va byi humelerisiwa eka vugevenga lebyi na le ka byin'wana lebyi byi mangariweke.2.2. Khabinete ya ha ku pasisa milawu yinharhu ku tiyisa nyimpi ya ku lwisana na GBV. Yona i Nawumbisi wo Hundzuluxa wa Madzolonga ya le Mindyangwini; Nawumbisi wo Hundzuluxa wa Vugevenga na Timhaka leti Fambelanaka wa 2020; na Nawumbisi wo Hundzuluxa Nawu wa Vugevenga (Milandzu ya swa Masangu na Timhaka leti Fambelanaka ) wa 2020. Milawu leyi yi ta hoxa xandla eka ku tiyisisa leswaku ku va na nsirhelelo lowu tirhaka kahle na ku nga tlangisi swipfuno eka vaxanisiwa va madzolonga ya le mindyangwini na GBV.          3. Xinavetiso xa Clicks        3.1. Khabinete yi lemukile hi ku vilela lokukulu xinavetiso xo karhata kutlula mpimo lexi kandziyisiweke eka webusayiti ya Clicks, lexi tlhontlheke hi ndlela leyi nga na swivangelo nhlundzuko wa vaaki lowu hangalakeke na tiko. Khabinete yi tekela enhlokweni xinavetiso lexi tanihi lexi xi khunguvanyisaka swinene na ku va lexi hlawulaka ku ya hi nghohe.3.2. Misisi ya Vantima yi vile nhlokomhaka ya ku endliwa yi va ya tipolitiki ta matimba na ku va xihlovo xa xihlawuhlawu lexi nga riki lexinene eka matimu ya hina lama ha ku vaka kona. Matimu ya rixaka ra ka hina ma tele hi milawu na mitolovelo ya rixaka leswi swi ringanisiwaka na ‘vuntima’ na swihlawulekisi swa le mirini leswi ku fambelanisiwaka na swona – tanihi xikombiso, nhlonge yo dzwihala, misisi yo soholoka na ku va yo songasongana – na mfungho wa ku va munhu wa xiyimo xa le hansi. 3.3. Hikokwalaho hi amukela magoza yo lulamisa lama tekiweke hi Clicks.  Leswi katsa vutiboheleri bya vona bya ku tirhisana na mfumo ku kondletela swimakiwa swa laha tikweni emavhengeleni ya vona hinkwawo na ku tirhisana na vaphakeri va vona hinkwavo ku kondletela mikhuvanene leyi nga eka vumbiwa tanihilaha yi hlamuseriweke hakona eka Vumbiwa ra Rhiphabuliki ya Afrika-Dzonga ra 1996. Va ta tlhela va endla nongonoko wa vuleteri bya ku hambana na ku katsa vanhu hinkwavo wa vafambisi na vatirhi va vona hinkwavo. 3.4. Khabinete yi kombela tiejensi hinkwato to navetisa ta Clicks na mavhengele man'wana leswaku na tona ti amukela minongonoko yo khomeka leyi yi kondletelaka na ku sirhelela timfanelo ta ximunhu, na ku tlakusa vulemukisi hi mayelena na swiphiqo leswa manyala swa xihlawuhlawu xo ya hi nghohe, nkandzingano na xihlawuhlawu. 3.5. Tisekitara hinkwato ta rixaka ra ka hina ti boheka ku seketela swinakulobye exikarhi ka tindzawulo ta mfumo na mihlangano ya Kavanyisa ka Kaye eka ku simeka mapfhumba ya dyondzo yo lwisana na xihlawuhlawu xo ya hi nghohe na yo lwisana na xihlawuhlawu.3.6. Hi ku ringana, mfumo wu tsundzuxa maAfrika-Dzonga hinkwavo leswaku mfanelo ya ku vulavula ku kanetana na nkavululami wihi kumbe wihi ku ri hava nchavo wa ndzihiseto yi hlamuseriwile eka Vumbiwa. Hambiswiritano, mfanelo ya ku kombisa ku vilela yi ta na vutihlamuleri lebyi fambisanaka swin'we bya ku endla tano hi ku rhula naswona ku ri hava ku onha timfanelo ta van'wana. Mfumo wu sola swiendlo swa ku onheteriwa ka nhundzu emavhengeleni ya Clicks. Swiendlo leswi nga riki enawini swo tano swi chicha xiyimo xa moya wa timfanelo ta ximunhu leti ti vumbeke tiko leri kusukela loko ku vile na xidemokirasi. 3.7. Afrika-Dzonga yi le ku tirheleni ku kurisa ikhonomi naswona yi nge swi koti ku xungeta ku lahlekeriwa hi mitirho hikwalaho ka ku pfaleteriwa ka mabindzu. Ku nga landzeleriwi ka nawu na ku onheteriwa ka nhundzu leyi nga riki ya mfumo na ya mfumo a swi fanelangi ku tsetseleriwa tanihileswi swi nga riki xihlawuriwa xa vutihlamuleri na ku va xa nhluvuko xa ku ololoxa ntlimbo. 4. khonomi4.1. Ku khanyana lokukulu ka Swikumiwa swa Tiko Hinkwaswo swa Kotara ya 2 ku rhekoda tilevhele ta 16,4% leti endliweke ta lembe na lembe kufika eka 51,2% hikwalaho ka COVID-19, swi tlakusa nxungeto wa ku fikelela mvhumbo wa Mpimanyeto wo Engetela wa -7.2% ta ku kula hi 2020.   4.2. Leswi swi tiyisa ku lulama ka xiboho xa mfumo xa ku tirhisa hi ku hatlisa kungu ra nhlakarhelo wa ikhonomi, ku ri karhi ku tirhisaniwa na vatirhisani va hina lava nga eka xinakulobye hinkwavo ku veka ikhonomi eka ndlela ya ku kula yo antswa.4.3. Kungu leri, leri ri nga ta rhangeriwa hi swimakiwakulu, ri ta tlhela ri katsa nsimeko wa mipfuxeto ya swivumbeko leyi dingiwaka swonghasi. 5. Rifu ra Nathaniel Julius5.1. Khabinete yi hundzise nchavelelo wa yona eka vandyangu wa Nathaniel Julius, xifanyetana xa 16 wa malembe hi vukhale lexi xi ehleketeleriwaka ku va va xi baleseriwile xi lova hi maphorisa eEldorado Park. 5.2. Ku khomiwa ka maphorisa manharhu hi Ndzawulotsongo yo Lavisisa ya Maphorisa lama Tiyimelaka (IPID) eka swihehlo swa ku dlaya na ku tumbeta vuthala swi tiyisa nawu wa masungulo wa leswaku ku hava munhu loyi a nga ehenhla ka nawu. 5.3. Khabinete yi kombela vaakandhawu va Eldorado Park ku pfuneta IPID na ku ya emahlweni va tikhoma hi ndlela leyi fambisanaka na sisiteme ya vululami bya swa vugevenga ku tiyisisa leswaku vululami bya humelela. 6. Xiviko xa Oditara-Jenerala (AG) hi swixaviwa swa COVID-196.1. Xiviko xa AG lexa ha ku humesiwaka xi tlhele xi kombisa mihambuko na mixaviselano leyi nga riki enawini eka mpako wa mphalalo wa COVID-19 lowu sunguriweke hi mfumo ku olovisa ntshikelelo wa swa ikhonomi na ku sivela ku hangalaka ka xitsongwatsongwana lexi. 6.2. Swikumiwa swi ta hundziseriwa eka Senthara ya Nhlanganelo ya tiejensinyingi leyi yi rhwexiweke xintirhwana xa ku lavisisa vumbabva na vukungundzwana lebyi fambelanaka na COVID-19. Swikumiwa leswi swi katsa ku tlakusiwa kutlula mpimo ka mixavo, vatirhelamfumo va endla swikombelo swa mphalalo leswi a va nga fanelangi ku swi kuma, vumbabva lebyi nga tshukaka byi va kona na ku ceceleta milawu na swinawana swa malawulelo ya nkhuluko wa tinhundzu na vukorhokeri.6.3. Khabinete yi tshikelela vutiyimiseri bya yona ku ya emahlweni yi hlongorisa kufika emakumu hinkwavo lava kumekaka va tirhisile timali hi ndlela yo homboloka swi nga ri na mhaka leswaku hi vona vamani. Ku hambana loku paluxiweke hi vaaki hi vuxokoxoko lebyi kandziyisiweke eka webusayiti ya Vutamelankwama bya Rixaka (www.treasury.gov.za) ku ta landzelerisiwa na tindzawulo leti faneleke. B. Swiboho swa Khabinete 1. Miphalalo ya ku Cinca ka Tlilayimete ya Rixaka1.1. Khabinete yi pasise ku tumbuluxiwa ka Khomixini yo Kondletela ku Cinca ka Tlilayimete ya le Hofisini ya Phuresidente. Leswi swi fambisana na Ntwanano wa Rimba ra Samiti ya Mitirho wa le Hofisini ya Phuresidente lowu sayiniweke hi nkarhi wa Samiti ya Mitirho ya le Hofisini ya Phuresidente hi 2018. Khomixini yi ta kondletela ku cinca lokunene ka tiko ra ka hina eka tlilayimente ya moyakhubu wa le hansi na ikhonomi na rixaka leswi kondzelelaka hi kwalomuya ka va 2050.1.2. Xivumbeko lexi xi ta yimeriwa hi mfumo, vatirhisani lava nga eka xinakulobye, vaaki lava nga na ku tsakela kun'we, vativinkulu kusuka eka swidyondzeki na mihlangano ya ndzavisiso.  Afrika-Dzonga i musayini eka Ntwanano wa Rimba ra Vun'we bya Tinxaka eka ku Cinca ka Tlilayimete (UNFCCC).  1.3. Khabinete yi tlhele yi pasisa ku rhumeriwa ka  Qhinga ra Nhluvukiso wa Swithyakisamoya swa le Hansi (LED) ra tiko  eka Hofisi ya Vamatsalani ya UNFCCC. Qhinga lera LED ri ta antswisa pholisi ya ku cinca ka tlilayimete na nhluvukiso ya rixaka hi mukhuva lowu tirhisanaka, lowu khomaneke na ku va wa xiqhinga swinene. Ri nyika magoza yo hunguta lama kongomisaka eka mune wa tisekitarakulu ta ikhonomi, ku nga Eneji; Vumaki; Vurimi, Swihlahla na Ntirhiso wa Misava; na Thyaka. 2. Qhinga ra Malawulelo ya Thyaka ra Rixaka (NWMS) ra 20202.1. Khabinete yi pasise NWMS ya 2020 ku siva NWMS ya 2011. Qhinga lera malawulelo ya thyaka ri humelerisa swipimelo swa Nawu wa swa Thyaka: Malawulelo ya Mbangu ya Rixaka, 2008 (Nawu wa 59 wa 2008). Wu lawula minongonoko ya nsirhelelo wa mbangu. Wu lawula ikhonomi leyi katsaka vanhu hinkwavo, leyi yisekaka emahlweni na ku va leyi hlayisaka mbangu, ku ri na tiphuphu ta nkongomo tinharhu – ku hungutiwa ka thyaka, vukorhokeri lebyi tirhaka kahle na ku va lebyi yisekaka emahlweni, na vulemuki bya thyaka na vulandzelelanawu. 3. Tikholichi ta swa vurimi 3.1. Khabinete yi pasise ku tumbuluxiwa ka tikholichi ta swa vurimi tanihi vuswikoti bya Tikholichi ta Dyondzo ya le Henhla hi ku landza Nawu wa Dyondzo ya le Henhla, 1997 (101 wa 1997), tanihilaha wu hundzuluxiweke hakona.   3.2. Tikholichi ta swa vurimi – leti eka nkarhi wa sweswi ti nga ehansi ka Ndzawulo ya Vurimi, Antswiso wa Misava na Nhluvukiso wa Matikoxikaya– ti nyika minongonoko leyi fambelanisiweke na mithwaso ya dyondzo ya le henhla leyi yi katsaka swikili swa minongonoko ya vuleteri na mitirho ya mavoko. Ku rhurhisiwa ka tikholichi leti kuya eka Ndzawulo ya Dyondzo ya le Henhla na Vuleteri swi ta ti fambelanisa na Nawu wa Dyondzo ya le Henhla wa 1997 lowu lawuleriweke naswona ti ta antswisa mafumelo na malawulelo. 4. Xiviko xa 2017/18 hi Nongonoko wa Hunguto wa Xibalo xa Ndzavisiso na Nhluvukiso (R&D) 4.1. Khabinete yi pasise ku rhumeriwa ka Xiviko xa 2017/18 ePalamende hi Nongonoko wa Hunguto wa Xibalo xa R&D. Ndzavisiso lowu wu landzelerisa matirhiselo ya hunguto lowu hi tikhamphani ku kondletela ndzavisiso na nhluvukiso leswi nga endzeni ka tisekitara ta tona. Nongonoko lowu wa hunguto wa xibalo wu tivisiwile rosungula hi Hukuri 2006. Hi ku ya hi xiviko lexi, kusuka hi Hukuri 2006 kufika hi Nyenyanyana 2018, ehenhla ka 1 091 wa tikhamphani leti ti endleke swikombelo swa nseketelo, 902 ti nyikiwile hunguto lowu wa xibalo. Xiviko xa vutalo xi ta fikeleriwa xikan'wekan'we loko xi andlariwa ePalamende.  5. Papilampfapfarhutwa ra Swibumabumelo swa Mfumo hi Rimba ra Pholisi ya Vukorhokeri bya Vundzeni bya swo Twiwa na swo Voniwa5.1. Khabinete yi pasise nkandziyiso wa Papilampfapfarhutwa ra Swibumabumelo swa Mfumo hi Rimba ra Pholisi ya Vukorhokeri bya Vundzeni bya swo Twiwa na swo Voniwa: Xivono Xintshwa xa Afrika-Dzonga xa 2020, leswaku vaaki va kanerisana na ku nyika mavonelo. 5.2. Papila lera Swibumabumelo swa Mfumo, exikarhi ka swin'wana, ri ringanyeta pholisi yintshwa na ku cinca ko lawula na swibumabumelo leswi swi endleriweke ku veka eka xiyimo xintshwa tisekitara ta swihangalasamahungu swo twiwa na swo voniwa eka ku kula ka nkarhi lowu taka na ku kondletela vuvekisi. 6. Ncinco eka Riandlalo ra Ndzaka6.1. Khabinete yi nyikiwile vuxokoxoko hi ndzima leyi khatsiweke hi xipano xa xintirhwana xo kanerisana leri rhangeriweke hi Ndzawulo ya Mitlangu, Vutshila na Mfuwo hi ncinco eka riandlalo ra ndzhaka. Xipano lexi a xi fanele ku kambisisa hi riandlalo ra ndzhaka ra nkarhi wa sweswi, na hilaha Khabinete yi angulaka hakona eka mikhuvanene ya nkarhi lowu nga hundza na ku va ya nkoka swonghasi ya Vumbiwa ra hina. 6.2. Xipano lexi xi endla swibumabumelo swa switsundzuxo swo yimisiwa leswi swi faneleke ku amukela mikhuvanene ya masungulo ya Afrika-Dzonga leyintshwa. Xi ringanyeta ku rhurhisiwa ka swin'wana swa switsundzuxo swo yimisiwa swa nkarhi lowu nga hundza ku yisiwa eka mitanga ya mikongomelo leyi yi nga ta kumeka etikweni hinkwaro. Oditi ya vutalo ya switsundzuxo swo yimisiwa na mifungho hinkwayo yi ta endliwa naswona mbuyelo wa kona wu ta letela ku kumiwa ka mitanga yo akiwa ka rixaka ya mfumo leyi ringanyetiwaka. 6.3. Khabinete yi amukela endlelo leri, leri ri nga ta hoxa xandla eka ku akiwa ka rixaka na ku tiyisisa leswaku tindhawu ta vaaki ti kombisa mikhuvanene leyi nga eka vumbiwa ya mfumo wa xidemokirasi wa le ndzhaku ka mfumo wa xikoloni na wa le ndzhaku ka mfumo wa xihlawuhlawu. Mitanga ya ku akiwa ka rixaka ya mfumo yi ta rhurhisa vuxokoxoko bya nkarhi lowu nga hundza hinkwabyo lebyi byi kombisaka vukoloni na switumbuluxiwa swa mfumo wa xihlawuhlawu eka tinxaka ta nkarhi lowu taka C. Swihungwana1. VuhoyozeriKhabinete yi hundzisa vuhoyozeri bya yona na ku navelela leswinene eka: 1.1. khale ka Mulawuri-Jenerala (DG) eka Hofisi ya Phuresidente tlhelo Matsalana wa Khabinete, Dkd Cassius Lubisi, tanihiloko a ri karhi a huma eka Vutirhelamfumo ku huma phenceni endzhaku ka ku tirha tanihi mutirhelamfumo wa xikombiso lexinene eka Hofisi ya Phuresidente na le KwaZulu-Natal. Dkd Lubisi u siyela vanhu va Afrika-Dzonga ndzhaka ya vukorhokeri bya matikhomelonene, bya xiphurofexinali na ku va bya xitiyanhlana.1.2. khale ka DG ya Ndzawulo ya Rihanyo, Dkd Precious Matsoso, eka ku thoriwa ka yena tanihi xirho xa phanele eka Phanele leyi Tiyimelaka ya Nhlangano wa Matiko ya Misava ya Vulungheki na Angulo wa Mitungukulu. 2. MichaveleloKhabinete yi rhumela michavelelo eka:2.1. vandyangu na vanghana va mutlhokovetseri loyi a ndhundhuzeriwaka swinene tlhelo mugingiriki wa swa tipolitiki Ttn Achmat Dangor loyi a tirhiseke swikili swa yena swa vutsari ku paluxa nkavululami wa mfumo wa xihlawuhlawu na ku nyika rito eka lava pfumalaka rito. 2.2. vandyangu, vanghana na vatirhikulobye va Mnn Nyameka Goniwe, Xipikara xa Masipala wa Inxuba Yethemba eKapa-Vupeladyambu na noni ya mugingiriki wa Vulwelantshunxeko, Tatana Matthew Goniwe.2.3. vandyangu na vanghana va Muhandzuri-Jenerala wa Vuthu ra Vusirheleri ra Rixaka ra Afrika-Dzonga, Luthenente-Jenerala Vejay Ramlakan, loyi a hume phenceni, loyi a nga tlhela hoxa xandla eka ntshunxeko wa maAfrika-Dzonga hinkwavo.2.4. vandyangu na vanghana va Ttn Petrus Meyer, loyi tiveka hi ku rhandzeka tanihi Oom Piet, wa Kapa-Vupeladyambu, na Muyimelatiko Hosi Mohlamme Piet Mathebe na Ttn David Mbulaheni Malada wa Limpopo. MaAfrika-Dzonga lavo xiximeka va nyikete vutomi bya vona eka nyimpi yo lwela ntshunxeko na xidemokirasi eAfrika-Dzonga. 2.5. vandyangu na vanghana va mugingirikeli wa timfanelo ta ximunhu loyi a tiveka swonghasi Gqwethankulu George Bizos, loyi a hundzeke emisaveni a ri na malembe ya 92 hi vukhale. A ri nhenha ya nyimpi yo lwisana na mfumo wa xihlawuhlawu eAfrika-Dzonga. Adv Bizos u tirhe tanihi mutsundzuxi wa swa nawu wa Nelson Mandela ku ringana malembe lamo tala naswona a ri un'wana wa phanele ya magqwetha lama yimeleke vasirheleriwa eka Mutengo wa Rivonia.  A ri gqwetha ra timfanelo ta ximunhu leri a ri tlangeriwa naswona a tlhela a va xirho xa vasunguri va Senthara ya Swipfuno swa Nawu, nhlangano wa timfanelo ta ximunhu.  D. Ku thoriwaKu thoriwa hinkwako ku fanele ku yisiwa eka vutiyisisi bya mithwaso na mbhaso lowu faneleke. 1. Luthenente-Jenerala Tebello Constance Mosikili tanihi Xandla xa Nhloko ya Rixaka ya Ndzawulotsongo ya Vulavisisi bya Vugevenga bya Xirhangana.2. Ttn Trevor Rammitiwa tanihi Muofisirinkulu wa Vurhangerinkulu wa Vandla ra Swihangalasamahungu swa Xielekitironiki ra Rixaka ra Afrika-Dzonga. Swivutiso: Mnn Phumla Williams – Muvulavuleri wa Khabinete Selifoni: 083 501 0139Siku: Ravumune, 10 Ndzhati 2020Xi humesiwile hi: Vufambisi bya Mfumo bya Vuhlanganisi na Mahungu (GCIS)www.gcis.gov.za; www.gov.za"
"Xitatimente xa Nhlengeletano ya Khabinete leyi khomeriweke eka inthanete hi ku tirhisa vhidiyo na mpfumawulo hi Ravunharhu, 23 Ndzati 2020",24 Sep 2020,https://www.gov.za/speeches/statement-virtual-cabinet-meeting-23-september-2020-24-sep-2020-0000,https://www.gov.za/ts/speeches/statement-virtual-cabinet-meeting-23-september-2020-24-sep-2020-0000,"A. Xiyimo xa khabinete eka timhakankulu1. Swo engetela hi mayelana na Vuvabyi bya Khoronavhayirasi (COVID-19)1.1. Eka mbulavulo wa yena na rixaka hi Ravunharhu, 16 Ndzati 2020, Presidente Cyril Ramaphosa u tivise ku ya eka Levhele ya Lemukiso ya 1 ya ku pfariwa ka rixaka ku sukela hi Musumbhunuku, 21 Ndzati 2020. Leswi swi tlhele swi pfula migingiriko yo tala ya swa ikhonomi etikweni, leswi swi nga hoxa xandla swinene eka ku aka ikhonomi hi vuntshwa, ku vuyelerisa ku kula na ku tumbuluxa mitirho leyi lavekaka swonghasi.1.2. Switiviso leswi nyikiweke hi Presidente swi amukeriwile hi malwandla hi tisekithara hinkwato ta vaakitiko va Afrika-Dzonga – ku katsa ya vatirhi, ya swa mabindzu, mihlangano yo yimela vaakitiko na mavandla ya swa tipolitiki.1.3. Milawu ya xiyimo xa mhangu ya rixaka leyi nga endla leswaku ku va na switiviso hi Presidente yi gazetiwile hi Ravuntlhanu, 18 Ndzati 2020. Milawu leyintshwa yi olovise swo karhi leswi yirisiwaka leswi tirhisiweke kusukela hi Nyenyankulu 2020 ku sivela ku hangalaka ka xitsongwatsongwana. Exikarhi ka swin’wana, milawu leyi yi katsa nhlayo ya vanhu leyi pfumeleriwaka eka tinhlengeletano ta mani na mani, swiendleko na minkosi xikan’we na ku pfuriwa ka mindzelekano ku endlela ku endzela eAfrika na le matikweni ya misava kusukela hi ti 1 Nhlangula 2020.1.4. Khabinete yi hlohlotele ku vulavurisana ku yisa emahlweni na vurhangeri bya swa ndhavuko ku ololoxa timhaka leti fambelanaka na mitolovelo na swikolo swo yimbisa leswi swa ha arisiwaka eka Levhele ya Lemukiso ya 1. Mahungu hi xitalo hi mayelana na milawu leyi gazetiweke ma fikeleleka eka webusayiti ya mfumo (www.gov.za).1.5. Khabinete yi hlohlotela vanhu hinkwavo eAfrika-Dzonga ku ya emahlweni va landzelela swiletelo swa rihanyu swa COVID-19 swo fana na ku siya mpfhuka wo ringanela exikarhi ka wena na vanhu van’wana, ku ambala swipfalaxikandza etindhawini ta mani na mani na ku hlambha swandla nkarhi na nkarhi hi ku tirhisa xidlayaswitsongwatsongwana eswandleni lexi nga na xihoko.1.6. Khabinete yi tlhela yi hlohlotela vaakitiko ku kuma COVID Alert mobile app kusuka eka Apple App Store kumbe Google Play Store. App leyi nga hakerisiwiki hi tinetiweke ta tiqingho, naswona yi nga kumiwa handle ko hakerisiwa data kwihi kumbe kwihi yi ta antswisa ku landzelerisa lava u tihlanganiseke na vona hi ku lemukisa vatirhisi loko va tshuke va tihlanganisa na vatirhisi volava lava va nga kumeka va ri na xitsongwatsongwana xa COVID-19 eka masiku ya 14 lawa ma nga hundza. App a yi hlengeleti vuxokoxoko bya munhu byihi kumbe byihi kumbe ku landzelerisa lomu mutirhisi a nga kona.2. Madzolonga lawa ma simekiweke eka rimbewu na ku dlayeteriwa ka vaxisati (GBVF)2.1. Khabinete ya ha tiyimiserile ku lwisana na ntungu wa GBVF hi ku tiyisisa mihlangano ya ntlawa wa vuhlayiseki; rimba ra swa nawu; ku nyika nseketelo wa swa minongonoko ya lomu munhu a tshamaka kona na matikhomele na nseketelo wa vaakitiko emigangeni.2.2. Hi ku ya hi vuxokoxoko lebyi kumiweke eka Vukorhokeri bya Maphorisa ya Afrika-Dzonga (SAPS), mfumo wu kume tindhawunkulu leti ku endlekaka GBVF ta 30 etikweni. Khambinete yi tshembise miganga leyi khumbhekaka leswaku hi ku tirhisana na maphorisa, magoza yo nghenelela ma ta tiyisisiwa ku vona leswaku ku va na nsirhelelo na vuhlayiseki bya vamanana na vana.2.3. Khabinete yi amukela na ku hoyozela nyiko ya R50 wa timiliyoni yo huma eka United Kingdom leyi yi nga ta ndlandlamuxa matshalatshala yo yisa emahlweni ya Nkwama wa Mpfuneto ya ku lwisana na ku tikeriwa eka swa ikhonomi loku endliweke hi ntungu wa COVID-19. Mali yi ta kongomisa eka tiphurojeke leti sirhelelaka na ku tlakusa vamanana.2.4. Khabinete yi tlhela yi kombisa ku vilela ka yona eka swiviko swo hlomula mbilu swa timhangu ta ku ngungumerisiwa ka vanhu leti khumbhaka vamanana na vana etikweni. Maphorisa ma le ku landzeleriseni na ku lavisisa milandzu hinkwayo leyi mangariweke leyi fambelanaka na ku ngungumerisiwa ka vanhu na swidzidziharisi.2.5. Khabinete yi kombela vaakitiko ku mangala milandzu leyi yo biha swinene emaphoriseni hi xihatla ematshanweni ya ku tirhisa tipulatifomo to hangalasa mahungu ya vaaki leswi swi tikiselaka tiejensi to vona ku landzeleriwa ka nawu ku angula hi xihatla na hi ku ringanela. Vaakitiko va tlhela va lemukisiwa  ku papalata ku nghenelela eka mahungu ya vuxisi leswi nga tisaka ku chava, swi tisa ku hlundzuka na ku hlohlotela madzolonga eka rixaka ra hina.2.6. Munhu wun’wana na wun’wana loyi a nga na vuxokoxoko u fanele a tihlanganisa na SAPS eka nomboro ya ku Herisa Vugevenga ya 08600 10111 kumbe a nga tirhisa MySAPS Application ya mahala leyi u nga yi kumaka eka IPhone kumbe smartphone yihi kumbe yihi.3. Ku onhiwa na ku yiviwa ka switirhisiwankulu swa vaakitiko3.1. Khabinete yi amukela ku khomiwa loku ka ha ku vaka kona ka vaehleketeriwa eJoni na le Kapa loku khumbhaka ku yiviwa ka tikhebulu ta koporo na tikhebulu ta swikoweto swa switimela. Maphorisa ma tlhele ma tirha hi xihatla ku khoma vanhu lava khumbhekaka eka ku onhiwa ka patunkulu ra le Msinga, eKwaZulu-Natal.3.2. Khabinete yi hoyozela ku humelela loku endliweke hi maphorisa eka ku yiviwa na ku onhiwa ka switirhisiwankulu swa xitimela; nandzu lowukulu lowu nga eka minkarhi yin’wana wu nga koxa vutomi bya vanhu lava nga hava nandzu hikokwalaho ka ku chayisana ka switimela.3.3. Switirhisiwankulu swa mani na mani swi tshama swa ha ri tiphuphu leti fambisaka ikhonomi. Swi tshama swa ha ri swiyenge swa nkoka eka ku tsakela ka hina ku kurisa ikhonomi na ku tumbuluxa mitirho leyi lavekaka swonghasi. Khabinete yi rhamba MaAfrika-Dzonga hinkwawo ku rhipota migingiriko leyi ya swa vugevenga emaphoriseni.4. Vukorhokeri bya le ka inthanete bya Ejensi ya Vuhlayiseki bya Vaaki ya Afrika-Dzonga (SASSA)4.1. Khabinete yi amukela ku simekiwa ka phothali yo endla swikombelo swa midende ya le ka inthanete hi SASSA leyi endlaka leswaku ku endliwa swikombelo eka https://services.sassa.gov.za. Phothali leyi yi nga ta ringetiwa eka midende yo Hlayisa Vana, Midende ya Vadyuhari na Midende ya Vana lava va wundlaka yi ta hlayisela vavuyeriwa tihakelo ta swa vutleketli na ku salerisiwa ndzhaku ka ku fola tilayini.4.2. Khabinete yi hlohlotela vaendlaswikombelo leswintshwa ku tirhisa vukorhokeri byo tiendlela hikuva byi pfuneta ku hunguta nxungeto lowu nga tshukaka wu va kona wa ku kuma COVID-19 eka tindhawu ta mani na mani leti nga na vanhu votala.5. Nhlengeletano ya Mani na Mani ya Nhlangano wa Matiko (UNGA)5.1. Presidente Ramaphosa u nghenelele eka Njhekanjhekisano wa UNGA wa le ka inthanete hi ku tirhisa vhidiyo na mpfumawulo ya Sexini ya vu75 hi Ravumbirhi, 22 Ndzari 2020 ehansi ka nkongomelo wa: “Vumundzuku lebyi hi byi lavaka, UN leyi hi yi lavaka: Ku tiyisisiwa ku tiboha ka nhlanganelo eka nawu wa ku nghenelela eka mihlangano yinharhu kumbe ku tlula eka mfumo”.5.2. Khabinete yi hlohlotela leswaku anivhesari yi tirhisiwa tanihi xivandlanene xa ku fikelela ku cinca loku lavekaka swinene eka Khansele ya swa Vuhlayiseki ya UN (UNSC) ku kombisa mitiyiso ya xisweswisweswi emisaveni.5.3. Afrika-Dzonga yi ta fambisa UNSC ravumbirhi hi N’wendzamhala 2020 loko yi heta theme ya yona ya vunharhu tanihi xirho lexi hlawuriweke xa UNSC.6. Nhlengeletano ya Vaholobye ya swa Bindzu na Vuvekisi ya G206.1. Khabinete yi amukela mivuyelo ya Nhlengeletano ya Vaholobye ya swa Bindzu na Vuvekisi ya G20 leyi rhurheriweke eka inthanete hi ku tirhisa vhidiyo na mpfumawulo eSaudi Arabia hi Ravumbirhi, 22 Ndzati 2020. Nhlengeletano yi hlanganise Vaholobye va swa Bindzu vo huma eka matiko ya tiikhonominkulu leti katsaka United States, China, Japan, India, Brazil na Jarimani. Afrika-Dzonga a yi yimeriwe hi Holobye wa swa Bindzu, Vumaki na Mphikizano, Ebrahim Patel.6.2. Eka xitatimente xa yona, nhlengeletano yi andlale nkoka wa ku hambanahambanisiwa ka ikhonomi loku ku nga masungulo ya nseketelo wa ku aka vuswikoti byo endla bya laha ndzeni ka tiko eka tisekithara ta nkoka leti katsaka ku endliwa ka mirhi na swakudya.6.3. Nhlengeletano yi tlhele yi seketela magoza ya ku tlakusa ku nyikiwa ka vamanana matimba eka swa ikhonomi na mabindzu lamatsongo na ya le xikarhi na ku tekela enhlokweni nxungeto wa nxaviselano lowu nga riki enawini.7. Nhlengeletano ya Vaholobye ya Khansele ya Yuniyoni ya swa Swibalo ya le Dzongeni wa Afrika (SACU)7.1. Khabinete yi amukele mivuyelo ya Nhlengeletano ya Vaholobye ya Khansele ya Yuniyoni ya swa Swibalo ya le Dzongeni wa Afrika leyi khomiweke hi Musumbhunuku, 21 Ndzati 2020. Vaholobye va swa Timali na Bindzu vo huma eNamibia, Botswana, Eswatini, Lesotho na Afrika-Dzonga va ye enhlengeletanini leyi a yi fambisiwa hi Holobye wa swa Timali, Tito Mboweni, naswona Afrika-Dzonga a yi yimeriwile hi Holobye Patel.7.2. Khansele yi tekele enhlokweni ntirho wa SACU eka mbangu wa Ntwanano wa Nxaviselano wa Mahala wa Tikonkulu ra Afrika lowuntshwa. Yi bohe leswaku ntirho wa mundzuku wa khansele i ku kongomisa eka ku aka na ku kurisa matiko ya SACU ma va tindhawu to endla na vutumbuluxi letintshwa  leti ti nga ta nyika tinhundzu na vukorhokeri eka tikonkulu hinkwaro..B. Swiboho swa khabinete1. Khomixini ya Presidente hi mayelana na Xiviko xa Ncinco wa swa Tifeme wa Vumune (PC4IR)1.1. Khabinete yi pasise ku hangalasiwa ka Xiviko xa PC4IR eka Gazete ya Mfumo. Xiviko xi endla swiringanyeto ku pfuxeta ku navela ka swa tifeme ka tiko na ku antswisa vuswikoti bya ku phikizana ka hina eka swa ikhonomi na matiko ya misava na le ka tikonkulu ku antswisa ku kula loku katsaka vanhu hinkwavo.1.2. Swihlohloterinkulu swa Qhinga ra PC4IR swi katsa vuswikoti bya ku phikizana eka swa ikhonomi, ku angula eka mintlhontlho ya mphakelo wa vukorhokeri, vuvekisi eka vuswikoti bya vanhu na ku angula eka COVID-19.1.3. Leswi swi humelerisa erivaleni Mbulavulo wa Presidente na Rixaka wa 2018 lowu kongomiseke leswaku Khomixini ya Ncinco wa swa Tifeme wa Dijitali wu ta angula eka ku humelela ka swa thekinoloji ka xihatla na ku vona ku humelela ka rixaka.2. Pfhumba ra swa Vutleketli ra N’hweti ra 20202.1. Khabinete yi pasise nongonoko wa pfhumba ra swa Vutleketli ra N’hweti ya Nhlangula ra 2020 ehansi ka nkongomelo wa: “Hi ri swin’we hi vumba vumundzuku bya swa vutleketli”. Khabinete yi pasise hi 2005 leswaku Nhlangula yi kongomisiwa eka ku yisa lemukiso wa swa vutleketli tanihi swin’wana swa swiolovisi swa ikhonomi swa nkoka.2.2. Minongonoko ya lembe leri yi ta kongomisa eka tindhawu tinharhu ku nga (1) nhluvukiso eka sekithara ya swa vutleketli eka ku pfuriwa ka ikhonomi loko ha ha kongomane na COVID-19; (2) vuhlayiseki eka swiyenge hinkwaswo swavutleketli; na (3) ku cinca, ku nyikiwa matimba na ku endla indhasitiri ya swa mathekisi yi va ya ximfumo.2.3. Nongonoko wa n’hweti hinkwayo wa rixaka wu ta kongomisa eka swiyenge swo hambanahambana swa indhasitiri ya swa vutleketli. Yi ta fikisa emakumu Lekgotla ya swa mathekisi ya Rixaka eku heleni ka Nhlangula 2020 loku ku nga ta hlanganisa mavonelo yo huma eka Makgotla ya swa Mathekisi ya Swifundzankulu.C. Milawumbisi1. Nawumbisi wo Cinca  swa Vukorhokeri bya Makhotso wa 20201.1. Khabinete yi pasise ku yisiwa ePalamende ka Nawumbisi wo Cinca swa Vukorhokeri bya Makhotso wa 2020. Ku cinca kahlekahle ku angula xigwevo xa Khoto ya swa Vumbiwa lexi xi nga nyikiwa eka xigwevo xa Phaahla hi ti 3 Mudyaxihi 2019.1.2. Ku cinca ku tiyisisa mfanelo ya ku tengisiwa loku nga erivaleni tanihilaha swi vekiweke hakona eka Xiyenge xa 35(3)(n) eka Vumbiwa ra Rhiphabliki ra Afrika-Dzonga ra 1996 eka matirhiselo ya Xiyenge xa 136 (1) xa Nawu wa swa Vukorhokeri bya Makhotso, 1998 (Nawu wa 111 wa 1998).2. Nawumbisi wo Cinca swa SAPS wa 20202.1. Khabinete yi pasise ku hangalasiwa ka Nawumbisi eka Gazete ya Mfumo leswaku vaakitiko va ya nyika swibumabumelo. Nawumbisi wu cinca Nawu wa swa SAPS, 1996 (Nawu wa 68 wa 1995) ku wu fambelanisa na Vumbiwa ra Rhiphabliki ra Afrika-Dzonga ra 1996 na ku tiyisisa vulanguteri bya nawu hi ku hetiseka.2.2. Exikarhi ka swin’wana, wu nyika rimba ra swa nawu eka mafambiselo ya vukorhokeri bya maphorisa na ku tumbuluxiwa ka tiforamu to rindza leti kumekaka exikarhi ka vaakindhawu. Nawumbisi wu tlhela wu tekela enhlokweni swibumabumelo leswi nga kumeka eka Khomixini ya Marikana ya vulavisisi lebyi a byi rhangeriwe hi Qgweta leri nga empecenini Ian Farlam.D. Ntlangu lowu wa ha taka1. Siku  ra Ndzhaka1.1. Siku ra Ndzhaka ra tlangeriwa namuntlha, 24 Ndzati 2020 ehansi ka nkongomelo wa N’hweti ya Ndzhaka wa:  “Ku tlangeriwa vanhu lava nga na vuswikoti na swikili swa ndzhaka ya swa ndhavuko leswi khomekaka eAfrika-Dzonga”. Presidente Ramaphosa u ta nyika mbulavulo lowu nga ta haxiwa eka thelevhixini.1.2. MaAfrika-Dzonga ma hlohloteriwa ku tirhisa N’hweti ya Ndzhaka ku tlangela ndhavuko na ndzhaka ya hina leyi fuweke na ku burisana hi migingiriko ya ku aka rixaka na vun’we bya vaakitiko. Presidente Ramaphosa u hlohlotele MaAfrika-Dzonga ku nghenelela eka ntolovelo wa matiko ya misava na ku tikatsa eka ntlhontlho wa ncino wa Jerusalema hi Siku ra Ndzhaka.1.3. Khabinete yi hoyozela vutumbuluxi bya Master KG (loyi a beburiweke a ri Kgaogelo Moagi) eka ku humelerisa jerusalema, risimu ra ndhuma leri nghenisaka xiyimbeleri na mutsari wa tinsimu Nomcebo Zikode. Khabinete ya va khensa ku va va te na swikili na vuswikoti bya swa vutshila bya vuyimbeleri eka risimu leri nga hangalaka na matiko ya misava hinkwayo. Hi vona vayimeri va hina va swa Vutshila na Mfuwo wa ximfumo eka matiko ya misava.E. Mahungu1. NchaveleloKhabinete yi yisa nchavelelo eka mindyangu na vanghana va:1.1. Nhenha ya swa vulavisisi, Lefuthenente-kolonele Charl Kinnear loyi a nga dlayiwa ehandle ka kaya ra yena eBishop Lavis eKapa. U tinyiketele malembekhume manharhu ya vutomi bya yena eka SAPS, naswona a ri ku lavisiseni ka vugevenga lebyi tivumbeke etikweni.1.2. Sejeni Thabile Mapoma loyi a nga dlayiwa hi ndlela yo vava eKhayelitsha eKapaVupeladyambu.1.3. Xirho xa Khansele ya Komitinkulu ya Rugby, Ttn Monde Tabata loyi a ri na 60 wa malembe. Ttn Tabata a tsakela swinene vumundzuku lebyi katsaka vanhu hinkwavo na ku humelela ka rugby eAfrika-Dzonga.1.4. Mufundhisi Emmanuel Motolla wa Zion Christian Church (ZCC). Khabinete yi tlhela yi yisa nchavelelo eka swirho swa ZCC na ku swi navelela ku tiyisela eka nkarhi lowu wo tika.F. MitholoKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke. 1. Ejensi ya swa Timali ta Mabindzu Lamatsongo  (sefa):a. Ttn Mxolisi Dalukhanyo Matshamba tanihi Mufambisinkulu;b. Mnn Sedzani Mudau (Mufambisi loyi a nga riki xirho xa Komitinkulu eka Bodo ya sefa); c. Mnn Ziyanda Buthelezi-Ngcobo (Mufambisi loyi a nga riki xirho xa Komitinkulu eka Bodo ya sefa); nad. Mnn Hilda-Marie Tsoadi (Muyimeri wa Nhlangano wa swa Nhluvukiso wa swa Tifeme eka bodo ya sefa).2. Ejensi yo Hluvukisa swa Mabindzu (Seda):a. Dkd Joy Ndlovu tanihi Mutshamaxitulu wa Bodo ya Seda; na b. Dkd Stella Bvuma (Mufambisi loyi a nga riki xirho xa Komitinkulu eka Bodo ya Seda); 3. Ku yisiwa emahlweni ka kontiraka ya ku thoriwa leyi nga cinceki ya Ttn Ian van Niekerk tanihi Mfambisinkulu wa swa Timali (CFO) eka Broadband Infraco.4. Ttn Molatlhegi Khunou Kgauwe tanihi CFO wa Ejensi ya Thekinoloji ya Mahungu ya Tiko.5. Mnn Marelize Potgieter tanihi Xandla xa Mufambisinkulu (DDG); Vukorhokeri bya Malawulelo ya Tikhoto eka Hofisi ya Muavanyisinkulu.6. Ttn Brightboy Nhlakanipho Nkontwana tanihi DDG: Mikanerisano, Vuxaka bya Vatirhi na Miholo eka Ndzawulo ya Mafambiselo ya Mitirho ya Mfumo.Swivutiso: Mnn Phumla Williams – Muvulavuleri wa KhabineteRiqingho: 083 501 0139"
"Xitatimente hi mayelana na Nhlengeletano ya Khabinete ya le Moyeni ya Ravunharhu, 21 Nhlangula 2020",22 Oct 2020,https://www.gov.za/speeches/statement-virtual-cabinet-meeting-wednesday-21-october-2020-22-oct-2020-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-le-moyeni-ya-ravunharhu-21,"A. Xiyimo xa Khabinete eka Timhakakulu1. Ikhonomi1.1. Kungu ra ku Aka hi Vuntshwa na Nhlakarhelo wa Ikhonomi leri Phuresidente Cyril Ramaphosa a nga ri andlala eka Ntshamo wa Tindlu to Hambana wa Nhlangnelo wa Palamende hi Ravumune, 15 Nhlangula 2020, ri lava leswaku tisekitara hinkwato ti koka masokisi ti tirhisana ku tshamisekisa ikhonomi ya hina.1.2. Kungu leri ri aka ehenhla ka ntwanano lowu nga fikeleriwa hi vanakulobye va vaaki – mfumo, vatirhi, bindzu na mihlangano ya miganga - hi ku kanerisana ko enta na ku va loku koxometaka eka tin'hweti tingaritingani leti nga hundza.1.3. Ku na swiyenge sw mune leswi nga rhangisiwa emahlweni leswi swi seketelaka kungu lera nhlakarhelo wa ikhonomi, xosungula ku nga nsimeko lowukulu wa swimakiwakulu. Xiyenge xa vumbirhi lexi nga rhangisiwa emahlweni i ku ndlandlamuxa vuswikoti bya ku endliwa ka eneji laha mfumo wu hatlisisaka nsimeko wa Kungu ra Swipfuno leri Pfanganisiweke. Xiyengekulu xa vunharhu hi lexiya xa xihlohloteri xa mitirho ku tumbuluxa mitirho na ku seketela vutihanyisi. Xiyenge xa vumune xi languta eka ku kula ka tiindasitiri laha mfumo wu nga ta seketela ku kula eka vuhumelerisi bya laha tikweni na ku endla leswaku ku xavisela ehandle ka Afrika-Dzonga ku va loku phikizanaka swinene.1.4. Swiyenge leswi rhangisiwaka emahlweni leswi nga kumeka swi hoxa xandla eka ku aka ntshembo na ku veka Afrika-Dzonga eka ndlela yintshwa ya vuvekisi na ku kula ka ikhonomi endzhaku ka ku onheteriwa loku vangiweke hi ntungukulu wa Vuvabyi bya Khoronavhayirasi (COVID-19).1.5. Ku tiyisisa ku vulanguteri bya nkarhi na nkarhi bya nsimeko wa kungu leri, Khabinete yi pasise ku tumbuluxiwa ka Khansele ya Nhlakarhelo wa Ikhonomi ya Rixaka. Khansele leyi yi ta fambisiwa tanihi mutshamaxitulu hi Phuresidente naswona yi vumbiwa hi Xandla xa Phuresidente, Holobye wa le ka Hofisi ya Phuresidente na Vaholobye hinkwavo eka Ntlawa wa Ikhonomi. Khansele leyi yi ta hlangana n'hweti na n'hweti ku angamela nsimeko wa kungu ra ku aka hi vuntshwa na nhlakarhelo wa ikhonomi na ku tlhela yi hlangana na vanakulobye va mfumo eka Khansele  ya Nhluvukiso wa Ikhonomi na Vatirhi ya Rixaka.2. Xiyimo xa Mhangu xa Rixaka 2.1. Ku engeteriwa ka Xiyimo xa Mhangu xa Rixaka ku ya eka 15 Hukuri 2020, ku ya hi Nawu wa Vulawuri bya Timhangu wa Rixaka, 2002 (Nawu wa 57 wa 2002), swi ta pfumelela mfumo ku ya emahlweni wu hunguta ku hangalaka ka xitsongwatsongwana lexi.2.2. Loko Afrika-Dzonga yi tokotile ku huguteka swinene ka ntluleto na ku hangalaka ka COVID-19 eka tin'hweti leti hundzeke, xitsongwatsongwana lexi xa ha ri na hina.2.3. Loko tiko ri karhi ri tifambelanisa eka ‘ntolovelo wuntshwa’ wa ku hanya swin’we na COVID-19 na ku tlakuka nakambe loku nga tshukaka ku va kona, Khabinete yi tlhela yi kombela nakambe maAfrika-Dzonga hinkwavo ku ya emahlweni va landzelela milawu ya rihanyu ya ku ambala swipfalaxikandza, ku siya mpfhuka exikarhi ka vanhu na ku tshama va karhi va hlamba swandla hi mati na xisibi kumbe ku tirhisa xidlayaswitsongwatsongwana lexi nga na xihoko. Lama hi wona ntsena magoza yo sivela lama nga kona ku tisirhelela, ku sirhelela mindyangu ya hina na varhandziwa va hina eka ku khomiwa hi COVID-19.  2.4. Khabinete yi navelela hinkwavo lavaya va nga tluletiwa hi xitsongwatsongwana lexi ku hatlisa va hola, ku katsa na Holobye wa Rihanyu wa hina, Dkd Zweli Mkhize na nsati wa yena, Dkd May Mkhize.2.5. Khabinete yi tlhela yi rhandza ku khensa vatirhi va rihanyu va vuthu ra le mahlweni hinkwavo eka vutiboheleri na vutiyimiseri bya vona lebyi byi nga endla leswaku ku va na ku tlakuka eka mpimo wa nhlakarhelo wa COVID-19 wa tiko ku hundza eka 90% na ku endla leswaku mpimo wa hina wa mafu wu tshama eka 2.6%.3. Nkongomiso eka nhlayiseko wa le matikoxikaya3.1. Khabinete yi seketela hi ku hetiseka ntirho wa maphorisa ya Afrika-Dzonga eka ku khoma lava va nga endla vugevenga byo chavisa etikweni ra ka hina lebyi byi katsaka ku dlayiwa na ku vavisiwa hi xikongomelo xo limata ka van'wamapurasi na vatirhi va le mapurasini etikweni hinkwaro. Muganga wa mapurasi i xiphemu xa nkoka eka ikhonomi ya hina, naswona vugevenga emapurasini byi vanga nxungeto kungari eka nhlayiseko wa munhu yena n’wini wa van'wamapurasi ntsena na vatirhi va le mapurasini kambe na le ka nsirhelelo wa swakudya wa tiko.3.2. Mfumo wu le ku landzeleriseni hi ku hatlisa nsimeko wa Qhinga ra Nhlayiseko wa le Matikoxikaya lowu pfuxetiweke ku angula eka swidingo swa miganga ya le makaya na ku seketela nhluvukiso wa vanhu na ikhonomi.3.3. Khabinete yi kombela rixaka ku pfuna Vukorhokeri bya Maphorisa bya Afrika-Dzonga (SAPS) eka ku lwisana na vugevenga hi ku nghenela tiforamu ta maphorisa ta miganga na ku mangala vugevenga eka xitichi xa maphorisa xa le kusuhi, ku bela riqingho eka nomboro ya ku Herisa Vugevenga ya mahala eka 08600 10111, ku rhumela SMS ya xikalavito eka Nomboro ya Riqingho ya swa Vugevenga eka 32211 kumbe u tirhisa App ya MySAPS – xitirhisiwa lexa selifoni yo mangala vugevenga, xa mahala xa kumeka eka tiselifoni ta thekinoloji ya ximanguvalawa – ku mangala vugevenga hi ndlela ya xikalavito.3.4. Hi fanele hi tirhisana ku tsuvula vugevenga emigangeni ya ka hina na ku endla leswaku tiko ra ka hina ri va ri hlayisekile eka hinkwerhu.4. Ku lwisana na vukungundzwana4.1. Khabinete yi amukela ku khomiwa ka vanhu lava va ehleketeleriwaka ku va khumbeka eka milandzu yo hambanahambana ya vukungundzwana, vumbabva, ku tumbeta swihlovo swa mali na vukhamba. Milandzu leyi yi katsa, exikarhi ka yin'wana, leyi yi fambelanaka na ku phangiwa ka timali ta mphalalo ta vanhu ta COVID-19, ku xaviwa ka tinhundzu na vukorhokeri ka vumbabva ka switirhisiwa swo tisirhelela wena n’wini swa COVID-19, manyala yo fambelana na phurojeke ya tindlu ya asibesitosi na ku tsandzeka ku mangala kumbe ku mangala kutsongo eka Vukorhokeri bya Xibalo bya Afrika-Dzonga. Khabinete yi khensa hi ku hetiseka na ku seketela miringeto hinkwayo yo vuyisa mali ya mfumo kusuka eka hinkwavo lavaya va nga tinghenisa eka migingiriko leya vumbabva.  4.2. Ku khomiwa loku ka ha ku endliwaka i vumbhoni bya leswaku kuvhava loyi a nga ehenhla ka nawu naswona swi komba vutiboheleri bya mfumo ku endla leswaku vanhu lava va yaka emahlweni va tlula nawu hi ku yivela maAfrika-Dzonga lava nga swela mpfuno wa mfumo lowu dingekaka swinene va va na vutihlamuleri.4.3. Khabinete yi kombela vaaki ku tlanga xiphemu xa vona hi ku mangala lava va endlaka vugevenga byo tano eka tiejensi ta nsindziso wa nawu kumbe ku bela Riqingho ra Xilamulelamhangu ro Lwisana na Vukungundzwana ra Rixaka eka 0800 701 701.5. Madzolonga lama simekiweke eka rimbewu na ku dlayeteriwa ka vaxisati (GBVF)5.1. Maxangu ya GBVF na nxaniso wa vana, leswi Phuresidente Ramaphosa a nga swi sola tanihi ntungukulu wa vumbirhi endzhaku ka COVID-19, wu tama wa ha ya emahlweni wu xanisa emigangeni ya ka hina naswona hi boheka ku tirha hi matimba ku swi herisa. Tsalwa ra Timfanelo leri sirheleriweke eka Vumbiwa ra Rhiphabuliki ya Afrika-Dzonga ra 1996 ngopfungopfu ri vula leswaku n'wana un'wana na un'wana u na mfanelo ya ku sirheleriwa eka makhomelo mo ka ma nga ri kahle, ku tshikiwa, nxaniso kumbe ku chichiwa xiyimo.5.2. Khabinete yi kombela maAfrika-Dzonga hinkwavo ku tirhisana na tiejensi ta nsindziso wa nawu eka ku tiyisisa leswaku mitlawa leyi nga sirhelelekangiki hinkwayo – ngopfungopfu vadyuhari, vavasati na vana – yi sirheleriwa eka madzolonga na nxaniso.5.3. Mhangu leyi ya ha ku humelelaka ya swinhwanyetana swimbirhi (swa mahahlwa) swa malembe ya nhungu swa le Mpumalanga, leswi swi ehleketeleriwa ku va swi xanisiwile hi tata wa swona, ya kavanyeta na ku vilerisa swinene. Xin’wana xa swinhwanyetana xi mangale mhangu leyi eka mudyondzisi wa xona naswona hi boheka ku hoyozela angulo hi xikolo lowu wu nga endla leswaku muehleketeleriwa a khomiwa. Tanihi rixaka leri ri landzelelaka nawu na ku rhandza ku rhula, hi fanele hi khomana hinkwerhu eka ku sola vugevenga lebya tihanyi hi swisolo swo tikisa swinene leswi faneleke.6. Ntshunxeko wa swihangalasamahungu6.1. Anivhesari ya vu43 ya ntshunxeko wa swihangalasamahungu, lowu wu tivekaka tanihi Black Wednesday eAfrika-Dzonga, yi tlangeriwile hi Musumbunuku, 19 Nhlangula 2020. Siku leri ri hi tsundzuxa hi nkoka wa ntshunxeko wa ku vulavula eka tsalwa ra hina ra timfanelo, leri ri katsaka, ntshunxeko wa swihangalasamahungu tanihi nawu wa nkoka, eka xidemokirasi xa hina xa vumbiwa.  6.2. Siku ra Ntshunxeko wa Swihangalasamahungu ri komba ku yirisiwa ka maphephahungu mo hlayanyana na ku khomiwa ka vahleri va wona vo hambanahambana hi siku ra 19 Nhlangula 1977 hi maphorisa ya mfumo wa xihlawuhlawu, ku va va paluxile vubihi lebyi byi endliweke hi mfumo wa ntshikelelo. Swihangalasamahungu swi ya emahlweni ku tlanga xiphemu xa nkoka eka ku hungata, ku dyondzisa na ku tivisa rixaka, na ku humesa ntwisiso eka swiphemu hinkwaswo swa vutomi bya hina bya vanhu na ikhonomi na bya tipolitiki.6.3. Swihangalasamahungu swi tshama swi ri nakulobye wa nkoka eka ku tiyisa xidemokirasi xa hina na ku tlakusa timfanelo ta vumbiwa ta vaakatiko va ka hina. Ntshunxeko wa ku tirha mitirho ya swona wu ta na vutihlamuleri byo tiyisisa leswaku swi vika hi ndlela leyinene na hi leswi swilo swi nga xiswona mikarhi hinkwayo.6.4. Khabinete yi xixima vatekamahungu hinkwavo lava va nga lahlekeriwa hi vutomi bya vona hi mikarhi leyo tika ya COVID-19, naswona ya tiboha ku xixima na ku kondletela ntshunxeko wa ku vulavula, lowu wu katsaka ntshunxeko wa swihangalasamahungu etikweni ra ka hina.7. Swikambelo swa ku hela ka lembe7.1. Khabinete yi navelela vadyondzi va Giredi ya 12 va 1.058 699 wa timiliyoni (miliyoni na makumentlhanunhungu wa magidi na madzanatsevu makumekayekaye) tinjombo loko va ha sungula ku lulamisela swikambelo swo hetelela leswi swi nga ta sungula hi siku ra 5 Hukuri 2020 na ku hela hi siku ra 15 N'wendzamhala 2020. Lembe leri Ndzawulo ya Dyondzo ya Masungulo yi tsarisile nhlayo ya le henhla ya vadyondzi va ka Giredi 12 lava va nga ta tsala swikambelo swa vona swo hetelela.7.2. Endzhaku ka mikavanyeto eka lembexidyondzo hikwalaho ka COVID-19, Khabinete yi kombela vatswari na vahlayisixinawu hinkwavo ku seketela vana va vona hi nkarhi lowu wa nkoka. Tlilasi ya matiriki ya 2020 yi hlohloteriwa ku tirhisa swipfuno leswi swi nga humelerisiwa hi mfumo hi pfhumba ra ku Ringanisa ra ra Woza Matrics ra 2020 (wozamatrics.co.za and #Wozamatrics) eka ku lulamisela swikambelo swa Xitifikheti xa le Henhla xa Rixaka.B. Swiboho swa Khabinete1. Nseketelo eka indasitiri ya ferokhiromu ya laha tikweni1.1. Khabinete yi pasise miphalalo yo hlayanyana ku seketela vuhumelerisi bya ferokhiromu bya laha tikweni na sekitara ya yona ya nkhulukelano wa nkoka wa khiromu. Miphalalo leyi yi katsa ku sungula ku tirhisiwa loku ringanyetiwaka ka xibalo xo rhumela tinhundzu ematikweni mambe eka ngwedi wa khiromu, ku tirhisiwa ka tithekinoloji leti nga tlangisiki eneji eka swin'okiselo, na ku amukeriwa ka tithekinoloji ta nhlanganelo wa gezi na to tiendlela gezi.1.2. Sekitara ya ferokhiromu ya laha tikweni hi yona muhumesinkulu emisaveni hinkwayo wa ferokhiromu naswona hi yona ntsena yi humesaka nsimbhi yo ka yi nga kurhi. I muphakerinkulu wa nsimbhi yo ka yi nga kurhi eka indasitiri ya mimovha. Miphalalo leyi ringanyetiwaka yi hlanganisiwile hi xipano xa xintirhwana lexi xi vumbiwaka hi tindzawulo ta Swicelwa na Eneji, Mabindzu, Vumaki na Mphikizano, Mabindzu ya Mfumo na Vutamelankwama bya Rixaka.2. Pholisi ya Vantshwa ya Rixaka (NYP): 2020-20302.1. Khabinete yi pasise NYP 2020-2030 ya vunharhu leyi pfuxetiweke, leyi yi nga pholisi ya tisekitara to hambana leyi yi nga endliwa hi tindzawulo ta mfumo to yimela, vanakulobye lava nga na ku tsakela kun’we, mihlangano ya dyondzo ya le henhla na tihuvo ta mabindzu. Yi siva NYP 2015-2020, leyi yi nga ta heleriwa hi nkarhi hi ku hela ka N'wendzamhala 2020.2.2. Pholisi yi nyika mavonelo eka swirhanganakulu swa ntlhanu: (1) dyondzo ya risima, swikili na mikarhi ya vumbirhi; (2) ku hundzuluxa ikhonomi, vun’wamabindzu na ku tumbuluxiwa ka mitirho; (3) ku kondletela rihanyu ra miri na miehleketo, ku katsa na COVID-19; (4) nkhomano wa vanhu na ku aka rixaka, na (5) xivumbeko xa nhluvukiso wa vantshwa lexi tirhaka kahle na ku va lexi angulaka.3. Kungu ra Rixaka ra Matirhelo ra Vana (NPAC): 2019 ku ya eka 20243.1. Khabinete yi pasise NPAC ya vu4, leyi yi humelerisaka miboheko ya tiko eka Ntwanano wa Nhlangano wa Matiko (UN) eka Timfanelo ta N'wana na Chatara ya Afrika eka Timfanelo na ku Hanya Kahle ka N'wana.3.2. Kungu ra ntlhanu wa malembe ri katsakanya swirhangana swa xiqhinga na maendlelo ya nsimeko eka ku sirhelela no tirhisa timfanelo ta vana. Kungu leri ri fambelanisiwa na Rimba ra Xiqhinga ra le Xikarhi ka Theme leri ri andlalaka swiendlo leswi mfumo wu nga ta swi endla na mipakaniso leyi faneleke ku fikeleriwa hi nkarhi wa nhlawulo. Ri ta simekiwa hi ku tirhisana na mihlangano ya vaaki na ya lava nga na ku tsakela kun’we.3.3. NPAC yi ta tlhela yi tirha tanihi rimba ro nyika swiviko swa ndzima leyi khatsiweke swa tiko eka havumbirhi bya Komiti ya Vativinkulu ya Afrika eka Timfanelo na ku Hanya Kahle ka N'wana na Komiti ya UN eka Timfanelo ta N'wana.4. Nkambisiso wa Nsimeko wa Nawu wa Vadyuhari wa 20064.1. Khabinete yi pasise xiviko xa nkambisiso lexi a xi kongomisiwile eka nsimeko wa Nawu wa Vadyuhari, 2006 (Nawu wa 13 wa 2006). Swibumabumelo leswi ringanyetiwaka eka ku antswisa nandzelelo wa swiletelo swa Nawu wa Vadyuhari wa 2006 swi avelaniwile na ndzawulo leyi faneleke.4.2. Xiviko lexi xa kumeka eka webusayiti ya Ndzawulo yo Kunguhata, Kambisisa no Hlela (www.dpme.gov.za).5. Mufambisikulu (DG) wa Nhlangano wa Misava wa Mabindzu (WTO)5.1. Khabinete yi seketela vuyimelakulanghwa bya Dkd Ngozi Okonjo-Iweala tanihi DG wa Nhlangano wa Mabindzu wa Mabindzu (WTO). U tirhile nkarhi lowu nga hundza tanihi Holobye wa Timali wa Nigeria na tanihi Mulawuri wo Fambisa wa Bangi ya Misava. Vuyimelakulanghwa lebyi byi tlhele byi seketeriwa hi Vaholobye va Mabindzu va Afrika lava mutshamaxitulu wa vona ku nga Holobye Ebrahim PatelKhabinete yi navelela Dkd Okonjo-Iweala tinjombo naswona yi langutela WTO leyi yi vekaka nhluvukiso tanihi longo ra ajenda ya yona na ku pfuna ku hoxa xandla eka nhlakarhelo wa ikhonomi endzhaku ka COVID-19. Loko a humelela eka rhengu leri landzelaka ra ku phurosesiwa hi WTO, utava muAfrika wo sungula na ku va xisati wo sungula ku hlawuriwa eka xiyimo xa DG ya WTO.C. Mahungu1. Vuhoyozeri1.1. Khabinete yi hoyozela Holobye wa Nhluvukiso wa Vaaki Lindiwe Zulu eka ku thoriwa ka yena tanihi Mutshamaxitulu wa Vanakulobye lava nga eka Rixaka na Nhluvukiso (PPD), kusukela hi 2021 kufikela hi 2023. PPD i xinakulobye xa matiko ya 27 lama ha hluvukaka lama ma tirhisanaka ku kondletela ntirhisano wa Dzonga-Dzonga eka rixaka na nhluvukiso, rihanyu ra ku tswala na ndzingano wa rimbewu. Afrika-Dzonga ri teka matimba kusuka eka vafambisi va nkarhi lowu nga hundza, China na India.2. MichaveleloKhabinete yi yisa ku chavelela eka:2.1. ndyangu na vanghana va Dkd Vuyokazi Mahlati, loyi a ri Mutshamaxitulu waPhanele ya Vutsundzuxi bya Phuresidente eka Antswiso wa Misava na Vurimi. U tlhele a tirha theme ya vumbirhi eka Khomixini ya Nkunguhato wa Rixaka.2.2. ndyangu na vanghana va khale ka Khomixinara wa Swikoxo swa Misava eKapa-Vupeladyambu, Mnn Beverley Jansen, loyi a ri mukhomarivoni eka nyimpi ya hina ehenhla ka mfumo wa xihlawuhlawu naswona u tlange xiave xa nkoka eka ku humelela ka swikoxo swa misava hi miganga etikweni hinkwaro.2.3. ndyangu, vanghana na vatirhikulobye va Xandla xa Mutshamaxitulu wa Khomixini ya Timfanelo ta Ximunhu ya Afrika-Dzonga, Muyimeri wa Tiko Devikarani Priscilla Jana, loyi a ri gqwetha ro tirha hi matimba ro pfumala nchavo ra timfanelo ta vanhu  loyi a nga tinyiketela ku tirha ku lwisana na mfumo wa xihlawuhlawu. Phuresidente Ramaphosa u n'wi xiximile hi Nkosi wa Ximfumo wa Xifundzakulu wo Hlawuleka: Nkhetekanyo wa Mbirhi.2.4. ndyangu, vanghana na vatirhikulobye va swihangalasamahungu va Ttn Dumisane Lubisi, loyi a ri muhlerinkulu wa phephahungu ra City Press. A tibohile ku tiyisisa leswaku vunyingi bya marito byi kuma ku vulavula etikweni ra ka hina.2.5. ndyangu, vanghana na vatirhikulobye va Xirho xa Palamende (MP), Mnn Dorah Dunana Dlamini, loyi a nga va Xirho xa Palamende ya vutsevu endzhaku ka nhlawulo wa 2019. U vile Xirho xa Huvo yo Endla Milawu ya Xifundzakulu xa KwaZulu-Natal exikarhi ka 2014 na 2019 a nga si tirha eka Huvo ya Rixaka.2.6. ndyangu, vanghana na vatirhikulobye va Ttn Zamuxolo Joseph Peter, loyi a nga va Xirho xa Palamende ya vutsevu endzhaku ka ku tirha eka swiyimo swo hambanahambana, ku katsa na ku va Meyara wa Vurhangerinkulu wa Masipala wa Miganga wa Makana eKapa-Vuxa.2.7. ndyangu, vanghana na vatirhikulobye va MP, Gqwetha Hishaam Mohamed, loyi a nga va Xirho xa Palamende ya vutsevu endzhaku ka mihlawulo ya 2019, endzhaku ka ntirhovutomi wo leha na ku lowu hlawulekeke tanihi nhloko ya xifundzakulu ya Ndzawulo ya Vululami na Nhluvukiso wa Vumbiwa eKapa-Vupeladyambu.2.8. ndyangu, vanghana na vatirhikulobye va MP, Mnn Thandi Gloria Mpambo-Sibhukwana, loyi a nga va Xirho xa Palamende ya vutsevu eka Huvo ya Rixaka, endzhaku ka ku tirha tanihi murhumiwa wa nkarhi hinkwawo wa Kapa-Vupeladyambu eka Huvo ya Rixaka ya Swifundzakulu hi nkarhi wa Palamende ya vuntlhanu. U tirhe malembe yo tala tanihi mudyondzisi a nga si va MP.3. Ku thoriwaKu thoriwa hinkwako ku fanela landzelela ku tiyisisiwa ka mithwaso na mbhasiso lowu faneleke.1. Bodo ya Mfumo ya Mubindzurisi wa Dayimani:a. Mnn Monica M Ledingwane (Mutshamaxitulu);b. Mnn Faith T Mokwena;c. Ttn Levy G Rapoo; nad. Mnn Mpho Mosing.2. Bodo ya Vulawuri bya Dayimani na Ntsopfu wa Nkoka bya Afrika-Dzonga:a. Ttn Morake Abiel Mngomezulu (Mutshamaxitulu);b. Ttn Yershen Pillay;c. Mnn Kanyisa Macingwane;d. Mnn Mpho Mosing;e. Mnn Phydelis Zikalala-Mvelase;f. Ttn Warren Wayne Adams; nag. Ttn Ernest Blom.3. Swirho leswi nga riki xiphemu xa vurhangerinkulu swa Bodo ya Ndzawulo wa Ejensi ya Vakhandziyi va Switimela ya Afrika-Dzonga:a. Ttn Leonard Ramatlakane (Mutshamaxitulu);b. Gqweta Smanga Sethene;c. Ttn Matodzi Mukhuba;d. Mnn Boitumelo Mokgoko;e. Ttn Dinkwanyane K Mohuba;f. Dkd Alison E Lewis;g. Mnn Nosizwe Nokwe-Macamo;h. Mnn Thinavhuyo N Mpye;i. Muyimeri kusuka eka Ndzawulo ya Vutleketli;j. Muyimeri kusuka eka Ndzawulo ya Timali; nak. Muyimeri kusuka eka Nhlangano wa Mfumo wa le Hansi wa Afrika-Dzonga.4. Vafambisi va Bodo ya Onderstepoort Biological Products (SOC) Limited:a. Mnn Rene A Kenosi (Mutshamaxitulu);b. Phurofesa Khathutshelo A Nephawe;c. Mnn Nona N Sonjanid. Ttn Lufuno Nematsweran;e. Mnn Kribashni Naidoo; naf. Ttn Luvuyo Mabombo.5. Ttn Pieter Uys Pretorius tanihi Xandla xa DG (DDG): Vukorhokeri bya Mabindzu eka Ndzawulo ya Ndzawulo ya Mfumontirhisano na Timhaka ta Ndhavuko.6. Mnn Nonhlanhla Patience Mkhize tanihi DDG: Minongonoko ya swa Mbangu eka Ndzawulo ya Timhaka ta Mbangu, Swihlahla na swa Tinhlampfi.7. Gqweta Martin Mothusi Mafojane tanihi Mulawurinkulu wa Nhundzu ya lava Hundzeke Emisaveni eka Ndzawulo ya Vululami na Nhluvukiso wa Vumbiwa.8. Ttn Nakampe Joseph Mogale tanihi DDG: Vukorhokeri bya Vulawuri bya Mabindzu eka Hofisi ya Muavanyisinkulu.9. Ttn Livhuwani Tommy Makhode tanihi DG eka Ndzawulo ya Timhaka ta Xikaya.Swivutiso: Mnn Phumla Williams – Muvulavuleri wa KhabineteSelifoni: 083 501 0139Siku: Ravumune, 22 Nhlangula 2020Xi humelerisiwile hi: Vufambisi bya Mfumo bya Vuhlanganisi na Mahungu (GCIS).www.gcis.gov.za; www.gov.za "
"Xitatimente xa Nhlengeletano ya Khabinete leyi khomeriweke eka inthanete hi ku tirhisa vhidiyo na mpfumawulo hi Ravunharhu, 4 Hukuri 2020",5 Nov 2020,https://www.gov.za/speeches/cabinet-meeting-wednesday-4-5-nov-2020-0000,https://www.gov.za/ts/speeches/cabinet-meeting-wednesday-4-5-nov-2020-0000,"A. Xiyimo xa Khabinete eka Timhakankulu  1. Ikhonomi1.1. Xitatimente xa Pholisi ya Mpimanyeto wa Themexikarhi ya 2020 lexi nyikiweke hi Holobye wa swa Timali, Tito Mboweni hi Ravunharhu, 28 Nhlangula 2020 xi andlala ndlela leyi hungutaka matirhiselo ya mfumo ya timali eka matirhelo. Xi seketela ku kula ka ikhonomi ku hlohlotela ku tumbuluxiwa ka mitirho leyi lavekaka swinene. Maavelo ma seketela nsunsumeto wa hina wa ku pfuxeta ikhonomi kusuka eka ku hlaseriwa hi ntungu wa Khoronavhayirasi (COVID-19) na ku koka vuvekisi rinoko.1.2. Khabinete yi amukela Operation Vulindlela leyi nga ta seketela matirhiselo ya Qhinga ro Aka no Pfuxeta Ikhonomi hi vuntshwa hi ku hatlisisa ku cinca ka xivumbeko loku rhangisiweke emahlweni.1.3. Khabinete yi tiyimiserile eka ku kurisa ikhonomi nakambe, hikokwalaho magoza ya hina lamo tika sweswi ma ta hatlisisa matshalatshala ya hina yo aka ikhonomi yo tiya swinene. 2. COVID-192.1. Khabinete ya khumbheka hi mhaka ya vanhu lava va tikhomaka hi ndlela yo biha no pfumala vutihlamuleri onge COVID-19 a ya ha ri kona. Khabinete yi rhamba MaAfrika-Dzonga ku ya emahlweni va landzelela swiletelo swa rihanyu swa ku siya mfhuka wo ringanela exikarhi ka vanhu, ku Ambala swipfalaxikandza na ku hlamba swandla swa vona hi mati na xisibi kumbe xidlayaswitsongwatsongwana lexi nga na xihoko na ku papalata tihlengeletano leti ku nga tala vanhu. 2.2. Matikhomelo yo twela lawa ma nga cincacinceki ma tshama ma ha ri xisirhelelo lexi kulukumba eka ku tisirhelela na ku sirhelela van’wana eka xitsongwatsongwana. Swiendlo swa hina swa vutihlamuleri swi ta tiyisisa leswaku hi hunguta mpimo wa ntlulelomavabyi loko hi ri karhi hi aka ikhonomi ya hina hi vuntshwa.2.3. Khabinete yi ya emahlweni na ku hi hlohlotela hinkwerhu ku dawuniloda mobile app ya COVID-19 Alert SA eka Apple App Store kumbe Google Play Store mahala. App leyi nga hakeriseki eka tinetiweke ta tiqingho, naswona leyi nga dawunilodiwaka handle ko hakela mali yihi kumbe yihi ya data, yi ta antswisa ku landzelerisa lava ku tihlanganisiweke na vona  hi ku tsundzuxa vatirhisi loko va tihlanganise na vanhu van’wana lava va nga kumiwa va ri na COVID-19 eka masiku ya 14 lawa ma nga hundza. App a yi hlengeleti vuxokoxoko byihi kumbe byihi bya munhu kumbe ku landzelerisa lomu a nga kona.2.4. Khabinete yi ta kanerisana hi mivuyelo ya Khansele yo Lawula Khoronavhayirasi ya Rixaka leyi nga ta khomiwa eka vhiki leri nga ta landzela. Hikwalaho Phuresidente Cyril Ramaphosa u ta burisana na rixaka hi mayelana na leswi swi nga humelela eka qhinga leri cinciweke ra nxungeto ra Afrika-Dzonga ro lawula ku hangalaka ka COVID-19.3. Nhluvukiso wa switirhisiwankulu3.1. Phurojeke ya Switirhisiwankulu ya Lulamiselo na Makete ya Afrika-Dzonga leyi khomeriweke eMidrand, eGauteng kusukela hi ti 3 kufikela hi ti 4 Hukuri 2020 yi yisa emahlweni nongonoko wo humelerisa switirhisiwankulu.3.2. Xiendleko lexi xi kombise tiphurojeke ta  27 ta switirhisiwankulu letikulu leti nga na nkoka lowu katsiweke wa R210 wa tibiliyoni eka vavekisi va le Afrika-Dzonga na va le matikweni ya misava, ku katsa  varhumiwa vo huma eka mihlangano yo hluvukisa swa timali na tibangi to hluvukisa.3.3. Mbhurisano wo lulamisela phurojeke wu tiyisisa leswaku tiphurojeke ti hundza eka makambelelo yo kambisisa leswaku ti ta humelela yo tika na nseketelo wo tsundzuxa hi swa timali lowu nga ta endla leswaku tilulamela vuvekisi. 3.4. Exikarhi ka tiphurojeke leti hlamuseriweke eka vavekisi i ndhawu ya gasi ya ntumbuluko ya le Ngqura-Coega eKapaVuxa; Nongonoko wa Tindlu ta Vaakitiko wa Nhlangano wo Lawula swa Tindlu ta Vaakitiko; pompi ya mafurha ya swihahampfhuka erivaleni ra swihahampfhuka ra Cape Town International; ndhawu ya switirhisiwankulu swa xibamubamu leyi nga ta tumbuluxiwa hi Ejensi ya Xibamubamu ya Rixaka ra Afrika-Dzonga na ndhawu ya sayense na thekinoloji eLimpopo. 3.5. Tiphurojeke leti ti na vuswikoti byo thola nhlayo ya le henhla ya MaAfrika-Dzonga na ku vumba xiphemu xa nkoka xa ku tumbuluxiwa ka mitirho ya Qhinga ra ku Aka no Pfuxeta Ikhonomi ya Rixaka ra Afrika-Dzonga hi vuntshwa leri Ra ha ku pfuriwaka ximfumo hi Phuresidente Ramaphosa. 3.6. Khabinete yi hoyozela ku hoxa xandla loku endliweke hi sekithara leyi nga riki ya mfumo leyi nga hoxa xandla eka vuswikoti lebyi lavekaka swinene handle ko hakerisa mali.3.7. Khabinete yi amukela ku rhumeriwa ka Vativinkulu va 25 hi sekithara leyi nga riki ya mfumo lava va nga ta pfuneta Infrastructure South Africa eka ku humelerisa tiphurojeke leti kunguhatiweke.3.8. Ku yisa emahlweni, Khabinete yi amukela xitiviso xa Holobye wa Mitirho ya Mfumo na Switirhisiwankulu, Patricia De Lille leswaku nhlangano lowu kongomeke ku lwisana na vukungundzwana bya le ka switirhisiwankulu wu ta vona mafambiselo lawa ma nga basa ya tikontiraka. 3.9. Hofisi ya Switirhisiwankulu na Vuvekisi eka Hofisi ya Phuresidente yi ta nyika vuxoxokoxoko bya ku tiboha ka vavekisi eka masiku lawa ma landzelaka hi nkarhi wa mivulavurisano na nxaviselano eka vhiki leri.4. Nhlengeletano ya swa Vuvekisi ya Afrika-Dzonga (SAIC)4.1. Afrika-Dzonga yi ta rhurhela SAIC hi ti 17 na ti 18 Hukuri 2020 leyi nga ta kongomisa eka vuvekisi sweswi ku nga na COVID-19, ku hlanganisa na ku aka. 4.2. Nhlengeletano ya lembe leri yi kongomisa eka mphakelo wa ku tiboha loku nga kona ku fikelela ku tumbuluxiwa ka mitirho na nhluvukiso wa ikhonomi. Ku tatisela kwalaho, mfumo wu ta andlala migingiriko leyi wu nga ta yi teka ku tumbuluxa mbangu wa vuvekisi wa kahle laha ku nga ta kongomisiwa eka ku aka na ku pfuxeta ikhonomi hi vuntshwa. 4.3. Nhlengeletano yi akela eka ku humelela ka tihlengeletano timbirhi to hetelela hi 2018 na 2019 hi ku angarhela leti nga tlakusa nkwama hi R664 wa tibiliyoni, ti endla masungulo ya vuvekisi na ku kula ka ikhonomi loku hatlisaka.5. Eneji5.1. Khabinete yi amukela ku tirhisiwa ka xiendlagezi hi ku tirhisa moya xo hetelela xa timegawati ta 140 (MW) eka Purasi ra Moya ra Nxuba eKapaVuxa lexi nga xiphemu xa rhengu ra vumune xa Nongonoko wa Maxavelo eka Vaendli va Gezi Lava Tiyimeleke va tiko. Loko swiendlagezi hi ku tirhisa moya hinkwaswo swi tirha, swi ta endla tigigawati ta 460 hi lembe eka giridi na ku yisa emahlweni ku tiboha ka hina eka ku cinca ka maxelo hi lakukulu.5.2. Matirhelo lawa ma nga ta endla mali hi ku hetiseka ya Yuniti ya 2 ya Eskom eka Xitichi xo Endla Gezi xa Kusile eMpumalanga ma ta tatisa 800 MW eka giridi ya gezi. Kusile i xitichi xo endla gezi xo sungula eAfrika ku nghenisa thekinoloji yo susa salifa hi ku tirhisa mpfanagano wa tigasi – thekinoloji leyi humaka emahlweni leyi tirhisiwaka ku susa oksayidi eka salifa, ku fana na salifa dayiokisayidi eka mpfangano wa tigasi leti tirhisiweke eka ndhawu yo endla gezi leyi hisaka malahla kumbe oyili – loku fambisanaka na swipimelo swa nkoka wa moya wa matiko ya misava wa sweswi. 5.3. Khabinete yi tlhele yi amukela xitiviso xa Total SA xa leswaku yi kume ntsengo wa gasi wo tala eribuweni ra le dzongeni wa Mossel Bay eKapaVupeladyambu. Leswi swi ta hoxa xandla eka matshalatshala ya tiko ya ku ndlandlamuxa ku endliwa ka gezi ku endlela leswaku ikhonomi yi kula na ku koka rinoko ra vavekisi votala.6. Lekgotla ya Van’wamathekisi ya Rixaka6.1. Xihlambanyo lexi nga tekiwa vhiki leri nga hundza hi Lekgotla ya Van’wamathekisi ya Rixaka i xa nkoka eka ku aka sekithara ya swa vutleketli bya mani na mani lebyi tirhaka kahle swinene na ku va na vuhlayiseki. Mivuyelo yi yisa tiko ekusuhi na ku endla modlolo wo nyika matimba wu va wa ximfumo eka indhasitiri ya swa mathekisi, naswona yi ta veka eka gondzo ro kula leri nga ta va kona nkarhi wo leha.6.2. Khabinete yi amukela ku tiboha ka sekithara ya indhasitiri ya swa mathekisi loku tiyisisaka leswaku ku landzeleriwa ka milawu ya swa vatirhi ya tiko na ku tiyisisa modlolo wo lawula indhasitiri.7. N’hweti yo Lemukisa Timfanelo ta Vatsoniwa7.1. Mfumo wu tirhisana na tisekithara to hambanahambana ta vaakitiko ku vona ku nyikiwa matimba hi ku hetiseka ka vatsoniwa. N’hweti yo Lemukisa Timfanelo ta Vatsoniwa leyi sunguleke hi ti 3 Hukuri, naswona yi ta fika emakumu hi ti 3 N’wendzamhala 2020 yi tlangeriwa ehansi ka nkongomelo wa: “Hi ri swin’we hi aka miganga leyi katsaka vatsoniwa”. 7.2. Nkarhi lowu wu nyika xivandlanene xa ku lemukisa timfanelo ta vatsoniwa.  N’hweti leyi yo seketela lemukiso yi rhamba tisekithara ta mfumo xikan’we na leti nga riki ta mfumo ku tlakusa ku gangisa, ku nga va susi na ku tshama na vona emitirhweni.8. Ku sivela vugevenga8.1. Khabinete yi sola ku dlayiwa ka nsele ka maphorisa lawa a ma nyiketele vutomi bya wona eka ku tirhela na ku hlayisa vaakitiko. Ku dlayiwa na ku hlaseriwa ka maphorisa i ku hlasela hi ku kongoma ka mafumelo yo tirhisa nawu na Vumbiwa ra Rhiphabliki ra Afrika-Dzonga ra 1996.8.2. Khabinete yi yisa ku chavelela ka yona eka mindyangu na vanghana va maphorisa hinkwawo lawa ma feleke entirhweni yo fana na Sejeni Mzoxolo Gxotani wo huma eka Ntlawa wa Qhinga ra Angulo (Tactical Response Team) ra le East London eKapaVuxa, Mufambisi wa Xitichi xa Maphorisa xa le Groblersdal, Kolonele Jeffrey Seroka eLimpopo, Mutirhi wa Vuhlori bya Vugevenga, Ofentse Mokgadinyane na Sejeni wo Lavisisa, Billy Mahooe eFree State; na Sejeni Sibongile Teka na phorisa Kganyisa Sitofile va le KapaVupeladyambu.8.3. Khabinete yi tlhela yi sola ku duvuriwa na ku dlayiwa ka vanhu va nhungu lava nga na malembe ya le xikarhi ka 30 na 40 hi vadlayi lava nga tiviweki eGugulethu eKapaVupeladyambu hi Musumbhunuku, 2 Hukuri 2020.8.4. Khabinete yi tshembisa rixaka leswaku maphorisa hi ku tirhisana na vaakitiko ma ta vona leswaku lava va khumbhekeka eka migingirko ya vugevenga leyi va khomiwa na ku langutisana na voko ra nawu.9. Masagwadi ya Vuhangalasamahungu bya Vaakindhawu Lava Hluvukaka va le Dzongeni wa Afrika (SADC)9.1. Khabinete yi rhamba vuhangalasamahungu hinkwabyo bya le Dzongeni wa Afrika ku yisa vangheneleri va vona eka mphikizano wa Masagwadi ya Vuhangalasamahungu ya le ka SADC ya 2021. Vatekamahungu vo huma eka matikoswirho ya SADC va rhambiwa ku nghenelela kumbe ku yisa vayimelakulanghwa va masagwadi.9.2. Masagwadi ya Vuhangalasamahungu bya le ka SADC ma hlohlotela swikongomelonkulu swa SADC swa  ku fikelela nhluvukiso wa swa ikhonomi, ku rhula na vuhlayiseki, na ku kula, ku herisa vusweti xikan’we na ku tlakusa swipimelo na nkoka wa vutomi bya vanhu va le Dzongeni wa Afrika.9.3. Masagwadi ya Vuhangalasamahungu bya le ka ka SADC i xitirho xa nkoka swinene xa ku fambisa Afrika lontshwa, xin’wana xa vuswikoti lebyi nga pimiwangiki na ntshembo lowuntshwa wa vumundzuku byo antswa.10. Swikambelo swa Xitifiketi xa le Henhla xa Rixaka (NCS) swa 202010.1. Khabinete yi joyine Phuresidente Ramaphosa eka ku navelela tlilasi ya ka matiriki mikateko eka swikambelo swa vona swa NCS leswi nga sungula namuntlha, 5 Hukuri, naswona swi ta hela hi ti 15 N’wendzamhala 2020. Hi hlohlotela vatswari hinkwavo, vavahlayisi na vaakitiko hinkwavo ku seketela na ku hlohlotela vakamberiwa loko va heta malembe ya vona ya 12 ya ku dyondza.10.2. Ntungu wa COVID-19 wu khumbhe swinene ku dyondza na malunghiselelo ya swikambelo swa ka Giredi 12 swa lembe leri. Hambiswiritano, Ndzawulo ya Dyondzo ya Masungulo na Swikolo swi tivisile nongonoko wo pfuneta ku lulamisela vadyondzi. Khabinete ya tshembha leswaku vadyondzi lava va na vuswikoti byo humesa mbuyelo lowu nga ta huma emahlweni. B. Swiboho swa Khabinete1. Nongonoko wa Matirhelo ya Mfumo (PoA) 1.1. Khabinete yi pasise Xiviko xa Nongonoko wa Matirhelo ya Mfumo (PoA) lexi va ka kona kambirhi hi lembe xo sungula eka nkarhi wa Sunguti kufikela Khotavuxika 2020. Ntirho lowu endliweke eka nkarhi lowu wu humelerisa Rimba ra Qhinga ra Themexikarhi ya 2019-2024.1.2. Nkarhi lowu langutisisiwaka wu kotlana na ntshikelelo wo biha wa ntungukulu wa matiko ya misava wa COVID-19 lowu nga vona swipfuno na matirhelo ya mfumo ma cinceriwa eka ku sirhelela vutomi na tindlela to tihanyisa. 1.3. Hambiswiritano, Khabinete yi tsakisiwa hi ku humelela loku nga endliwa eka ku tirhisiwa ka leswi languteriweke ku endliwa swa nkoka. Hambileswi leswi languteriweke ku endliwa swi kavanyetiweke, Khabinete yi enerisekile hi minongonoko yo pfuxeta hi vuntshwa leyi languteriweke eka mitlawa yo hambanahambana. Vuxokoxoko bya swiviko leswi byi ta hlamuseiwa hi vuenti hi nkarhi wa ku burisana na vuhangalasamahungu ka mitlawa loku kunguhatiweke.C. Xiendleko lexi xa ha taka1. Afrika-Dzonga yi va xirho xa Ntwanano wa Vuxaka bya Xinghana na Ntirhisano (TAC) na Tinxaka ta Dzonga Vuxa bya Asia (ASEAN)1.1. Holobye wa Vuxaka bya matiko ya Misava na Ntirhisano, Dkd Naledi Pandor u ta yimela mfumo wa Afrika-Dzonga hi nkarhi wa ku tlakusiwa ka Afrika-Dzonga eka TAC na ASEAN. 1.2. Nkhuvo wo sayina lowu wu nga ta va eka pulatifomo ya inthanete hi ku tirhisa vhidiyo na mpfumawulo wu ta khomiwa hi Ravumbirhi, 10 Hukuri 2020. Holobye Pandor u ta nghenelela eka xiendleko eCape Town laha a nga ta joyiniwa hi Varhangeri va Timixini va Komiti ya ASEAN ya le Pitori.1.3. Afrika-Dzonga yi na vuxaka bya xidipulomati na swa ikhonomi na swirho swin’we swa ASEAN. Ku tlakusiwa ka tiko eka TAC ku ta vuxaka bya rona byi va bya ximfumo na ASEAN tanihi ntlawa wa matiko. 1.4. Ku tlakusiwa ka Afrika-Dzonga eka TAC ku ta tlhela ku va xivandlanene xa ku hlohlotela ntirhisano wa swa tipolitiki na swa ikhonomi na nhlangano wa matiko ya misava lowu wa nkoka na ku va wa ha kula. D. Mahungu1. Vuhoyozeri1.1. Khabinete yi joyina Phuresidente Ramaphosa eka ku hoyozela Dkd Pombe Magufuli eka ku hlawuriwa tanihi Phuresidente loyi a hlawuriweke wa United Republica ra Tanzania. Hi langutele ku tirhisana na Dkd Magafuli ku tiyisisa vuxaka byo tiya bya matiko mambirhi xikan’we na le ka timhaka leti hi tsakisaka hinkwerhu eka xifundza xa Matiko Lama Hluvukaka ya le Dzongeni wa Afrika xikan’we na tikonkulu ra Afrika na misava.1.2. Khabinete yi hoyozela Mnn Shudufhadzo Musida eka ku va a wine N’wambhuri wa le Afrika-Dzonga wa 2020 na ku n’wi navelela leswinene eka ntirho wa yena tanihi muyimeri wa Brand South Africa. U joyina xiphemu xa Mafrika-Dzonga hinkwawo lawa ma hahisaka mujeko wa Afrika-Dzonga ku veka tiko leri eka xiyimo lexinene emisaveni.1.3. Khabinete yi hoyozela Banyana Banyana lava nga sungula ku sirhelela xidlodlo xa Khapu ya COSAFA hi ku wina 2-0 eka Angola ePort Elizabeth, eKapaVuxa hi Ravumbirhi, 3 Hukuri 2020. 2. NchaveleloKhabinete yi yisa nchavelelo eka mindyangu na vanghana va:2.1. Ttn Enuga Sreenivasulu Reddy, loyi a nga hundza emisaveni eka malembe ya 96. U velekiwe eka ndyangu lowu a wu gingirka swinene eka swa tipolitiki eIndiyaDzonga. U rhangele pfhumba ra Nhlangano wa matiko ro lwisana na xihlawuhlawu na ku seketela swinene nhlangano wo lwela ntshuxeko wa Afrika-Dzonga ku tlula makumentlhanu wa malembe, naswona u tlange xiave xa nkoka eka ku tlakusa nkhiro wa matiko ya misava eka tiko. Swivutiso: Mnn Phumla Williams – Muvulavuleri wa Khabinete Riqingho: 083 501 0139 "
"Xitatimente hi nhlengeletano ya Khabinete ya le moyeni ya Ravunharhu, 18 Hukuri 2020",19 Nov 2020,https://www.gov.za/speeches/statement-virtual-cabinet-meeting-18-november-2020-19-nov-2020-0000,https://www.gov.za/ts/speeches/xitatimente-hi-nhlengeletano-ya-khabinete-ya-le-moyeni-ya-ravunharhu-18-hukuri-2020-19-nov,"A. Xiyimo xa Khabinete eka Timhakakulu1. Samiti ya Brazil, Russia, India, China na Afrika-Dzonga (BRICS) ya vu121.1. Khabinete yi amukele mivuyelo ya Samiti ya BRICS ya vu12 leyi rhangeriweke hi Phuresidente Cyril Ramaphosa. Samiti leyi a yi rhurheriwile hi Phuresidente Vladimir Putin wa Federexini ya Russia, yi kanele hi xinakulobye xa BRICS xa ntshamiseko wa misava, nsirhelo lowu avelaniwaka na ku kula ka maendlelo mantshwa.1.2. Mivuyelo ya kona yi katse ku amukeriwa ka Qhinga ra Xinakulobye xa Ikhonomi ya BRICS leri pfuxetiweke (2020-2025) na ku amukeriwa ka Qhinga ro Lwisana na Vutherorisi ra BRICS. Ntwanano wa Moscow lowu amukeriweke emakumu ka samiti wu kombise, exikarhi ka swin'wana, nseketelo wa Ajenda ya Yuniyoni ya Afrika (AU) ya 2063 na matshalatshala lama kongomisiweke eka mpfangano lowu tiyisiweke na nhluvukiso eka tikokulu, ku katsa na nsimeko wa Ndhawu ya Mabindzu ya Nkaswipimelo ya Tikokulu ra Afrika.1.3. Samiti leyi yi tlhele yi tekela enhlokweni ndzima leyi khatsiweke hi AU eka ku tirhana na mavangwa ya swimakiwakulu, ngopfungopfu endzeni ka rimba ra Xinakulobye Xintshwa xa Nhluvukiso wa Afrika, na nkoka wa ku kondletela vuvekisi ku seketela nhluvukiso wa tiindasitiri, ku tumbuluxa mitirho, na ku tiyisisa nsirhelelo wa swakudya, ku lwisana na vusweti na ku lulamisela nhluvukiso lowu yisekaka emahlweni wa Afrika.2. Rendzo ro Tirha hi  Phuresidente wa Malawi2.1. Khabinete yi amukele Rendzo ro Tirha leri fambeke kahle ku nga ri khale ro ta eAfrika-Dzonga hi swirho swa Mfumo wa Malawi leri rhangeriweke hi Phuresidente Lazarus Chakwera. Nhlengeletano leya le xikarhi ka Tiphuresidente Chakwera na Ramaphosa yi kanele timhaka ta vuxaka exikarhi ka matiko lamambirhi, ta xifundza na ta tikokulu ta ntsakelo wa matlhelo hamambirhi.2.2. Afrika-Dzonga yi tama ya ha tibohile eka ku antswisa na ku tiyisa vuxaka na Malawi hi ku tirhisa mabindzu na vuvekisi leswi ndlandlamukisiweke hi xikongomelokulu xa ku fikelela vutihanyisi bya kahle ematikweni hamambirhi. Matiko lamambirhi ma na vuxaka bya xinghana lebyi nga na malembe mo tala.2.3. Khabinete yi tlhele yi nyikiwa vuxokoxoko hi mhaka ya Ttn Shepherd na Mnn Mary Bushiri, lava va balekeleke eMalawi loko va hume hi beyili ya R200 000 ha un'we endzhaku ka swihehlo swa vumbabva na ku tumbeta swihlovo swa timali.2.4. Khabinete a yi enerisekile hi mukhuva lowu Ntlawa wa Vululami, Nsivelo wa Vugevenga na Vuhlayiseki wu tirhaneke hakona na mhaka leyi naswona ntlawa lowu wu ta nyika vaaki leswintshwa leswi nga eku humeleleni hi mayelana na mhaka leyi. Tiphurosese ta ku rhumeriwa ka mubaleki hi tiko kuya eka rin'wana ti sunguriwile.3. Mihlawulo yo pfala swivandla swa swirho ya timasipala3.1. Khabinete yi hoyozela Khomixini ya Nhlawulo leyi Tiyimelaka eka mihlawulo yo pfala swivandla swa swirho, leyi khomiweke eka 95 wa tiwadi eka 55 wa timasipala hinkwato hi Ravunharhu, 11 Hukuri 2020. Mihlawulo ya timasipala yi tshama ya ha ri phuphu ya ku antswisa xidemokirasi xa hina eka tilevhele ta swifundzatsongo na xa timasipala.3.2. Khabinete yi khense maAfrika-Dzonga hinkwavo lava va tekeke xiave eka mihlawulo yo pfala swirho, leyi yi khomiweke rosungula endzhaku ka loko migingiriko ya nhlawulo yi yimisiwile nkarhinyana hi Nyenyankulu hikwalaho ka ntungukulu wa Vuvabyi bya Khoronavhayirasi (COVID-19).4. Ntlhanu wa masiku ya rixaka ya ku zila4.1. Khabinete yi hlohloterile maAfrika-Dzonga hinkwavo ku teka xiave eka ntlhanu wa masiku lama taka ya ku zila ku tsundzuka lavaya va lahlekeriweke hi vutomi bya vona hikwalaho ka COVID-19 na madzolonga yo ya hi rimbewu na ku dlayeteriwa ka vaxisati (GBVF). Mijeko ya rixaka hinkwayo yi ta ehlisiwa eka nkarhi wa ntlhanu wa masiku ya ku zila ku sungula hi Ravunharhu, 25 Hukuri kufikela Sonto, 29 Hukuri 2020.4.2. Hi goza ra vun’we ku xixima na ku tsundzuka hinkwavo lavaya va hundzeke emisaveni hikwalaho ka COVID-19 na GBVF, vaakatiko hinkwavo va hlohloteriwa ku ambala swiambalo na swipereteriwa leswi yimelaka ku zila hi ku ya hi mfuwo wa vona, ndhavuko na nkholwo wa vukhongeri.5. Ku Sayiniwa ka Kungukulu ra Chukela5.1. Khabinete yi amukele Kungukulu ra Indasitiri ya Chukela leri sayiniweke hi Holobye wa Vurimi Antswiso wa Misava na Nhluvukiso wa Matikoxikaya Thoko Didiza na sekitara ya indasitiri ya chukela. Kungukulu lera Chukela ri lava ku teka goza ra xihatla ku sirhelela magidi ya mitirho, vutihanyisi bya matikoxikaya na mabindzu, naswona hi nkarhi wun’we ku tumbuluxiwa navelo wo fikelela swa xiyimo xa le henhla leswintshwa wo tiya wa vumundzuku, lowu wu lavaka ku tumbuluxa tindlela ta malinhlengeleto leyi hambanisiweke eka vahumesi va chukela, na ku phakela swivandlanene swa mitirho leswintshwa swo tivikana.5.2. Indasitiri ya chukela i muthori wa nkoka swonghasi wa vatirhi na xihlovo xa vutihanyisi xa tinhlayo letikulu ta miganga ya matikoxikaya.B. Swiboho swa Khabinete1. Qhinga ro Lwisana na Vukungundzwana ra Rixaka (NACS)1.1. Khabinete yi pasise NACS leyi yi nyikaka rimba ra mphalalo ra tiko hinkwaro. Qhinga leri i mbuyelo wa nkanerisano wa tiko hinkwaro na tisekitara to hambanahambana, ku katsa na mabindzu, mfumo na vaaki lava nga na ku tsakela kun’we. Ntlawa wo Yelanisa wa NACS, lowu vumbiwaka hi vaaki lava nga na ku tsakela kun’we, swidyondzeki, mabindzu na vayimeri va mfumo, va seketele ku vumbiwa ka qhinga leri.1.2. NACS yi angarhela tsevu wa tiphuphu, leti katsaka ku kondletela na ku hlohlotela vuakatiko byo gingirika,  vulumandleve, vutengi na nkavuciva; ku antswisa ku endliwa ka vatirhi va va va xiphurofexinali, ku tiyisiwa ka mafumelo eka mihlangano, na ku tiyisiwa ka ku nyikiwa ka swipfuno na ku tirhisanisiwa ka matirhelo na vutihlamuleri.1.3. Qhinga leri ri tlhela ri ringanyeta Khansele yo Tsundzuxa yo Lwisana na Vukungundzwana ya Rixaka tanihi ndzulamiselo lowu nga na xivumbeko ku tiyisisa leswaku ku na vuvekatihlo lebyikulukumba, vutihlamuleri na nkavuciva. Xivumbeko lexa nkarhinyana xi ta sungula phurosese ku tumbuluxa xivumbekoxinawu xo angarhela lexi nga ta vika hi ku kongoma ePalamende.2. Qhinga ra Ndlandlamukiso wa Tindhawu leti Sirheleriweke ra Rixaka (NPAES)2.1. Khabinete yi pasise NPAES leyi pfuxetiweke leswaku yi tirhisiwa. Qhinga leri ri pasisiwile leswaku vaaki va nyika mavonelo hi Hukuri 2018. Mikanerisano leyi yi vangile swibumabumelo leswi pfuxetiweke swo hlayanyana leswaku swi engeteriwa eka mikavanyisa ya kaye ya qhinga leri.2.2. Afrika-Dzonga hi rin’wana ra matiko yo fuma hi ku landza ku hambana ka swimila na swiharhi. Ri xaxametiwile tanihi rin’wana ra tinxaka to hambana swinene ta le henhla ta misava. Ku lawula na ku hlayisa swiphemu leswa ku hambana ka swihanyi swa nkoka swonghasi swi tlhele swi hoxa xandla eka ku tumbuluxa mitirho hi ku tirhisa minongonoko ya vupfhumba na nhlayiso wa ntumbuluko, naswona yi tlhela yi tirha tanihi tindhawu ta ndzavisiso wa swa sayense.3. Rimba ra ku Hambana ka Swihanyi ra Rixaka leri Pfuxetiweke (NBF)3.1. Khabinete yi pasise ku kandziyisiwa ka NBF leswaku vaaki va nyika mavonelo. Leri i kungu ra matirhelo ra sekitara ku tirhana na mixungeto ya ku hambana ka swihanyi leyi yi kumiweke hi nkarhi wa nhlahluvo wa xisayense wa xiyimo xa ku hambana ka swihanyi na ikhosisiteme eAfrika-Dzonga leri endliweke hi Vandla ra ku Hambana ka Swihanyi ra Rixaka ra Afrika-Dzonga hi 2019.3.2. Swiyenge swa nkoka swonghasi swo tala eka xiviko xa nhlahluvo swi fambelana na tiikhosisiteme ta mati yo tenga, milambu na mahlangano ya milambu na swinambyana lama nga na tinhlampfi ta le matini yo tenga leti nga sirhelelekangiki swinene eka mixaka ya swihanyi hinkwayo.4. Kungukulu ra Sekitara ya Swihlahla ya Xibindzu (CFS) ra Afrika-Dzonga (2020-2025)4.1. Khabinete yi pasise nsimeko wa Kungukulu ra CFS, leri ri twananiweke hi indasitiri, mfumo na vatirhi. Kungu leri ri ringanisa mbuyelo wa swa mbangu, swa ikhonomi na swa vanhu kusuka eka swipfuno swa swihlahla.4.2. Ri rhekoda nkombo wa swiyengekulu swa nkongomo: (a) ku ndlandlamukisiwa ka xipfuno xa swihlahla na nhlayiso/nsirhelelo, (b) ncinco wa sekitara, (c) engetelo wa nkoka na ku phurosesiwa, (d) ku yiviwa ka mapulangi na migingiriko leyi nga riki enawini, (e) ndzavisiso, nhluvukiso, maendlelo lamantshwa na nhluvukiso wa swikili, (f) switshimbisikulu swa ku kula ka sekitara na (g) nhluvukiso wa nhlangano.5. Rimba ra nsimeko ra rixaka eka ku endliwa ka Vukorhokeri bya Mfumo byi va bya xiphurofexinali5.1. Khabinete yi pasise ku kandziyisiwa ka rimbampfapfarhutwa ra nsimeko wa rixaka eka ku endliwa ka Vukorhokeri bya Mfumo byi va bya xiphurofexinali. Leswi swi fambisana na vutiboheleri lebyi byi endliweke hi mafambiselo ya vutsevu ku tumbuluxa Vukorhokeri bya Mfumo lebyi nga na vuswikoti, bya matikhomelonene na ku va bya nhluvukiso.   5.2. Rimba leri ri ringanyeta ntlhanu wa tiphuphu ta ku endliwa ka xiphurofexinali ta nkoka swonghasi leti ti nga ta rhangeriwa hi Xikolo xa Rixaka xa Mfumo (NSG) hi ku tirhisana na mihlangano yo hambanahambana ya ku dyondza. Tiphuphu leta ntlhanu ti katsa ku thoriwa loku rhangelaka ku nghena na ku hlawuriwa endzeni ka Vukorhokeri bya Mfumo; ku dyondzisiwa ntirho na ku tivisa vatirhi ndhawu na swilaveko swa ntirho; nkunguhato na malawulelo ya matirhelo; ku dyondza loku yaka emahlweni na nhluvukiso wa xiphurofexinali, na ku yisiwa emahlweni ka ntirhovutomi na swiendleko swa ntirhovutomi.6. Swiringanyeto swa pholisi ku hundzuluxa Nawu wa Malawulelo ya Mafambiselo ya Vukorhokeri bya Mfumo (PAMA) wa 2014 na Nawu wa Vukorhokeri bya Mfumo (PSA) wa 19946.1. Khabinete yi pasisile swiringanyeto swa pholisi leswi swi lavaka ku hundzuluxa PAMA, 2014 (Nawu wa 11 wa 2014) na PSA, 1994 (Nawu wa 103 wa 1994). Exikarhi swilo swin'wana, swi ringanyeta ku cincela eka Vukorhokeri bya Mfumo byin'we, ku hlayisiwa ka xiyimo xa NSG tanihi ndzawulo ya rixaka na ku vekiwa erivaleni ka xiave xa Hofisi ya ku Landzeleriwa ka Mipimo ya swa Rihanyu hi mayelana na maendlelo ya ntirhisano wa mitolovelo na mipimo eka mafambiselo ya mfumo.6.2. Swiringanyeto swa pholisi leyi eka PSA swi katsa ku vekiwa erivaleni ka varhangeri va ndzawulo lava nga eka Hofisi ya Phurimiya na Hofisi ya Phuresidente, na ku tlhela ku lulamisiwa swin’wana swa swiphiqo leswi tisiwaka hi vuahluri bya khoto.6.3. Mihundzuluxo leyi yi simekiwile eka ku yisa emahlweni pfhumba ra Mafambiselo ya Mfumo Man’we na ku tlhela yi humelerisa mipfuxeto ya pholisi leyi voniwaka eka Kungu ra Nhluvukiso ra Rixaka ku aka vukorhokeri bya mfumo bya xiphurofexinali.6.4. Pfhumba lera Mafambiselo ya Mfumo Man’we ri seketeriwa hi nawu wa ku tiyisisa mphakelo wa vukorhokeri lowu nga tlangisiki swipfuno, wa risima, wa ku tirhisana na ku va na vutihlamuleri.7. Pholisi ya Malawulelo ya Vutitivisi bya Ximfumo7.1. Khabinete yi pasise Pholisi ya Malawulelo ya Vutitivisi ku va yi humesiwa leswaku vaaki va nyika mavonelo. Pholisi leyi yi ringanyeta micinco yo hlayanyana, ku katsa na ku hundzuluxiwa ka Nawu wa Vutitivisi, 1997 (Nawu wa 68 wa 1997) na Nawu wa ku Cinciwa ka Nhlamuselo ya Rimbewu na Xiyimo xa Rimbewu, (Nawu wa 40 wa 2003) ku yi fambelanisa na Vumbiwa ra Rhiphabuliki ya Afrika-Dzonga, Nawu wa 1996 na Nawu wa Nsirhelelo wa Vuxokoxoko bya Munhu, 2013 (Nawu wa 4 wa 2013).7.2. Yi tlhela yi ringanyeta ku pfanganisiwa ka Rhijisitara ra Vanhu ra Rixaka ku kotisa vonelo rin’we ra munhu hi swihlawulekisi swa ku tirhisana na tisisiteme ta malawulelo ya vutitivisi ta mfumo na ta sekitara leyi nga riki ya mfumo. Yi ta pfanganisa tisisiteme ta nkarhi wa sweswi eka Sisiteme ya Vutitivisi ya Rixaka leyi endliwaka hi xibayometiriki. Rhijisitara ra vanhu leri ringanyetiwaka lerintshwa ri ta vumba masungulo ya vutitivisi bya xielekitironiki bya ximfumo lebyi nga ta tirha tanihi longo ra tipulatifomo ta xidijitali ta mfumo na leti nga riki ta mfumo.  8. Phurotokholo eka Nawu wo Vumba wa AU lowu Fambelanaka na Palamende ya Afrika yo Angarhela (PAP)8.1. Khabinete yi pasise ku rhumeriwa ka Phurotokholo eka Nawu wo Vumba wa AU eka PAP ku ya amukeriwa. Ku humelerisa phurotokholo leyi, matiko lama nga swirho ma dinga ku yi amukela hi ku tirhisa tipalamende ta wona. Afrika-Dzonga yi rhurhela PAP, leyi yi nga rhavi ro endla milawu ra AU.C. Milawumbisi1. Nawumbisi wo Hundzuluxa wa Mabindzu Lamatsongo wa Rixaka (NSEA) 20201.1. Khabinete yi pasise ku hangalasiwa ka NSEA leswaku vaaki va nyika mavonelo, leyi yi lavaka ku hundzuluxa Nawu wa Mabindzu Lamatsongo wa Rixaka, 1996 (Nawu wa 102 wa 1996). Mihundzuluxo leyi yi lulamisela Hofisi ya Vukorhokeri bya Mulavisisi wa Swivilelo swa Vaaki wa Mabindzu Lamatsongo na ku herisa ndzulamiselo wa ku tumbuluxiwa ka Huvo yo Tsundzuxa.1.2. Nawumbisi lowu wu anamisa mfikelelo wa vululami wa mabindzu lamatsongo hi ku tirhisa Vukorhokeri bya Mulavisisi wa Swivilelo, lebyi byi nga ta nyikiwa xintirhwana xa ku langutisisa na ku herisiwa ka swivilelo hi mabindzu lamatsongo.1.3. Ku tirhisiwa ka mihundzuluxo leyi swi ta humelerisa ntshamiseko lowukulukumba eka sekitara leyi na ku antswisa xivandlanene xa ikhonomi hi ku tumbuluxiwa ka swivandlanene swa mitirho hi mabindzu lamatsongo, ma le xikarhi na swibindzwana.2. Nawumbisi wo Hundzuluxa wa Ejensi ya Nhluvukiso wa Vantshwa ya Rixaka (NYDA)  2.1. Khabinete yi pasise ku rhumeriwa ka Nawumbisi wo Hundzuluxa wa NYDA leswaku vaaki va nyika mavonelo. Mihundzuluxo leyi yi antswisa ku tirha kahle ka matirhelo ya NYDA eka ku ndlandlamukisa mfikelelo wa yona na ku engetela vuanguri eka swidingo swa vantshwa.2.2. Vantshwa va vumba kwalomu ka xanharhu xa vanhu va Afrika-Dzonga naswona ku tirhisiwa ka Nawumbisi lowu swi ta ya emahlweni swi hoxa xandla eka ku aka vuthu ra vatirhi lava nga na swikili na ku tlhela wu engetela nseketelo wa vun'wamabindzu. Leswi swi ta hoxa xandla eka ku tirhana na mitlhontlho ya nhluvukiso yinharhu ya vusweti, nkandzingano na ku pfumaleka ka mitirho.D. Swiendleko leswa ha Taka1. 16 wa Masiku ya Vugingirikeli1.1. Khabinete yi pasise nkongomelo: “Vululami bya ikhonomi bya Vavasati eka Afrika-Dzonga leyi nga riki na madzolonga na ku va leyi nga yiki hi rimbewu” eka pfhumba ra 16 wa Masiku ya Vugingirikeli, leri ri nga maninginingi ya pfhumba ra 365 wa Masiku yo Lwisana na GBVF. Hikokwalaho ka swinawana swa Xiyimo xa Rixaka xa Mhangu leswi swi tshimbisaka tinhlengeletano letikulu, Phuresidente Ramaphosa u ta simeka pfhumba ra le moyeni hi Ravunharhu, 25 Hukuri 2020. Kungu ra Angulo wa Xilamulelamhangu ku herisa GBVF leri ri pasisiweke hi 2019 ri sungule ku humelerisa nseketelo wa lava poneke; ku tlakusa vulemukisi na mapfhumba ya nsivelo; ku antswisa milawu na tipholisi; ku kondletela havexerisamatimba wa ikhonomi wa vavasati, na ku tiyisa sisiteme ya vululami bya swa vugevenga.1.2. Kungu ra Xiqhinga ra Rixaka (NSP) leri amukeriweke, leri ri amukeriweke hi Phuresidente Ramaphosa emasungulweni ya nan'waka, ri yisa emahlweni mphalalo wa angulo wa xilamulelamhangu lowu sunguriweke hi 2019. Komiti ya Tindzawulo to Hambana eka GBVF leyi rhangeriwaka hi Holobye wa le Hofisini ya Phuresidente wa Vavasati, Vana na Vanhu lava nga na Vutsoniwa, Mnn Maite Nkoana-Mashabane, yi ya emahlweni yi angamela matirhelo ya ntolovelo ya minongonoko ya NSP.2. Siku ra AIDS ra Misava – 1 N'wendzamhala 20202.1. Nkongomelo wa Siku ra AIDS ra Misava hi 1 N'wendzamhala 2020: “Hi le ka leswi swin'we, Cheka Impilo!” wu tshikelela vutihlamuleri bya munhu hi un'weun'we ku tiyisisa leswaku mivuyelo leyi kumekeke kutafika sweswi eka ku angula eka mitungu ya HIV na rifuva (TB) a yi lahleki.2.2. Afrika-Dzonga yi na ntungu wa HIV lowukulu swinene emisaveni, yi ri na kwalomu ka 7.7 wa timiliyoni ta vanhu lava hanyaka na HIV, naswona yi endla xanharhu xa mitluletavuvabyi yintshwa hinkwayo eDzongeni wa Afrika. Sweswi vanhu vo tala va le ku kamberiweni ka HIV. Afrika-Dzonga yi na nongonoko wa vutshunguri bya antirhethirovhayirali lowukulu wa misava. I tiko ro sungula eka ndhawu ya tikokulu ra Afrika leyi nga edzongeni wa Sahara ku pasisa hi vutalo Murhi wo Sivela u nga si va eka Xiyimo lexi nga na Xitsongwatsongwana, lowu sweswi wu endliwaka leswaku wu kumeka eka lavaya va nga enxungetweni wa le henhla wa ntluletavuvabyi.2.3. Khabinete yi hlohlotela maAfrika-Dzonga ku landzelela magoza manharhu ma Cheka Impilo lama landzelaka: Rosungula, kamberiwa rihanyu ra wena, kamberiwa HIV na TB mahala etliliniki ya le kusuhi na wena. Ravumbirhi, teka goza xikan'wekan'we loko u tiva mivuyelo ya wena, sungula vutshunguri xikan'wekan’we kumbe u tshama u ri karhi u teka vutshunguri. Rohetelela, hanya hi vuxiyaxiya, tshama u hanye kahle hi ku papalata matikhomelo ya swa masangu lama nga na nxungeto, papalata mikhuva leyi nga riki na rihanyu, na ku landzelela madyelo lamanene, lama ringanisiweke, lama nga na rihanyu.3. Samiti ya Varhangeri va Ntlawa wa Makumembirhi (G20)3.1. Phuresidente Ramaphosa u ta rhangela vurhumiwa bya Afrika-Dzonga ku ya eka Samiti ya Varhangeri va G20 hi Mugqivela, 21 Hukuri na Sonto, 22 Hukuri.3.2. Samiti leya Varhangeri va G20 yi rhambiwa hi Kingdom of Saudi Arabia hi nkongomo eka ku tiyisa ntirhisano hi mayelana na nkongomelo wa “Ku Humelerisa Swivandlanene swa Malembexidzana ya vu21 eka Hinkwavo”. Samiti leyi yi endleriwa ku rhangela matshalatshala ya matiko ya misava ku hluvukisa angulo wa misava hinkwayo lowu tirhisanaka ku lwisana na ntungukulu wa COVID-19, ku sirhelela ikhonomi ya misava hinkwayo na ku tiyisa ntirhisano wa matiko ya misava.3.3. Mikanelo yi ta kongomisa eka ku havexerisa vanhu matimba, ku sirhelela pulanete na xiboho xa mitlhontlho ya misava hinkwayo hi switshunxo leswi swi nga ta vuyerisa hinkwavo va rixaka ra vanhu.A. Swihungwana1. VuhoyozeriKhabinete yi hundzisa vuhoyozeri bya yona na ku navelela leswinene eka:Phuresidente Ramaphosa eka ku tlangela siku ra yena ra ku velekiwa ra vu68 hi Ravumbirhi, 17 Hukuri 2020.Phuresidente Alassane Ouattara na vanhu va Cote d’Ivoire eka ku va va endlile mihlawulo leyi fambeke kahle.Phuresidente loyi a nga si vekiwaka exitulwini Joseph R. Biden wa United States of America (USA) , na vanhu va USA, endzhaku ka nhlawulo lowu fambeke kahle.Master KG eka ku wina Sagwati ra Xiendlo xa Afrika xa Kahle Swinene eka MTV EMA’s endzhaku ka risimu ro tlhavula ra Jerusalema leri ri ngheniseke Nomcebo Zikode, leri ri veke rin'wana ra tinsimu ta ndhuma swinene eka pulanete.Banyana Banyana lava va kumeke harhi ya Vunghwazi ya Vavasati va COSAFA ya vumune hi ku landzelelana hi ku hlula Botswana 2-1.Bafana Bafana lava va hluleke hi kambirhi Sao Tome and Principe ku tshama endleleni ya ku ya eka thonamente ya Khapi ya Tinxaka ya Afrika ya 2022.2. MichaveleloKhabinete yi rhumela michavelelo eka:vanhu va Ghana na ndyangu na vanghana va khale ka Phuresidente wa Ghana Jerry Rawlings.ndyangu, vanghana na vatirhikulobye va Oditara-Jenerali Ttn Kimi Makwetu loyi a humaka loyi a korhokeleke tiko ra ka hina hi risiva ra ndzhangelo naswona a hoxeke xandla eka ku byala mfuwo wa vutihlamuleri eka ku tirhisiwa ka swipfuno swa mfumo.  Rifu ra Ttn Makwetu i ku lahlekeriwa lokukulu eka phurofexini yo odita na xintirhwana lexi yaka emahlweni xa ku aka mafambiselo ya vutihlamuleri. Khabinete yi kombise vutinyungubyisi lebyi Ttn Makwetu a hlawuriwile habyona hi ku themendheriwa eka Komiti yo Tsundzuxa ya Oditi leyi Tiyimelaka ya Vun'we bya Tinxaka, xintirhwana lexi, handle ko kanakana, a ta va a xi tirhile hi risiva ra ndzhangelo.  mfumo na vanhu va Tiko ra Palestine endzhaku ka ku hundza emisaveni ka Dkd Saeb Erekat. Dkd Erekat a ku ri Matsalani-Jenerali wa Komiti ya Vurhangerinkulu ya Nhlangano wa Ntshunxeko wa Palestine, xirho xa Komitinkulu ya Fatah tlhelo xidyondzeki xa ndhuma, mukanerisani wa ku rhula wa Palestine wo rhangela tlhelo munghanankulu wa Afrika-Dzonga.  E. Ku thoriwaKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1. Huvo yo Fuma ya Khomixini ya Mbuyelelano, Vuhlamuri na Vuahluri:a. Ttn Enos Ngutshane (Mutshamaxitulu);b. Ttn Siobhan Leyden;c. Ttn Kaizer Moyane;d. Ttn Sifiso Lukhele;e. Mnn Riefdah Ajam;f. Ttn Narius Moloto;g. Ttn Bheki Ntshalintshali;h. Ttn Thembinkosi Mkalipi;i. Mnn Thabitha Constance Mametja; naj. Mnn Tshepo Mahlaela.2. Swirho leswi nga riki xiphemu xa vurhangerinkulu swa Bodo ya Valawuri ya Khampanikulu ya Matlhari ya Afrika-Dzonga:a. Muyimeri wa Tiko Jeanette Thokozile Ndhlovu (ku thoriwa hi vuntshwa);b. Dkd Reginald Cassius Lubisi;c. Dkd Phillip David Dexter;d. Mnn Refilwe Matenche;e. Majoro-Jenerali (u hume phenceni) Lungile Christian Pepani;f. Mnn Fundiswa Skweyiya-Gushu;g. Ttn Timothy Mandla Sukazi; andh. Mnn Peta Nonceba Mashinini.3. Theme ya vu6 eka Khansele ya Khansele ya Vuinjhiniyara ya Afrika-Dzonga:1. Mnn Refilwe Buthelezi;2. Mnn Prudence Madiba;3. Mnn Tshwaraganang Ramagofu;4. Ttn John Daniels;5. Ttn Mashao Lawrence Lebea;6. Ttn Kasango Nyembwe;7. Ttn Simphiwe Nathaniel Zimu;8. Ttn Thembinkosi Cedric Madikane;9. Ttn Sipo Mkhize;10. Mnn Nirvanna Rampersad;11. Mnn Liezl Smith Smith;12. Mnn Refilwe Lesufi;13. Mnn Sarah Skorpen;14. Mnn Abimbola Olukunle;15. Ttn Sandiswa Jekwa;16. Mnn Linda Njomane;17. Ttn Mpho Ramuhulu;18. Mnn Philile Precious Mdletshe;19. Ttn Lesetja Boshomane;20. Mnn Amelia Mtshali;21. Ttn Thulebona Memela;22. Mnn Simangele Mngomezulu;23. Mnn Otilia Mthethwa;24. Ttn Thembinkosi Gamedze;25. Mnn Phumza Zweni;26. Ttn Bhekinkosi Williamson Mvovo;27. Mnn Patronella Fikile Sibiya;28. Mnn Cingisa Mbola;29. Mnn Thulisile Mwelase;30. Ttn Kemraj Ramgobind Ojageer;31. Ttn Enson Muranganwa Mangwengwende;32. Mnn Thandeka Chili;33. Ttn Sifiso Keswa;34. Mnn Sejako Morejwane;35. Mnn Nirasha Sampson;36. Mnn Sewela Mutileni;37. Mnn Nokhana Moerane;38. Ttn Mamadi Isau Mailula;39. Mnn Natalie Skeepers;40. Ttn Matome Edmund Modipa;41. Dkd Reginald Sethole Legoabe.42. Ttn Carlo Van Zyl;43. Ttn Ranthekeng Moloisane;44. Ttn Njabulo Nhleko;45. Mnn Elizabeth Theron;46. Ttn Arnold Heinz Sommer;47. Mnn Rachel Ledwaba;48. Ttn Nic Smit; na49. Ttn Sekete Zachia David Botsane;4. Khomixini ya Ndzingano wa ku Thoriwaa. Mnn Tabea Kabinde (Mutshamaxitulu);b. Ttn Bhabhali kaMaPhikela Nhlapho;c. Mnn Lebogang Mulaisi;d. Ttn Puleng Tsebe;e. Ttn Mpho Vuma;f. Thembi Chagonda;g. Mnn Zinzisa Pearl Mgobondela;h. Mnn Stieneke Jensma; andi. Mnn Dineo Mmako.5. Ttn Mashwahle Joseph Diphofa – Engetelo wa kontiraka ya ntlhanu wa malembe tanihi Mulawuri-Jenerali (DG) wa Ndzawulo ya Timhaka ta Ndhavuko.6. Dkd Phil Mjwara – Engetelo wa kontiraka ya malembe mambirhi tanihi DG wa Ndzawulo ya Sayense na Maendlelo Lamantshwa.7. Dkd Duncan Ettienne Pieterse – Xandla xa DG (DDG): Pholisi ya Ikhonomi, Ndzawulo ya Vutamelankwama.8. Dkd Thuli Nomsa Khumalo – DDG: Ku Cinca ka Tlilayimete na Malawulelo ya Risima ra Moya, Ndzawulo ya Mbangu, Swihlahla na Tinhlampfi.Swivutiso: Mnn Phumla Williams – Muvulavuleri wa KhabineteSelifoni: 083 501 0139Siku: Ravumune, 19 Hukuri 2020Xi humesiwile hi: Sisiteme ya swa Vuhlanganisi na Mahungu ya Mfumo (GCIS)www.gcis.gov.za; www.gov.za"
"Xitatimente hi Nhlengeletano ya Khabinete ya le moyeni ya Ravunharhu, 2 N’wendzamhala 2020",4 Dec 2020,https://www.gov.za/speeches/statement-virtual-cabinet-meeting-wednesday-2-december-2020-4-dec-2020-0000,https://www.gov.za/ts/speeches/xitatimente-hi-nhlengeletano-ya-khabinete-ya-le-moyeni-ya-ravunharhu-2-n%E2%80%99wendzamhala-2020-4,"A.    Xiyimo xa Khabinete eka Timhakakulu1.    Ntlakuko eka mitluletavuvabyi ya Vuvabyi bya Khoronavhayirasi (COVID-19) 1.1.    Khabinete yi kombise ku vilela lokukulu hi mayelana na ntlakuko eka nhlayo ya mitluletavuvabyi ya COVID-19 leyintshwa eKapa-Vuhumadyambu na swiphemu swa Kapa-Vupeladyambu. Ntlakuko lowu eka mitluletavuvabyi leyi wu fambelanisiwile, exikarhi ka swihlohloteri swin’wana, na ku nga landzeleriwi ka milawuo ya nsivelo ya COVID-19 na Swinawana swa Levhele ya Vulemukisi ya 1.1.2.    Khabinete yi pasise magoza ya mphalalo lama ringanyetiweke ya Masipala wa Dorobakulu ra Nelson Mandela Bay (NMB) ku tirhana na mitluletavuvabyi ya COVID-19 leyi tlakukaka. Khabinete yi tlhele yi pasisa leswaku tingoma ti nga ha ya emahlweni endzeni ka milawu ya swa rihanyu ya vurhonwana ehandle ka Dorobakulu ra NMB. Holobye wa Rihanyu, Dkd Zweli Mkhize, u ta va a teka tendzo to ya eKapa-Vupeladyambu ku ya hlahluva leswi swi dingaka ku endliwa ku kota ku phalala eka tindhawu to tanihi Garden Route. 1.3.    Khabinete yi tshikelele nkoka wa ku landzelela miphalalo leyi nga riki ya vutshunguri bya mirhi yo tanihi ku hlamba swandla hi mati na xisibi kumbe hi ku tirhisa xibasisaswandla lexi nga na xihoko, ku ri karhi ku siyiwa mpfhuka exikarhi ka vanhu na ku ambala xipfalaxikandza evanhwini. Hinkwerhu ka hina hi fanele ku seketela xikombelo xa Nhlangano wa Rihanyu wa Misava ku sivela mitluletavuvabyi ya COVID-19 leyintshwa.1.4.    Tanihiloko hi ri karhi hi tshinelela nguva ya makhisimusi, hi fanele ku tsundzuka leswaku ntungukulu lowu wa ha ri kona naswona wa ha ri na khombo. Hikokwalaho, hi boheka ku papalata ku teka tendzo leti nga bohiki, ngopfungopfu hi vutleketli bya mani na mani, ngopfungopfu ku hunguta ku rhendzelekela ngopfu eka tindhawu ta mani na mani to tanihi tikhefi to xavisa swakudya swo dyela kwalaho, tithaveni kumbe tibara. Un’wana na un’wana wa hina u dinga ku tiyisisa leswaku hi teka magoza yo sivela ku papalata ku hangalasa xitsongwatsongwana emindyangwini ya ka hina, ngopfungopfu eka lavakulu. 1.5.    Mikarhi hinkwayo hi fanele ku siya mpfhuka exikarhi ka vanhu hambiloko hi hlengeletana tanihi ndyangu ku tlangela tiholideyi. Hikwalaho ka matikhomelo ya hina lama nga na vutihlamuleri, hi nga kota ku hoxa xandla eka ku lwisana na ku kamanyeta ku hangalaka ka COVID-19. Khabinete yi tlhele yi pasisa ku ndlandlamukisiwa ka Xiyimo xa Rixaka xa Mhangu kufika 15 Sunguti 2021.2.    Indasitiri ya vutleketli bya nhundzu2.1.    Khabinete yi sole hi matimba nkanwu lowu wu hlaselaka indasitiri ya vutleketli bya nhundzu bya le magondzweni naswona hi hoyozele angulo wa xihatla hi maphorisa eka ku khoma vaehleketeleriwa eGauteng. Khabinete yi nyike michavelelo ya yona eka mindyangu na vatirhikulobye va vuchayeri lava va lahlekeriweke hi vutomi bya vona naswona yi navelela lava va vavisekeke ku hola hi ku hatlisa.2.2.    Loko hi ri karhi hi twisisa ku hela ntamu eka ku onhiwa ka milawu ya ndzhurho hi tikhamphani tin’wana, madzolonga a hi xitshunxo. Khabinete yi kombela vanhu hinkwavo lava khumbekaka ku rhumela swivilelo swa vona hi mayelana na indasitiri ya vutleketli bya nhundzu eka swivumbeko leswi faneleke ematshan’weni yo tirhisa madzolonga tanihi xitshunxo xo hetelela.2.3.    Holobye wa Mitirho na Vatirhi Thulas Nxesi u le ku rhangeleni ka xipano xa Vaholobye lexi xi nga eku tirhaneni na mhaka leyi naswona u languteriwa ku rhumela xiringanyeto xo khomeka eka Khabinete ku ololoxa mikwetlembetano hinkwayo leyi khumbaka indasitiri leyi. 3.    Nhluvukiso wa swimakiwakulu3.1.    Khabinete yi amukele ku nyiketiwa ka Xikimi xa Mphakelo wa Mati yo Tala xa uMshwathi eKwaZulu-Natal, lexi xi nga ta cinca hi ku hetiseka vutomi bya kutlula 3 000 ya miti etindhawini ta Albert Falls, Mpolweni, Trustfeed na Nadi.3.2.    Xikimi lexi xi rhangela tiphurojeke ta mphakelo wa mati yo tala ta xifundza tin’wana to hambanahambana leti ti nga nava na timasipala ta swifundzatsongo ta nkombo – Zululand, King Cetshwayo, iLembe, uThukela, uMgungundlovu na Harry Gwala. Khabinete yi hlohlotela va vuyeriwa ku hlayisa na ku tirhisa mati hi vurhonwana ku kota ku vuyerisa miti hinkwayo. 4.    Tiholideyi to hlayiseka swinene4.1.    Tanihiloko maAfrika-Dzonga va ri karhi va teka nkarhi wa ku tiphina hi tiholideyi na mindyangu na vanghana va vona, Khabinete yi khutaza hinkwerhu ka hina ku endla leswi hi ndlela ya vutihlamuleri. Hi ku engetela eka ku landzelela milawu ya swa rihanyu ku sivela ku hangalaka ka COVID-19, hi boheka ku tlhela hi landzelela milawu ya le gondzweni ku tiyisisa leswaku hinkwerhu hi fika lomu hi yaka kona hi hlayisekile. 4.2.    Vuhlayiseki bya le magondzweni i vutihlamuleri bya maAfrika-Dzonga hinkwavo naswona van’waswipandzamananga va hlohloteriwa ku landzelela mpimo wa rivilo, va nga nwi va tlhela va chayela, naswona va nga chayeli hi vusopfa. 4.3.    Vatswari na vahlayisixinawu va hlohloteriwa ku nga tshiki vana va ri hava mulanguteri hi nkarhi wa nguva leya tiholideyi. Hi ku va hlayisa, hi nga tiyisisa leswaku ku va na nguva ya makhisimusi yo hlayiseka na ku tala ntsako.B.    Swiboho swa Khabinete1.    Xiviko xa ndzima leyi khatsiweke kusuka eka Xipano xa Xintirhwana xa Vaholobye vo Hambanahambana (IMTT) xa Xifundzakulu xa N’walungu-Vupeladyambu1.1.    Khabinete yi pasise xibumabumelo xa IMTT xa ku tlheriseriwa endzhaku ka miphalalo yo kongoma ehansi ka xiyenge xa 100 (1)(b) eN’walungu-Vupeladyambu hi ku hela ka lembeximali ra 2020/21.1.2.    Khabinete yi enerisekile hi ndzima leyi khatsiweke eka mphalalo wa mfumo wa rixaka eN’walungu-Vupeladyambu, hambileswi ntirho wo tala wa ha dingaka ku endliwa ku vuyisa hi vutalo mafumelonene eka xifundzakulu lexi. 1.3.    Ndzima yi khatsiwile eka ku vuyisa ku rhula ka vaakandhawu na vatirhi, swilawuri swa timali, malawulelo ya switandzhaku na mphakelo wa vukorhokeri. Ku vile na antswiso eka mivuyelo ya oditi, na ku herisiwa ka tsevu wa malembe ya ku ya ehansi na ku yima ka ndhawu ya swikumiwa swa oditi. Xiviko xa vutalo xi ta andlariwa ePalamende.2.    Leswintshwa eka Kungu ro Ponisa Bindzu (Kungu ra BR) ra Vuhahisi bya Swihahampfhuka bya Afrika-Dzonga (SAA) 2.1.    Khabinete yi nyikile vuxokoxoko hi ndzima leyi khatsiweke mayelana na ku simekiwa ka Kungu ra SAA BR na hilaha avelo wa R10.5 wa tibiliyoni wu nga ta tirhisiwa kahle hakona ku tiyisisa leswaku ku va na ku humelela eka ku simekiwa ka Kungu ra BR.  2.2.    Khabinete yi khensa ndzima leyi khatsiweke naswona yi kombele Ndzawulo ya Mabindzu ya Mfumo (DPE) ku hatlisisa ku simekiwa ka mapfhumbakulu ku tiyisisa leswaku ku va na vuhahisi bya swihahampfhuka bya rixaka byintshwa lebyi vumbiweke hi vuntshwa, lebyi nga tlangisiki swipfuno na ku va lebyi nga na vutivi bya swa thekinoloji. 2.3.    DPE yi lerisiwile ku hetisisa ku thoriwa ka bodo ya nkarhinyana ya SAA na ku hetisisa ku thoriwa ka Mutirhisani wa Nkoka wa Mikavelo wa Xiqhinga wa SAA leyi vumbiweke hi vuntshwa. Mango yi hoyozeriwile eka xiave xa xiqhinga lexi tirhiweke hi mutirhisani wa SAA, ku tiyisisa leswaku ku va na vukona lebyi yaka emahlweni bya vuhahisi lebya swihahampfhuka emakete. 3.    Kungu ra Vulungheki bya Tinguva ra Rixaka (Xirindzamhangu) ra Nguva ya Ximumu 2020-213.1.    Khabinete yi pasise Kungu ra Vulungheki bya Tinguva ra Rixaka ra Nguva ya Ximumu ya 2020-2021 leri andlariweke hi Holobye wa Mfumontirhisano na Timhaka ta Ndhavuko, Dkd Nkosazana Dlamini Zuma. Kungu leri ri landzelela vuvhumbi lebyi byi kombeke leswaku mikoteko leyi tlakukeke ya ku na ka timpfula ta le henhla ka ntolovelo eka swiphemu swo tala swa tiko yi languteriwile. Leswi swi vula leswaku tindhawu ta ku na ka timpfula ta ximumu leti ti angarhelaka swifundzakulu swa nhungu hinkwaswo – handle ka tindhawu ta ku na ka timpfula ta vuxika to tanihi Kapa-Vupeladyambu – ti na ku languteriwa ka le henhla ka tindhambi na swidzedze. 3.2.    Eka ku simekiwa ka kungu leri magoza yo hunguta ya vekiwile ku hunguta nkhumbo wa timhangu ta tinguva ta ximumu to tika kutlula mpimo. Kungu leri ri katsa nguva ya ximumu leyi sungulaka kusuka hi Hukuri 2020 kufika hi Nyenyanyana 2021, tanihileswi nkarhi lowu wu nga taleriwa hi mixungeto leyi tlakukeke ya timhangu leti fambelanaka na maxelo. Khabinete yi ya emahlweni yi tekela enhlokweni leswaku swiphemu swin’wana swa swifundzakulu swa Kapa swa ha hlaseriwa hi dyandza ro tikisa.3.3.    Khabinete yi kombela vaaki ku endla milulamiselo leyi faneleke ehenhla ka timhangu ta nguva ya ximumu na ku tiyisisa leswaku ku va na miangulo leyi tirhaka kahle leyi yi nga ta ponisa vutomi, ku sirhelela nhundzu na swimakiwakulu. 4.    Rimba ra Nhluvukiso wa Pholisi ya Rixaka4.1.    Khabinete yi pasise Rimba ra Nhluvukiso wa Pholisi ya Rixaka leri ri nga ta letela tindzawulo ta mfumo hinkwato eka ku pfapfarhuta tipholisi ta tona ta mfumo to hambanahambana. Rimba leri ri lava ku ringanerisa tiphurosese ta mavumbelo ya pholisi eka swiyenge hinkwaswo swa mfumo.4.2.    Tsalwa leri ri hlamusela magoza yo hambanahambana lama ya faneleke ku landzeleriwa eka mavumbelo ya pholisi ya mfumo, lama ya katsaka mindzhendzeleko ya ku endliwa ka pholisi, mipimo leyi languteriwaka; swihlohloteri leswi swi faneleke ku tekeriwa enhlokweni loko ku vumbiwa pholisi na milulamiselo ya nhlangano leyi yi faneleke ku endliwa leswaku ku va na tiphurosese ta ku endliwa ka pholisi na ta matirhiselo leti tirhaka kahle.   4.3.    Rimba ra nkarhi wa sweswi a ri tiyisisa leswaku ku va na endlelofanana na ntirhisano eka ku endliwa ka pholisi eka mfumo. Tsalwa leri ri ta kumeka hi ku tirhisa webusayiti ya Ndzawulo ya Nkunguhato, Vulanguteri na Nkambelo (DPME) (www.dpme.gov.za). 5.    Pholisi ya Minyikelo ya Misava5.1.    Khabinete yi pasise pholisi leyi leswaku yi tirhisiwa, leyi yi nga na xikongomelo xa ku hatlisisa minyikelo ya misava tanihi yin’wana ya tindlela ta ku angula eka rivilo ro nonoka ra antswiso wa misava. 5.2.    Ku tirhisiwa ka pholisi leyi swi ta tumbuluxa swivandlanene swa nkoka eka vaakatiko eka tindhawu ta le handlenyana ka madoroba na ta le matikoxikaya ku teka xiave eka ikhonomi. Yi tisa swihlohloteri naswona yi letela minyikelo ya misava hi vini va mipimo leyikulu ya misava. Swihlohloteri leswi swi ta na vutihlamuleri bya havexerisamatimba lebyi lawuleriweke eka xiphemu xa vakhomi va misava va misava ya nhlangano.5.3.    Misava leyi nyikeriweke na magoza ya pholisi leyi nga na swihlohloteri swi fambelanisiwa na ntwanano lowu fikeleriweke hi vatirhisani lava nga na ku tsakela kun’we eka Tioparexini Phakisa ta 2016 eka Antswiso wa Misava na Nhluvukiso wa Tindhawu ta le Matikoxikaya. Pholisi leyi yi humesiwile leswaku vaaki va nyika mavonelo hi Nyenyanyana 2020.6.    Pholisi ya Rixaka eka Nhlawulo wa Vavuyeriwa na Avelo wa Misava ya 20206.1.    Khabinete yi pasise pholisi leyi, leyi yi lulamiselaka phurosese leyinene, yo tshembeka na ku va ya nkavuciva eka nhlawulo wa vavuyeriwa na avelo wa misava eAfrika-Dzonga. Pholisi leyi yi katsa swibumabumelo leswi kumekeke hi nkarhi wa nkandziyiso wa yona emasungulweni ya nan’waka naswona yi tirhana, exikarhi ka swin’wana, nkandzingano wa rimbewu eka vun’wini bya misava. 6.2.    Yi rhangise emahlweni avelo wa vun’wini bya misava bya vavasati, hikwalaho ka sweswo yi kondletela ku antswisiwa ka vavasati eka mhaka leyi. Yi tlhela yi lava ku tirhana na swidingo swa misava swo hambanahambana tanihilaha swi paluxiwaka hakona hi vaakandhawu swa vuhumesi bya misava, vutshamo bya vanhu, madyelo ya swifuwo, nhluvukiso wa vutshamo na tifeme. 6.3.    Pholisi leyi yi ringanyeta ku tumbuluxiwa ka xivumbeko lexi tiyimelaka ku phurosesa miavelo ya misava na ku lulamisela sisiteme yo endla xikombelo eka inthanete ku tiyisisa leswaku ku va na nkavuciva eka avelo wa misava. 7.    Pholisimpfapfarhutwa ya Ndhawu ya Ndzilekana leyi nga na Vukorhokeri Hinkwabyo (OSBP)7.1.    Khabinete yi pasise Pholisimpfapfarhutwa ya OSBP leswaku vaaki va nyika mavonelo. Ku tumbuluxiwa ka OSBP leyi swi lava ku katsakanya mfambafambo wa vanhu na tinhundzu exikarhi ka tindhawu to nghena etikweni ta le misaveni ta Afrika-Dzonga na matikoakelana ya rona. Swiringanyeto leswi nga eka pholisi leyi swi lava ku tirhana na ntlimbano lowu vangaka ku hlwela, ngopfungopfu eka vatekarendzo na vabindzurisi emindzilekanini ya le xikarhi ka matiko. 7.2.    Pholisi leyi yi humelerisa Rimba ra Ndzilekana lowu nga na Vukorhokeri Hinkwabyo leri ri amukeriweke hi Khabinete hi 2018. Eka levhele ya tikokulu, pholisi leyi yi hoxa xandla eka Pfhumba ra Musirheleri wa Swimakiwakulu ra le Hofisini ya Phuresidente, leri ri antswisaka nkhomano exikarhi ka matiko ya Afrika ku tirhana na nkayivelo wa swimakiwakulu na ku nyika matimba eka mabindzu ya le ndzeni ka Afrika. Pholisimpfapfarhutwa leyi yi ta gazetiwa leswaku vaaki va nyika mavonelo hi nkarhi wa kotara yo sungula ya 2021.8.    Ku Pfumeleriwa Ximfumo ka Ntwanano wa Nhlangano wa Vatirhi wa Matiko ya Misava hi Mayelana na ku Herisiwa ka Madzolonga na Nxaniso eka Ntwanano wa Misava ya Ntirho wa 2019 (No. 190)8.1.    Khabinete yi pasise ku rhumeriwa ka Ntwanano wa Misava ya Ntirho wa 2019 (No. 190) ePalamende ku ya pfumeleriwa ximfumo. Ntwanano lowu wu tirhana na madzolonga na nxaniso, ngopfungopfu endhawini ya ntirho. Wu nyika rimba leri nga erivaleni ra matirhelo na xivandlanene xo vumba vumundzuku bya ntirho hi ku ya hi xindzhuti na nxiximo, lowu nga riki na madzolonga na nxaniso.8.2.    Ku pfumeleriwa ximfumo ka ntwanano lowu swi fambelanisiwa na Vumbiwa ra Rhiphabuliki ya Afrika-Dzonga ya 1996. Loko yi ka yi pfumeleriwa ximfumo, milulamiselo ya ntwanano lowu yi ta endliwa yi va ya laha tikweni na ku fambelanisiwa na Nawu wa Vuxaka bya Vatirhi, 1995 (Nawu wa 66 wa 1995).8.3.    Ndzawulo ya Mitirho na Vatirhi se yi hluvukisile Xikatsamilawu xa Matirhelonene eka Nsivelo na Heriso wa Madzolonga na Nxaniso eka Misava ya Ntirho.9.    Qhinga ra Lwandle ra Antarctic na ra le Dzongeni leri Pfuxetiweke 9.1.    Khabinete yi pasisise qhinga leri pfuxetiweke leswaku ri simekiwa, leri ri katsaka swibumabumelo leswi kumekeke hi nkarhi wa nkandziyiso wa rona emasungulweni ya nan’waka. Qhinga leri ri lulamisela vutirhisani na ku simekiwa ka Nawu wa Mitwanano ya Antarctic, 1996 (Nawu wa 60 wa 1996), lowu fambelanaka na ndzavisiso, nhlayiso wa ntirho wa swipfuno lowu yisekaka emahlweni na malawulelo ya mbangu hi ku seketela ajenda ya Afrika.  9.2.    Leswi swi hoxa xandla eka Swikongomelokulu swa Nhluvukiso leswi Yisekaka Emahlweni, hi ku tekela enhlokweni leswaku Lwandle ra Antarctic na ra le Dzongeni i swiphemu swa nkoka swonghasi swa sisiteme ya tlilayimente ya misava hinkwayo. Qhinga leri ri hoxa xandla eka goza ra tlilayimente na vutengi bya ikholoji hi ku kondletela ku tumbuluxiwa ka tindhawu leti sirheleriweke na ku va leti lawuriwaka hi ku hlawuleka.10.    Timfanelo ta Ximunhu, Ntshunxeko na Mbuyelelano: Tsalwa ro Boxa Mavito ya Tindhawu ta Ndzhaka ya Nelson Mandela 10.1.    Khabinete yi pasise ku rhumeriwa ka Timfanelo ta Ximunhu, Ntshunxeko na Mbuyelelano: Tsalwa ro Boxa Mavito ya Tindhawu ta Ndzhaka ya Nelson Mandela eka Senthara ya Ndzhaka ya Misava ya Nhlangano wa swa Dyondzo, Sayense na Mfumo wa Vun’we bya Tinxaka ku ya langutisisiwa na ku tsariwa eka Ndhawu ya Ndzhaka ya Misava. Leswi i xiphemu xa Phurojeke ya Ndlela ya Ndzhaka ya Nsihalalo na Ntshunxeko yo angarhela. 10.2.    Ku boxiwa ka mavito swi tisa 10 ra tindhawu hi yin’weyin’we  eka mune wa swifundzakulu na nkombo wa timasipala. Leswi swi yimela matimu ya hina ya ntshunxeko na timfanelo ta ximunhu, naswona swi nyika vumbhoni bya swiyimo swo hambanahambana swa nyimpi yo lwela ntshunxeko. 10.3.    Ku boxiwa loku ka mavito swi fambelanisiwa na Kungu ra Nhluvukiso ra Rixaka, leri ri tshikelelaka nhlayiso na ku vuyisiwa ka tindhawu leti sirheleriweke. Swi tlhela swi tekela enhlokweni vuswikoti bya vuhoxaxandla bya ikhonomi ya vutumbuluxi eka ku tumbuluxa mitirho na timali leti nghenaka ta ku rhumeriwa ematikweni mambe ka tinhundzu na vukorhokeri.C.     Milawumbisi 1.    Nawumbsi wa Nsivelo na Nhluvukiso wa Misava ya swa Vurimi wa 20201.1.    Khabinete yi pasise ku rhumeriwa ka Nawumbisi lowu ePalamende. Nawumbisi lowu wu herisa Nawu wa Misava ya swa Vurimi, 1970 (Nawu wa 70 wa 1970) ku humelerisa swilaveko swa vumbiwa, na ku nyika endlelo lerinene na ku va leri ringanisiweke eka ku tirhisiwa ka misava ya swa vurimi.1.2.    Nawumbisi lowu wu sirhelela xiyimo xi nga si humelela wu sirhelelela misava ya swa vurimi ya vuhumesi bya swakudya hi ku tumbuluxiwa ka Tindhawu ta swa Vurimi leti Sirheleriweke leti eka tona misava ya swa vurimi leyi nga na vuswikoti bya le henhla yi nga ta biyeleriwa eka swikongomelo swa vurimi naswona misava ya swa vurimi ya vuswikoti bya le hansi yi nga ta pfumeleriwa eka mitirhiso leyi nga riki ya swa vurimi. 1.3.    Ku tirhisiwa ka Nawumbisi lowu swi ololoxa nxungeto eka nsirhelelo wa swakudya swa rixaka na miti.D.         Swiendleko leswa ha Taka1.         Samiti ya Yuniyoni ya Afrika (AU)  1.1.    AU yi ta rhurhela  Samiti yo Hlawuleka ya Ndhawu ya Mabindzu ya Nkaswipimelo ya Tikokulu ra Afrika (AfCFTA) hi siku ra 5 na 6 N’wendzamhala 2020, eka ku lulamisela ku sungula AfCFTA hi siku ra 1 Sunguti 2021. 1.2.    AfCFTA yi khomela Afrika-Dzonga mivuyelo leyikulu tanihileswi yi tirhaka tanihi xihatlisisi eka ku kula ka ikhonomi na vuvekisi. Ndhawu ya mabindzu ya nkaswipimelo yi pfula ku rhumela ka hina ematikweni mambe ka tinhundzu na vukorhokeri emakete wa kutlula 1,2 wa tibiliyoni ta vanhu. Tanihi Mutshamaxitulu wa AU, Afrika-Dzonga a yi ri eku rhangeleni ka ku lawula ku simekiwa ka AfCFTA.1.3.    Ntwanano lowu wu antswisa mpfangano wa ikhonomi na nhluvukiso, havexerisamatimba wa vavasati eka tikokulu, naswona wu tiyisa matshalatshala eka ku rhula na ntshamiseko eAfrika.2.         Siku ra Mbuyelelano2.1.    Afrika-Dzonga yi tsundzuka Siku ra Mbuyelelano hi siku ra 16 N’wendzamhala 2020 ehansi ka nkongomelo wa: “Vun’we eka Goza ro Lwisana na Xihlawuhlawu xo ya hi Nghohe, Madzolonga yo ya hi Rimbewu, na Mikankondzelelo Yin’wana”. A hi tirhiseni siku leri ku tiboha hi vuntshwa eka ku fikelela ku akiwa ka rixaka na nkhomano wa rixaka.2.2.    Nkongomo wa nan’waka eka xihlawuhlawu xo ya hi nghohe wu seketela nkoka wa munhu un’wana na un’wana eka ku byarhiwa ka vutihlamuleri ku lwisana na xihlawuhlawu xo ya hi nghohe, rivengo ra vahlapfa na mikankondzelelo yin’wana etikweni. 3.         Siku ro Lwisana na Vukungundzwana ra Matiko ya Misava3.1.    Afrika-Dzonga yi ta tikatsa na misava hinkwayo eka ku tsundzuka Siku ro Lwisana na Vukungundzwana ra Matiko ya Misava hi Ravunharhu, 9 N’wendzamhala 2020. Siku leri ri tlakusa vulemukisi hi mayelana na ndhurho na switandzhaku swo homboloka swa vukungundzwana, naswona ri lava ku byi herisa. 3.2.    Vukungundzwana a byi amukeleki, hambi byi humelela eka sekitara ya mfumo kumbe leyi nga riki ya mfumo. Vukungunndzwana byi teka swivumbeko swo hambanahambana naswona swiendlo swo tanihi ‘ku xava’ papila ra muchayeri, ku hakela xipfalanomu ku balekela nxupulo lowu nga enawini, xitumbe xo tlakusa mixavo na matikhomelo lama lwisanaka na mphikizano, hinkwaswo swi vumba vukungundzwana. 3.3.    Ku humelela eka nyimpi ya hina ehenhla ka vukungundzwana swi lawuriwa hi ku nga  khumbeki ka vaakatiko na mihlangano hinkwayo. Hi Hukuri 2020, Khabinete yi pasise Qhinga ro Lwisana na Vukungundzwana ra Rixaka leswaku ri simekiwa naswona yi kombele munhu un’wana na un’wana ku vumba vuthu leri nga na vun’we eka ku lwisana na vukungundzwana. Loko u vona swin’wana, vula swin’wana, mangala vukungundzwana hi ku bela riqingho eka Nomboro ya Xilamulelamhangu yo Lwisana na Vukungundzwana ya Rixaka eka 0800 701 701. E.     Swihungwana1.    VuhoyozeriKhabinete yi hundzisa vuhoyozeri bya yona na ku navelela leswinene eka: 1.1.    Mnn Tsakani Maluleke, loyi a thoriweke ku va Oditara-Jenerali wa Afrika-Dzonga kusukela 1 N’wendzamhala 2020. Khabinete yi n’wi navelela leswinene eka mitirho ya yena ku tiyisisa leswaku ku va na vutihlamuleri eka ku tirhisiwa ka swipfuno swa mfumo.   2.    MichaveleloKhabinete yi rhumela michavelelo ya yona eka:2.1.    ndyangu, vanghana na vatirhikulobye va khale ka mutlangi wa le ndzhaku wa Bafana Bafana na Mamelodi Sundowns Anele Ngcongca. 2.2.    rixaka ra Royal Bafokeng eka ku hundza emisaveni ka Mohumagadi (Hosikati), Dkd Semane Bonolo Molotlegi.2.3.    rixaka ra AbaThembu eka ku hundza emisaveni ka  Hosikati ya maXhoza Nozamile Sigcawu, mana wa sirha Hosinkulu Mpendulo Zwelonke Sigcawu.2.4.    ndyangu wa Ndabezitha Hosinkulu Goodwill Zwelithini eka ku hundza emisaveni ka n’wana wa yena wa jaha Hosana Lethukuthula Zulu.F. Ku thoriwaKu thoriwa hinkwako ku fanele ku landzelela ntiyisiso wa mithwaso na mbhasiso lowu faneleke.1.    Mnn Mukondeleli Johanna Mulaudzi tanihi Muofisirinkulu wa Vurhangerinkulu (CEO) wa Mulawuri wa Tindhawu to Nghena Etikweni ta Afrika-Dzonga. 2.    Mnn Ayanda Noah tanihi Mutshamaxitulu wa Bodo ya SOC LTD ya Nkwama wa Eneji ya le Xikarhi.3.    Ttn Loyiso Tyabashe tanihi CEO wa Khamphanikulu ya Eneji ya Nyutliliya ya Afrika-Dzonga.4.    Swirho swa Khansele swa Vulawuri byo Lawula Indasitiri ya Vurindzi lebyi nga riki bya Mfumo:a.    Dkd Audrey Leah Mofomme (Mutshamaxitulu);b.    Ttn Matome Solomon Ralebipi (Xandla xa Mutshamaxitulu);c.    Ttn Humphrey Nhlanhla Ngubane;d.    Dkd Sithembile Nombali Mbete; nae.    Mnn Thandeka Ntshangase.5.    Ndlandlamukiso wa kontiraka ya Ttn Mbulelo Tshangana tanihi Mulawuri-Jenerali (DG) wa Ndzawulo ya Vutshamiso bya Vanhu.6.    Mnn Nomfundo Clementine Tshabalala tanihi DG wa Ndzawulo ya Mbangu, Swihlahla na Tihlampfi. 7.    Dkd Annette Theresa Griessel tanihi Xandla xa DG (DDG): Vutirhisani bya Nkunguhato wa Rixaka eka DPME.8.    Dkd Nontsikelelo Valencia Tshayingca-Mashiya tanihi DDG: Vukorhokeri bya Khamphanikulu eka DPME.9.    Mnn Dorcas Tshepiso Moahloli tanihi DDG: Malawulelo ya Rifuwo na Swikweleti eka Vutamelankwama bya Rixaka. Swivutiso:Mnn Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete leyi khomeriweke emoyeni hi Ravunharhu, 24 Nyenyenyana 2021",26 Feb 2021,https://www.gov.za/speeches/statement-virtual-cabinet-meeting-wednesday-26-feb-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-leyi-khomeriweke-emoyeni-hi,"A. Xiyimo xa Khabinete eka Timhakakulu1. Tlilasi ya 20201.1. Khabinete yi hoyozerile Tlilasi ya 2020 lava va nga tiyisela ku hlula hinkwaswo naswona va fikelela xikatsa xa kahle swinene mimbuyelo ya ka matiriki. Swikambelo swa 2020 leswi swi nga vona ku tlakuka eka nhlayo ya vadyondzi lava va nga tsala swikambelo swa vona swo hetelela loko hi fananisa na 2019, hi tlhele hi vona ku tlakuka ka nhlayo ya vadyondzi lava va nga fikelela ku pasa ko amukeriwa ka Bachelara.  1.2. Khabinete yi navelela vadyondzi hinkwavo leswa kahle loko va ha sungula malembe ya vona yo hambanahambana ma le ndzhaku ka ku heta xikolo. Ku tatisa eka tidyondzo ta yunivhesiti, vadyondzi va hlohloteriwa ku tlhela va lava vuleteri bya swikili swa mitirho wa mavoko lebyi byi kumekaka eka tikholichi ta Dyondzo na Vuleteri bya Xithekiniki na Mitirho ya Mavoko (TVET) tanihi xiphemu xa ku tiyisa masungulo ya swikili swa xithekiniki a Afrika-Dzonga lama ya nga ya nkoka eka ikhonomi ya hina. Vadyondzi lava va nga fikelelangiki eka tikholichi ta TVET kumbe tiyunivhesiti va hlohloteriwa ku lava Nongoloko wa Nkarhi wa Vumbirhi wa Matiriki.1.3. Khabinete yi tlhele yi hoyozela tiofixiyali hinkwato na vufambisi bya Ndzawulo ya Dyondzo ya Masungulo lava – eka ku engetela eka ku tirhisa magoza ya rihanyu na vuhlayiseki eswikolweni hi 2020 ku sirhelela vadyondzisi na vadyondzi eka ntungukulu wa Vuvabyi bya Khoronavhayirasi (COVID-19) – va tirheke hi matimba ku fikelela mimbuyelo ya ka matiriki yo tsakisa swinene.  1.4.  Khabinete yi navela ku komba ku khensa eka vadyondzisi hinkwavo, timininjhere ta swikolo, tiofixiyali eka tisisiteme ta dyondzo ya masungulo, tiyuniyoni ta vadyondzisi, mihlangano ya vadyondzi, vadyondzi na vatswari va vona eka ku tirha ka vona hi ku tikarhata na ku tinyiketela ka nhlanganelo ku tiyisisa leswaku hi fikelela muxaka wa mivuyelo leyi hi nga tinyungubyisaka hi yona handle ka ku tikeriwa loku hi nga hlangana na kona hi 2020. 1.5. Khabinete yi tsakisiwa hi leswaku lembe ra xikolo ra 2021 ri sungurile ximfumo naswona yi na ku tshemba leswaku magoza lama ma nga kona ma ringanerile ku dyondzisa na ku dyondza ko hlayiseka. Munhu un'wana na un'wana u na vutihlamuleri byo tshama a ri na vukheta na ku landzelela hi vurhonwana milawu ya rihanyu na vuhlayiseki, leyi yi nga endleriwa ku sirhelela rihanyu na vuhlayiseki bya vadyondzisi, vatirhi na vadyondzi. Khabinete yi kombela maAfrika-Dzonga hinkwavo ku seketela vadyondzi va ka hina na ku tiyisisa leswaku va humelela.2. Mbulavulo hi Xiyimo xa Rixaka (SoNA)2.1. Khabinete hi amukerile SoNA ya 2021 leyi yi nga nyikiwa hi Muhloniphekinkulu, Phuresidente Matamela Cyril Ramaphosa, eka Ntshamo wa Nhlanganelo wa swirho swo hambana wa tindlu timbirhi ta Palamende – Huvo ya Rixaka na Huvo ya Rixaka ya Swifundzakulu – eKapa hi Ravumune, 11 Nyenyenyana 2021.2.2. SoNA na Angulo wa Phuresidente eka njhekajekisano wa SoNA swi nyike xiviko xa ndzima leyi khatsiweke eka nsimeko wa Kungu ro Aka hi Vuntshwa na Nhlakarhelo ra Ikhonomi (ERRP) na kungu ra nsimeko lowu khumbaka wa makungu ya mfumo. Khabinete yi tiyimiserile ku simeka hi ku hetiseka ku tiboha hinkwako loku ku nga tivisiwa hi Phuresidente.2.3. Loko haha amukela mitlhontlho ya swa vanhu na ikhonomi leyi yi hi kongomaka, Khabinete yi tshama ya ha ri na ntshembo wa leswaku yi ta tirhiwa hi nsimeko wa ERRP na Nongoloko wa Maendlelo wa Mfumo (PoA), na nkongomo wo fikelela ku kula ko katsa hinkwavo na swikongomelokulu swa Xivono xa hina xa 2030 tanihilaha swi nga vuriwa hakona eka Kungu ra Nhluvukiso ra Rixaka (NDP).2.4. Handle ka ku salela endzhaku loku nga vangiwa hi ntungukulu wa COVID-19 lowu nga sungula hi 2020, PoA hinkwayo yi tshama ya ha ri endleleni hambileswi yi nga hungutiwa rivilo. Hi Ravunharhu, 24 Nyenyenyana 2021, Holobye wa Timali Tito Mboweni u andlarile mpimanyeto ku nyika timali eka makungu ya lembe leri.3. Xiviko xa Nkambisiso xa NDP3.1. Khabinete yi tekele enhlokweni xiviko eka mivuyelo ya nkambisiso wa NDP naswona yi ta ringeta hi matimba ku vuyisela nhluvuko eka ku hoxa xandla ka mfumo eka Xivono xa 2030. Khomixini ya Nkunguhato ya Rixaka yi ta humesa Xiviko xa Nkambisiso xa NDP.4. Nhluvukiso wa swisawutisi swa laha kaya4.1. Khabinete yi amukerile matshalatshala na ndzima leyi khatsiweke hi van'watisayense va ka hina, valavisisi na vativinkulu va swa vutshunguri eka pfhumba ra rixaka xo hluvukisa swisawutisi swa hina vini ku lwisana na mitungu ya sweswi na leyi ya ha taka. Van'watisayense va ka hina, valavisisi na vativinkulu va swa vutshunguri va vile emahlweni eka ku lwisana ntungukulu wa COVID-19 naswona va rhangele vulanguteri bya vona ku hundzisiwa ka vuvabyi hi swilawulantekelelo bya xitsongwatsongwana xa COVID-19, leswi swi nga hetelela hi ku thumbiwa ka muxaka wa 501Y.V2. Hi mhaka leyi, Khabinete yi rhandza ku hoyozela van'watisayense na valavisisi va Afrika-Dzonga hinkwavo lava va nga kota ku endla xitsongwatsongwana hi vuntshwa elaboretari ku endlela ku antswisa ndzavisiso eka vutshunguri bya ntungukulu wa COVID-19.  4.2. Khabinete yi tshemba leswaku sisiteme ya hina ya sayense na vaendli va leswintshwa ya rixaka i xipfuno xa nkoka lexi xi faneleke ku hlayisiwa na ku hluvukisiwa. 4.3. Na ku hundza eka ndzavisiso hi COVID-19, van'watisayense na vaendli va leswintshwa va Afrika-Dzonga vo tiveka emisaveni hinkwayo va humelerisile thekinoloji ya xiyimo xa le henhla yo tanihi leyizara ya xidijitali yo sungula ya misava na xikenara xa ekisirheyi xa miri hinkwawo xa Lodox.   5. Ku hangalasiwa ka xisawutisi xa COVID-195.1. Khabinete yi amukerile ku sunguriwa ka ku hangalasiwa ka rixaka ka nongoloko wa nsawutiso wa COVID-19, na mipimamurhi yo sungula ya xisawutisi xa Johnson & Johnson leyi nga eku tlhaveriweni vatirhi va nhlayiso wa rihanyu (tiHCW) eka havumbirhi bya tisekitara ta mfumo na to ka ti nga ri ta mfumo. 5.2. Kusukela loko ku sungurile ntungukulu wa COVID-19, tiHCW ta hina ti vile xitlhangu lexi xi nga hlayisa rixaka ra hina.  Ti langutanile na xitsongwatsongwana hi mimombo naswona ti kondzelerile eka xitsongwatsongwana xo ka xi nga heli matimba. Ku tinyiketela ka vona loku nga tilaveriki swa vona vini swi ponise vutomi byo tala naswona rixaka ra ka hina ri va kolota xikweleti xo ka xi nga heli xa ku khensa. 5.3. Nsawutiso wa vona wu ta pfuna ku va sirhelela eka ntluletavuvabyi na ekuheteleleni ku tlherisela rixaka ra ka hina eka ntolovelo. Khabinete yi tsakisiwa hi leswaku timiliyoni ta swisawutisi swo engetelela leswi xaviweke kusuka eka swihlovo swo hlayanyana swi ta fika hi mikarhivunavi yo hambana eka tin'hweti leti taka, ku sungula hi Nyenyankulu 2021.5.4. Xikan’wekan’we loko tiHCW ti sawutisiwile tanihi xiphemu xa Xiphemu xa 1 xa qhinga ra ku hangalasa nsawutiso, Xiphemu xa 2 xi ta kongomisa eka vatirhi va nkoka swonghasi na mintlawa yo ka yi nga sirhelelekangi, leyi yi katsaka vanhu lava va nga na malembe ya le henhla ka 60 hi vukhale, vanhu lava nga na mavabyi yo godzombela na lava va tshamaka eka tindhawu to fana na makaya ya vadyuhari na tihositele. 5.5. Vaakatiko va tsundzuxiwa leswaku nsawutiso i mahala naswona i ku titwela, naswona wu tshama wa ha ri xisirheleri lexi tlulaka hinkwaswo ehenhla ka xitsongwatsongwana, hi ku ya emahlweni hi landzelela milawu ya rihanyu na ku papalata tihlengeletano letikulu, ku ambala swipfalaxikandza eka ndhawu ya mani na mani, ku basisa swandla hi mati na xisibi kumbe xibasisaswandla lexi nga na xihoko xa 70% na ku siya mpfuka exikarhi ka vanhu wa kwalomu ka 2,5 wa timitara. Magoza lama ma na nkoka swonghasi eka rihanyu ra rixaka ra ka hina. 6. Nkambisiso wa Nhlayo ya Vatirhi wa Kotara na Kotara wa vu4 (QLFS)6.1. QLFS ya vu4 leyi humesiweke hi Tinhlayohlayo ta Afrika-Dzonga hi Ravumbirhi, 23 Nyenyanyana 2021 yi ya emahlweni yi hi tsundzuxa hi mitlhontlho ya ku pfumaleka ka mitirho loku tiko ri nga langutana na kona.  Hambiswiritano Khabinete yi hlohloteriwa hi swihluke swa rihlaza leswi ikhonomi ya hina yi yaka emahlweni yi swi kombisa eka xiviri xa ikhonomi xo tika xa sweswi.6.2. Hi ku ya hi tinhlayonhlayo ta sweswinyana ku thoriwa swi tlakukile hi 333 000 wa mitirho, na sekitara ya ximfumo leyi hoxaka xandla swinene (189 000 wa mitirho) exikarhi ka Kotara ya 3 na Kotara ya 4 hi 2020. Ku yisa emahlweni, ku vile na ku hunguteka ka nhlayo ya Lava nga Riki eku Tirheni eka Ikhonomi hi 890 000 hi Kotara ya 4 hi 2020 loko ku pimanisiwa na Kotara ya 3 hi 2020.6.3. Khabinete ya ha vilerisiwa hi leswaku mpimo lowu ikhonomi yi tumbuluxaka mitirho hi wona wu tshama wa ha nonoka kutlula mpimo lowu tiko ri lahlekeriwaka hi mitirho hi wona wa 701 000 exikarhi ka Kotara ya 3 na Kotara ya 4. Hambileswi Kotara ya 4 yi nga vona ku tlakuka ka mpimo wa ku pfumaleka ka mitirho, ntlakuko wa tiphesente wa 1, 7% wa ha ri ehansi eka ntlakuko wa Kotara ya 3 wa 9% wa ku pfumaleka ka mitirho.6.4. Swa kanganyisa leswaku vantshwa va vumba nhlayo leyikulu ya lava va nga tirhiki. MaAfrika va vantima na va makhaladi xikan’we na vavasati va tshama va ha ri mitlawa leyi nga sirhelelekangiki eka ikhonomi ya tiko, naswona leswi swi tiyisisisa vutiyimiseri bya mfumo ko hatlisisa magoza ku seketela na ku pfumelela ku teka xiave ko twala ka vantshwa, vavasati na vantima eka ikhonomi ya tiko. Leswi swi fambelana na ku tinyiketela nakambe eka ku antswisa ikhonomi na ku cinca loku nga tivisiwa hi Phuresidente eka SoNA ya 2021.     7. Mpimanyeto wa Rixaka wa 20217.1. Ku andlariwa ka Mpimanyeto wa Rixaka wa 2021 i xiphemu xa nkoka xa sisiteme yo pfuleka na vutihlamuleri ya xidemokirasi ya Afrika-Dzonga. Hi ku landzela SoNA ya Phuresidente Ramaphosa, Mpimanyeto wa Rixaka wa 2021 wu andlala kungu ra timali ra mfumo ku seketela nsimeko wa PoA ya rixaka tanihileswi swi nga hlamuseriwa hakona eka SoNA ya 2021. 7.2. Khabinete yi amukela Mpimanyeto wa Rixaka wa 2021 tanihi xihlawuriwa xo tlula hinkwaswo eka ku ringanisa vuyisekamahlweni bya nkwama loko ku nyikiwa timali eka swirhangana swa nkoka swonghasi swa mfumo swo tanihi ku xaviwa ka swisawutisi swa COVID-19, ku seketela lava nga sirhelelekangiki eka rixaka ra ka hina hi nongoloko wa mali ya nhlayiso wa vanhu wo angarhela na ERRP ku kota ku aka ikhonomi hi vuntshwa, ku seketela ku tumbuluxiwa ka mitirho na ku koka rinoko ra vuvekisi, hambileswi hi nga ehansi ka mbangu wa ikhonomi lowu nga na mitlhontlho.8. Ku yiviwa ka Tintambhu ta Koporo8.1. Khabinete yi amukerile ku gweviwa loku ka ha ku humelelaka hi Khoto ya le Henhla ya Kapa Vupeladyambu ka swirho swa ntlhanu swa ntlawa makhamba lowu wu nga voniwa nandzu wa ku yiva tintambhu ta koporo eka ku tshama ejele malembe ma 1 250. Hi hoyozela tiejensi ta nsindziso wa nawu eka ku khoma vanhu lava na ku chuchisiwa ko humelela ka lava va nga na xiave eka ku yiviwa ka tintambhu ta koporo. 8.2. Khabinete yi na ku tshemba leswaku ku khomiwa loku ka ha ku humelelaka na ku swigwevo swi rhumela xihungwana xo tiya xa leswaku lava va nga na xiave eka ku kanganyisa ikhonomi na vugevenga va ta langutana na nawu hi ku hetiseka. Hi kombela vaaki ku mangala swigevenga eka tiejensi ta nsindziso wa nawu. 9. Madzolonga yo ya hi Rimbewu na ku Dlayeteriwa ka Vavasati (GBVF)9.1. Khabinete yi amukerile ku khomiwa ka wanuna loyi a nga hlasela hi tihanyi Mnn Dimakatso Ratselane, mutekamahungu wa Lesedi FM.9.2. Khabinete yi amukerile ku gweviwa ka mudlayi wa Tshegofatso Pule loyi a bihe emirini na ku khomiwa ka Nthuthuko Shoba, muhlekisani tlhelo tata wa n'wana wa yena loyi a nga si velekiwa, eka ehleketeleriwa ku va a kunguhatile ku dlawa kakwe. 9.3. Khabinete yi kombela sisiteme ya vululami bya vugevenga ku tiyisisa leswaku vululami byi va kona hi ku yimela Mnn Ratselane, sirha Mnn Pule na vaxanisiwa van'wana va GBVF. Ku herisa madzolonga ehenhla ka vavasati na vana swi lava hinkwerhu hi yima hi milenge hi herisa ndzhukano lowu.10. Masagwadi ya Vuhlanganisi ya Muganga wa Nhluvukiso wa Dzonga wa Afrika (SADC)10.1. Khabinete yi kombela swihangalasamahungu swa Afrika-Dzonga ku nghenela eka mphikizano wa Masagwadi ya Swihangalasamahungu swa SADC wa 2021. Vatekamahungu lava nga na ku tsakela va nga fikelela vuxokoxoko byo tala hi mayelana na mphikizano lowu kusuka eka www.sadc.int na le ka www.gcis.gov.za.10.2. Masagwadi lama ma kondletela ntwanano wa xifundza na ntirhisano hi ku hlohlotela vatirhi va swihangalasamahungu eka matiko ya swirho swa SADC ku angarhela timhaka leti khumbaka xifundza lexi.B. Swiboho swa Khabinete1. Xiyimo xa Mhangu xa Rixaka1.1. Khabinete yi pfumelerile xiboho xa ku tivisa Xiyimo xa Mhangu xa Rixaka hi ku landza ku onheteriwa loku vangiweke hi xidzedze xa titiropiki xa Eloise na timpfula ta nguva ya ximumu leti nga siya swimakiwakulu na makaya swi onhakile eka swifundzakulu swo hambanahambana. Leswi swi endliwa hi ku landza Xiphemu xa 27(1) xa Nawu wa Malawulelo ya Timhangu, 2002 (Nawu wa 57 wa 2002).1.2. Ntiyisiso wu ta pfuna mfumo ku antswisa magoza lama nga kona lama tekiweke hi swiyenge swo hambanahambana swa tiko ku hunguta nkhumbo wa mhangu ya rixaka.2. Xiviko xa Khomixini ya Nkambisiso wa Miholo ya Phuresidente (PRRC) 2.1. Khabinete yi amukerile na ku pasisa Xiviko xa PRRC. PRRC yi thoriwile ku lavisisa miholo na swipimelo swa le ntirhweni Vukorhokeri bya Mfumo na le ka mavandla ya mfumo wa rixaka na wa swifundzakulu lama ya nga xaxametiwa eka Xiphemu xa A na C, Xedulu ya 3 ya Nawu wa Malawulelo ya Timali ta Mfumo, 1999 (Nawu wa 1 wa 1999).  2.2. Tisekitara ta swirhangana leti nga katsiwa eka xiviko i dyondzo, rihanyu, sekitara ya vusirheleri na mavandla ya mfumo (Xedulu ya 3A na 3B ya PFMA ya 1999. Xiviko xi ta fikeleleka eka webusayiti ya Ndzawulo ya Vukorhokeri bya Mfumo na Mafambiselo eka (www.dpsa.gov.za).3. Xiviko xa Tiko xa Afrika-Dzonga eka Nhlangano wa Matiko (UN) eka ku Herisiwa ka Mixaka Hinkwayo ya Xihlawuhlawu xo ya hi Nghohe  3.1. Khabinete yi pasisile ku tisiwa ka xiviko xa tiko xa nkarhi lowu pimiweke xa vukaye kufika eka xa vu11 xa Afrika-Dzonga eka Ntsombano wa Matiko ya Misava wa UN eka ku Herisiwa ka Mixaka Hinkwayo Xihlawuhlawu xo ya hi Nghohe (ICERD). Afrika-Dzonga yi sayine ICERD hi 1994 naswona yi yi pasisile hi siku ra 10 N'wendzamhala 1998.3.2. Xiviko xi andlala ndzima leyi khatsiweke hi Afrika-Dzonga eka ku veka magoza ya ku endla milawu, ya vuavanyisi na mafambiselo ku herisa mixaka hinkwayo ya xihlawuhlawu xo ya hi nghohe.   3.3. Xiviko lexi xa nkarhi lowu pimiweke hi ndzima leyi khatsiweke xi kongomise eka ku antswisiwa ka ndzingano, ku lwisana na rivengo ra vahlapfa na swin'wana leswi nga amukelekiki swo fambelana na swona, ku siveriwa ka vugevenga bya rivengo, na ku kombisa mitlhontlho leyi ya ha saleke. Endzhaku ka ku nyika xiviko eka huvo leyi faneleke, xiviko lexi xi ta fikeleriwa hi un'wana na un'wana. 4. Amukelo wa Ntwanano wa Matiko ya Misava eka Ntshikelelo na Nxupulo wa Vugevenga bya Mfumo wa Xihlawuhlawu 4.1. Khabinete yi pasisile ku andlariwa ka Ntsombano wa Matiko ya Misava eka Ntshikelelo na Nxupulo wa Vugevenga bya Mfumo wa Xihlawuhlawu ePalamende leswaku wu amukeriwa. Leswi swi endliwa hi ku ya hi Xiphemu xa 231(2) xa Vumbiwa ra Rhiphabuliki ya Afrika-Dzonga ra 1996. Ntsombano lowu, exikarhi ka yin'wana, wu tivisa mfumo wa xihlawuhlawu tanihi vugevenga ehenhla ka rixaka ra vanhu naswona xi tise nchavo wo tivikana eka ku rhula ka matiko ya misava na nsirhelelo.  4.2. Xikan’wekan’we loko wu tava wu pasisiwile hi tindlu hatimbirhi ta Palamende, Ndzawulo ya Vuxaka bya Matiko ya Misava na Ntirhisano yi ta humesa ntwanano lowu wa amukelo hi UN. 5. Ku cinciwa ka ntwanano exikarhi ka Afrika-Dzonga na Netherlands eka mali ya nhlayiso wa vanhu 5.1.  Khabinete yi pasisile ku cinciwa ka ntwanano exikarhi ka mfumo wa Afrika-Dzonga na mfumo wa Kingdom of Netherlands eka ntirhisano wa mali ya nhlayiso wa vanhu. 5.2. Ntwanano lowu wa ntirhisano eka mali ya nhlayiso wa vanhu wu sayiniwile eka The Hague hi Mudyaxihi 2001. Ntwanano lowu wu humelerisa ku rhumeriwaka ematikweni mambe ka mali ya nhlayiso wa vanhu eka vaakatiko vo hambanahambana. Pholisi ya Mali ya Nhlayiso wa Vanhu wa Netherlands yi endlile ku cinca eka ku rhumeriwa ka yona ematikweni mambe ka mali ya nhlayiso wa vanhu wa yona hi mayelana na vana va Madachi. Ku cinca loku ringanyetiwaka i ku fambelanisa ntwanano lowu eka ku cinca loku. 6. Ku pasisiwa ka Khomferense ya Vuhlanganisi bya Xiyanimoya ya Misava ya 2019 (WRC-19)6.1. Khabinete yi pasisile ku tisiwa ka Milawu yo Hetelela ya WRC-19 ePalamende ku ta pasisiwa, hi ku fambelana na Xiphemu xa 231(2) xa Vumbiwa. WRC-19 i mbuyelo wa khomferense ya Yuniyoni ya Vuhlanganisi bya Tiqingho ya Matiko ya Misava (ITU) ya UN leyi yi khomiwaka lembe na lembe, exikarhi ka swin'wana, ku kambisisa na ku pfuxeta milawu ya xiyanimoya. Afrika-Dzonga i musayini eka ITU. Xikan’wekan’we loko Palamende yi pasisa Nawu wo Hetelela wa WRC-19, Afrika-Dzonga yi ta cinca Kungu ra Xihondzo xa Xiyanimoya xa Rixaka hi mfanelo.7. Phepha ra Swibumabumelo swa Mfumo leri Pfuxetiweke eka Pholisi ya Vutleketli ya Rixaka 7.1. Khabinete yi pasisile Phepha ra Swibumabumelo swa Mfumo leri Pfuxetiweke eka Pholisi ya Vutleketli ya Rixaka.  Ri siva Pholisi ya Vutleketli ya Rixaka ya 1996. Pholisi leyi pfuxetiweke yi tirhana na ku cinca loku ku nga va kona eka malembe lama nga hundza emagondzweni, exiporweni, elwandle na le ka swivandla swa le ka vuhahisi. Yi fambelanisa hi ku angarhela tiko eka maendlekelo ya vutleketli bya matiko ya misava, bya xifundza na bya tikokulu. 7.2. Pholisi yi hundzile hi le ka mikanerisano yo anama na vakhomaxiave hinkwavo lava faneleke.  Xikan’wekan’we loko yi gazetiwile, tsalwa ri nga fikeleleka eka webusayiti ya Ndzawulo ya Vutleketli eka (www.transport.gov.za). C. Milawumbisi1. Nawumbisi wa Khoto ya Misava 1.1.  Khabinete yi pasisile ku tisiwa ka Nawumbisi wa Khoto ya Misava ePalamende ku phurosesiwa. Nawumbisi lowu wu tumbuluxa Khoto ya Misava yo kongomisa, na vuavanyisi bya yona, swileriso na swiboho swi aphiliwaka eka Khoto ya Misava yo kongomisa leyi ringanyetiwaka. 1.2. Nawumbisi lowu wu ta lulamisa mithontlho leyi yi nga tokotiwa ehansi ka Nawu wa ku Vuyiseriwa ka Timfanelo ta Misava, 1994 (Nawu wa 22 wa 1994) yo tanihi ku salela endzhaku ka swikoxo swa misava na tindlela ta malulamiselo ya mikwetlembetano loko mikwetlembetano yi tumbuluka. Wu ta tlhela wu hoxa xandla swinene eka nsimeko wa Nongoloko wa Antswiso wa Misava.2. Nawumbisi wo Cinca wa Gasi wa 20202.1. Khabinete yi pasisile ku tisiwa ka Nawumbisi wo Cinca wa Gasi wa 2020 ePalamende.  Nawumbisi lowu ringanyetiwaka mavonelo wu lava ku fambelanisa indasitiri ya Gasi eka, exikarhi ka swin'wana, tithekinoloji ta vutleketli letintshwa ta tigasi ntumbuluko na tigasi leti nga riki ta ntolovelo leti a yi nga katsiwanga eka Nawu wa Gasi wa sweswi, 2001 (Nawu wa 48 wa 2001). Micinco leyi, leyi yi kanerisaniweke hi ku hetiseka na vakhomaxiave lava faneleke, yi ta hoxa xandla eka swimakiwakulu swa vuvekisi leswi yaka emahlweni ku tiyisisa ku hambana ka nkatso wa eneji wa tiko.2.2. Nawumbisi lowu wu ta hundza hi le ka tiphurosese ta mikanerisano ya Palamende to engetela ku tiyisisa leswaku wu ta pfumeleriwa hi ku angarhela eka ku tirhisiwa xikan’wekan’we loko wu pasisiwile wu va nawu. 3. Nawumbisi wo Cinca wa Nkondletelo wa Ndzingano na Nsivelo wa Xihlawuhlawu xo ka xi nga Lulamangi wa 20213.1. Khabinete yi pasisile ku kandziyisiwa leswaku vaaki va veka mavonelo ka Nawumbisi wo Cinca wa Nkondletelo wa Ndzingano na Nsivelo wa Xihlawuhlawu xo ka xi nga Lulamangi wa 2021. Micinco leyi ringanyetiwaka yi lava ku tirhana na mitsano leyi nga eka ku Nawu wa Nkondletelo wa Ndzingano na Nsivelo wa Xihlawuhlawu xo ka xi nga Lulamangi wa, 2000 (Nawu wa 4 wa 2000). Micinco leyi ringanyetiwaka yi ta tiyisa vuswikoti bya wona bya ku sivela xihlawuhlawu na ku kondletela ndzingano wa maAfrika-Dzonga hinkwavo, tanihilaha swi nga andlariwa hakona eka Xiphemu xa 9 xa Vumbiwa ra Rhiphabuliki ya Afrika-Dzonga ra 1996.3.2. Nawumbisi lowu wu ta gazetiwa naswona wu ta endliwa leswaku wu fikelelaka eka webusayiti ya Ndzawulo ya Vululami na Nhluvukiso wa Vumbiwa eka (www.justice.gov.za).4. Nawumbisi wo Cinca wa Bangi ya Poso ya Afrika-Dzonga wa 20204.1. Khabinete yi pasisile ku kandziyisiwa ka Nawumbisi wo Cinca wa Bangi ya Poso ya Afrika-Dzonga wa 2020 leswaku va vaaki va nyika mavonelo. Nawumbisi lowu wu cinca Nawu wa lava Tihlawulekisaka hi Xinawu wa Bangi ya Poso ya Afrika-Dzonga, 2010 (Nawu wa 9 wa 2010).4.2. Nawumbisi lowu wu lulamisela ku tumbuluxiwa ka Khamphani yo Vekisa ya Bangi ya Poso ya Afrika-Dzonga hi ku ya hi Nawu wa Tibangi, 1990 (Nawu wa 94 wa 1990). Khamphani leyi yi ta lulamisela nkatso wa vanhu va tiko la nga katsiwangiki eka swa timali ku teka xiave hi ndlela yo tivikana eka migingiriko ya ikhonomi. Wu ta nyika xitirhisiwa xa vulombisi bya timali eka vukorhokeri byin'wana bya timali bya mfumo. D.  Swiendleko leswi swa ha taka1. Siku ra Vavasati ra Matiko ya Misava1.1. Khabinete yi ta tikatsa misava hinkwayo ku tlangela Siku ra Vavasati ra Matiko ya Misava hi siku ra 8 Nyenyankulu 2021. Siku leri ri tirhisiwa ku langutisisa hi ndzima leyi khatsiweke eka ku fikelela ndzingano wa rimbewu na ku tlhela ri hlangana na anivhesari ya vu25 ya ku amukeriwa ka Vumbiwa ra Rhiphabuliki ya Afrika-Dzonga ra 1996. 1.2. Kusukela hi 1994, hi khatsile ndzima yo tivikana eka ku simeka tipholisi na minongoloko leyi nga kongomisiwa eka ku hluvukisa timfanelo ta vavasati na ku tshama hi tiyimiserile ku tiyisisa leswaku vavasati va nyikiwa matimba ya ikhonomi. 1.3. Hi ku tekela enhlokweni vuhoxaxandla bya munhu a ri yexe na bya nhlanganelo bya nhenha ya Nyimpi Manana Charlotte Maxeke eka ntshunxeko na xidemokirasi eAfrika-Dzonga, mfumo wu tivisile leswaku 2021 i lembe ra Charlotte Maxeke, ku fungha anivhesari ya vu150 ya ku velekiwa ka yena. A ri mugingirikeli wa swa vanhu na swa tipolitiki wa xivindzi xo hlamarisa na ku tlhariha swinene.2. Nhlengeletano ya Vaholobye ya Foramu ya Vavasati ya India, Brazil, Afrika-Dzonga (IBSA) 2.1. Afrika-Dzonga – hi ku rhangeriwa hi Holobye wa Vavasati, Vantshwa na Vanhu lava nga na Vutsoniwa Mnn Maite Nkoana-Mashabane eka Hofisi ya Phuresidente – u ta teka xiave eka Nhlengeletano ya Vaholobye ya Foramu ya Vavasati ya IBSA hi siku ra 16 Nyenyankulu 2021. Xiendleko lexi i xa nkoka swinene eka Afrika-Dzonga hikuva loko a ha ri Mutshamaxitulu wa Nhlangano wa Matiko ya Afrika hi 2020, Phuresidente Ramaphosa a rhangisile emahlweni ku nyika vavasati matimba, ku va van'wamabindzu na ku lwisana na GBVF. 2.2. Foramu ya, leyi yi nga tumbuluxiwa hi 2007, yi ta nyika xivandla eka Afrika-Dzonga ku antswisa tipholisi ta yona na timhaka ta nkoka leti khumbaka vavasati. 2.3. Xiendleko lexi taka xi ta humelela endzeni ka mbangu wa makungu ya nhlakarhelo ya matiko hi mayelana na COVID-19. Swi tiviwa hi ku angarhela leswaku vaxisati va rhwala ndzhwalo wo tika swinene ya switandzhaku swo onhetela swa ntungukulu lowu. 3. N'hweti ya Timfanelo ta Ximunhu3.1. Phuresidente Ramaphosa u ta nyika mbulavulokulu wa le moyeni eka mitlangelo yo tsundzuka ya Siku ra Timfanelo ta Ximunhu hi siku ra 1 Nyenyankulu 2021 ehansi ka nkongomelo: “Lembe ra Charlotte Maxeke: Ku kondletela na ku sirhelela timfanelo ta ximunhu hi malembe ya COVID-19”. 3.2. Ntlangelo wo tsuundzuka wa lembe leri wa N'hweti ya Timfanelo ta Ximunhu wu hlangana na anivhesari ya vu25 ya ku amukeriwa ka Vumbiwa ra Rhiphabuliki ya Afrika-Dzonga ra 1996, naswona wu hi nyika xivandla xo languta xivindzi xa vavanuna na vavasati lava nga kombisa ku vilela hi siku ra 21 Nyenyankulu 1960 eka ku herisiwa ka milawu ya mapasi. 3.3. Khabinete yi kombela maAfrika-Dzonga hinkwavo ku tirhisa siku leri ku tsundzuka na ku xixima lava va nga lwa eka nyimpi ya ntshunxeko na xidemokirasi xa hina. E. Mahungu1. VuhoyozeriKhabinete yi yisa vuhoyozeri bya yona na ku navelela leswinene eka: Vaendli va tifilimi va Afrika-Dzonga va filimi, Adress Unknown, ku va va fikelerile eka Nhlawulo wa Ximfumo wa Fesitivhali ya Tifilimi ya Afrika yo Angarhela yaa 2021, loyi ku nga fesithivhali ya tifilimi leyikulukumba ya kona na ku va ya xiyimo xa le henhla ya vantima ya Amerika. Filimi leyo koma, leyi yi nga kongomisiwa eka vanhu va District Six, yi hakeleriwile  exikarhi ka van'wana hi, Fawundexini ya Tifilimi na Tivhidiyo ya Rixaka, ejensi ya Ndzawulo ya Mitlangu, Vutshila na Mfuwo.Dkd Ngozi Okonjo-lweala loyi a nga velekiwa eNigeria, loyi a nga hlawuriwa hi ku fikelela ntwanano hi siku ra 15 Nyenyanyana 2021 tanihi Mufambisinkulu-Jenerala (DG) wa vunkombo wa Nhlangano wa Mabindzu wa Misava, kusukela hi siku ra Nyenyankulu 2021. I wansati wo sungula na ku va muAfrika wo sungula ku tirha tanihi DG wa nhlangano lowu wa matiko ya misava lowu wu tirhanaka na milawu ya misava hinkwayo ya bindzu exikarhi ka tinxaka.2. MichaveleloKhabinete yi yisa ku chavelela eka ndyangu na vanghana va:Thovhele Ranwedzi Gilbert Tshikalange (87) wa vukosi bya ka Mphaphuli eLimpopo, nhenha ya nyimpi ya ku lwela ntshunxeko na muphikizi wa matimba ehenhla ka nsimeko wa Nawu wa Mafambiselo ya Vantima wa 1927. U rhangele Nkombiso wa ku Vilela wa ku Rhwexiwa ka Xibalo kusukela hi 1964 – 1969. U hlongoriwile naswona a fambisiwa a ya eKuruman Kapa-N'walungu kusukela hi 1969 kufika hi 1974. Eka ku vuya ka yena eka ndhawu ya yena laha a fuma kona, u yile emahlweni a rhwexiwile xileriso xo aleriwa naswona a khomiwile ku tshama endlwini eka xidorobana xa Makwarela eka Xifundzatsonga xa Majisitarata wa Sibasa kusukela hi 1974 kufika hi 1976. Hi 1987, kun'we na khale ka masocha ya Nyimpi na varhangeri va ndhavuko va nhluvukiso, va sungurile Nhlangano wa Varhangeri va Ndhavuko wa Afrika-Dzonga (Contralesa) naswona a hlawuriwile tanihi Mululamisi wa Rixaka.Vatirhi vanharhu va ArcelorMittal – Ttn Lesenyeho Mofokeng (31), Ttn Thami Sampo Molefe (52) na Ttn Mpho Meshack Madumisa (29), lava va nga hundza emisaveni hi ndlela yo chavisa loko muako eVanderbijlpark wa laha a va tirha kona wu wile endzhaku ka ku buluka hi Ravunharhu, 17 Nyenyenyana 2021. Vukorhokeri bya Vulanguteri na Nsindziso wa Nawu bya  Ndzawulo ya Mitirho na Vatirhi yi simekile vulavisisi eka mhangu leyi. Khabinete yi kombela tikhamphani hinkwato ku rhangisa vuhlayiseki bya vatirhi na ku tshama va karhi va kambela tisisiteme ta vona ku tiyisisa leswaku vatirhi a va vekiwangi ekhombyeni.Muyimeri wa Tiko Themba Muziwakhe Nicholas Kubheka (72), loyi a nga lova hi Sunguti ePietermaritzburg, KwaZulu-Natal. Muyimeri wa Tiko Kubheka u tirhile tanihi Muyimeri wa Tiko wa Afrika-Dzonga eka Rhiphabuliki ya Vanhu ya China, Denmark na Rhiphabuliki ya Angola. U tlhele a tirha tanihi mutivinkulu wa Vuxaka bya le Xikarhi ka Mifumo na Mfumontirhisano eka Hofisi ya Mutshamaxitulu wa Huvo ya Rixaka ya Swifundzakulu ePalamende. U balekele evuchavelahwahwa hi malembe ya va1970 naswona u leteriwile eAngola hi 1977 tanihi xirho xa Umkhonto we Sizwe, loyi a tivekaka hi vito ra yena leri ehleketeleriwaka ra Aaron Mnisi. F. MitholoKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1. Bodo ya Valawuri ya Amatola Watera. Ttn Mncedisi Malotana;b. Mnn Buhle Tonise;c. Ttn Abraham Pieter le Roux;d. Dkd Mosidi Makgae;e. Ttn Zamikhaya Xalisa;f. Nkosazana NomaXhosa Jongilanga;g. Dkd Gaathier Mahed;h. Mnn Tabiso Wana;i. Ttn Mxolisi Joe Skosana; j. Ttn Makgobi Ramushu; andk. Mnn Lebogang Letsoale.2. Mutshamaxitulu na Xandla xa Mutshamaxitulu va Bodo ya Valawuri ya Nkwama wa  Tinghozi ta le Magondzweni: 1. Mnn Thembi Msibi; na2. Dkd Nomonde Mabuya3. Mnn Nomkhita Mona – Muofisirinkulu wa Vurhangerinkulu (CEO) wa Ntlawa wa Poso ya Afrika-Dzonga4. Ttn Moegamat Ishaam Abader – CEO ya Vukorhokeri bya Maxelo bya Afrika-Dzonga5. Ttn Zolani Kgosietsile Matthews – CEO ya Ntlawa ya Ejensi ya Vakhandziyi va Switimela ya Afrika-Dzonga 6. Mnn Melanie Rambally – Muofisiinkulu wa swa Timali wa SENTECH7. Qgweta Boyce Mkhize – Mulavisisinkulu wa Swivilelo swa Vaaki: Vukorhokeri bya Mulavisisi wa Swivilelo swa Vaaki wa Swikimi swa Miganga, Ndzawulo ya Vutshamiso bya Vanhu, Mati na Mbhasiso. Swivutiso:Mnn Phumla WilliamsSelifoni: 083 501 0139"
"Xitatimente hi Mayelana na Nhlengeletano ya Khabinete ya le moyeni ya Ravunharhu, 10 Nyenyankulu 2021",11 Mar 2021,https://www.gov.za/speeches/statement-virtual-cabinet-meeting-wednesday-10-march-2021-11-mar-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-le-moyeni-ya-ravunharhu-10,"A. Xiyimo xa Khabinete eka Timhakakulu1. Mihlaselo na ku dlayeteriwa ka maphorisa swi soriwa1.1. Khabinete yi sole mihlaselo leyi yaka emahlweni na ku dlayeteriwa ka maphorisa tanihileswi nga riki tihanyi to tlurisa mpimo ntsena kambe swi tlhela swi va nxungeto wa nhlayiseko wa rixaka. Swirho swa Vukorhokeri bya Maphorisa bya Afrika-Dzonga (SAPS) na tiejensi ta nsindziso wa nawu tin’wana, ku katsa na tikhamphani ta vurindzi leti nga riki ta mfumo, va veka vutomi bya vona ekhombyeni siku na siku ku endlela leswaku hina hi tshama hi hlayisekile; naswona va tlhela va faneriwa hi ku kuma nseketelo na nsirhelelo wa hina. 1.2. Khabinete yi tlhele yi hoyozela vulavisisi bya maphorisa bya xihatla lebyi byi endleke leswaku ku khomiwa muehleketeleriwa hi mayelana na ku dlayiwa ka maphorisa ma le Kapa-Vupeladyambu mambirhi hi Sonto, 28 Nyenyankulu 2021, lava va nga tlhela va phangeriwa swibalesa swa vona. Swiendlo hinkwaswo swa vugevenga, ku katsa na ku dlaya, a swi nga kondzeleriwi, naswona vaonhi va ta hlotiwa kutani va xupuriwa hikwalaho ka milandzu ya vona.   1.3. Khabinete yi tlhele yi hoyozela goza ra SAPS eka ku tekela khokheyini leyi nga na nkoka wa le xitarateni wa kutlula R500 wa timiliyoni kusuka eka byatsu byo ringela eribuweni ra Saldanha. Pfhumba leri a ri rhangeriwile hi mafokisi kusuka eka Yuniti ya Tinakhotiki ya Vugevenga bya Xintlawa, hi ku tirhisana na tiyuniti ta SAPS tin’wana. 1.4. SAPS na yona yi hoyozeriwile eka ku tekela 400 ya tivhiyali, leti ringanaka na kwalomu ka 2 400 wa mipimamurhi, ya xisawutisi xa vuvabyi bya Khoronavhayirasi (COVID-19) xa vuxisi eguxete eGermiston, Gauteng. Maphorisa ma tlhele ma kuma swipfalaxikandza swa vuxisi naswona va khome vanhu vanharhu.1.5. Khabinete yi khutaza vaaki ku papalata ku xava swisawutisi swa vuxisi kusuka eka vangungumerisi vo pfumala matikhomelonene lava va  nghenisaka ekhombyeni vutomi bya vaakatiko lava nga ehleketeleriki. Hi ku tirhisa Ndzawulo ya Rihanyu, mfumo wu sungurile ku simeka nongoloko wa nsawutiso wa mahala lowu wu nga ta fikelela maAfrika-Dzonga hinkwavo lava va tinyikelaka ku sawutisiwa. Kutafika sweswi, Xiphemu xa 1 xa nongoloko wa nsawutiso eka tindhawu ta nsawutiso leti hlawuriweke etikweni hinkwaro xi angarherile kutlula 100 000 ya vanhu. 2. Rifu ro khomisa tingana eBraamfontein, Joni2.1. Khabinete yi tsanisiwile hi rifu ro khomisa tingana ra wanuna loyi a dlaweke hi nkarhi wa nkombiso wa ku vilela wa Yunivhesiti ya Wits eBraamfontein eJoni hi Ravunharhu, 10 Nyenyankulu 2021, naswona yi hundzisa michavelelo ya yona eka ndyangu na vanghana va mufi. 2.2. Xiyengetsongo xa Vulavisisi xa Maphorisa lexi Tiyimelaka se xi le ku endleni ka vulavisisi ku kumisisa swiyimo leswi vangeke rifu leri. 2.3. Khabinete yi hlohlotela maphorisa ku tikhoma loko va ri karhi va tiyisisa leswaku ku na ku rhula ka vaaki hi nkarhi wa mikombiso ya ku vilela naswona va nga pfuki va tirhise maqulu yo teka vutomi. 3. Mukhuhlwana wa Tinguluve wa Afrika (ASF)3.1. Ku tumbuluka ka ASF ku vikiwile eka mapurasi mambirhi eMfuleni eKapa-Vupeladyambu. Ndzawulo ya Vurimi ya Kapa-Vupeladyambu yi rhwexile xiyiriso eka ku xavisiwa na ku fambisiwa ka tinguluve to hanya kusuka eMfuleni ku hunguta ku hangalaka ka vuvabyi lebyi.3.2. ASF i vuvabyi byo tlulela lebyi hlaselaka tinguluve ta le kaya na ta le nhoveni, kambe a byi hlaseli vanhu. Hambiswiritano, Khabinete yi kombela vurhonwana lebyikulu ku va byi tirhisiwa ku sivela ku hangalaka ka vuvabyi lebyi kuya eka swiphemu swin’wana swa tiko.3.3. Van’wamapurasi va tsundzuxiwa ku rhanga hi ku virisa swakudya swa tinguluve swihi kumbe swihi ku ringana mpimohansi wa awara va nga si swi phamela tinguluve, ku tiyisisa ku dlayiwa ka xitsongwatsongwana xa ASF na vuvabyi byin’wana byo vilerisa.4. Tinhlayo ta Swikumiwa swa Tiko Hinkwaswo (GDP) eka kotara ya vumune ya 20204.1. Khabinete yi lemukile tinhlayo ta GDP eka kotara ya vumune ya 2020 leti ti humesiweke hi Tinhlayonhlayo ta Afrika-Dzonga hi Ravumbirhi, 9 Nyenyankulu 2021. GDP ya xiviri yi kule hi 6.3%, ngopfungopfu hikwalaho ka ku olovisiwa ko yisa emahlweni ka swipimelo swa mpfalelo wa COVID-19. Mbuyelo lowu wu kombe ku kula ko tiya eka ntirhiso wo hetelela wa miti na vuhumesi bya vumaki. Hikokwalaho, eka lembe hinkwaro ra 2020, GDP ya xiviri yi khanyanile hi 7.0%  – mbuyelo  wo antswa kutlula lowu a wu languteriwile.4.2. Sekitara ya vumaki yi kule hi 21.1% eka kotara ya vumune ya 2020. Kaye ehenhla ka 10 ra tisekitaratsongo ti rhekode mitlakuko (leyi rhangeriweke hi swakudya na swakunwa, swipandzamananga na tiphati, na swimakiwa swa metali na nsimbi), loko ku kula ka mabindzu (9.8%) ku rhangeriwile hi mabindzu ya vuxavisi, mabindzu ya swipandzamananga, na mphamelo na vurhurhelo. Vurimi byi pose ku kula ka byona ka lembe na lembe ka le henhlahenhla (13.1% eka 2020) hikwalaho ka swiyimo swa maxelo yo rhandzeka na matirhelo lama antsweke eka tisekitaratsongo ta mavele, mihandzu na swifuwo.4.3. Eka endlelo ra ntirhiso wa timali, ntirhiso wa timali wo hetelela wa miti wu tlakuke hi mpimo wa 7.5%, wu rhangeriwile hi tikhefi ta swakudya na tihodela; swakudya na swakunwa swo pfumala xihoko; na tisekitaratsongo ta swihungasi na mfuwo. Ku vumbiwa ka xuma xa nkarhi wo leha hinkwaxo ku tlakuke hi 12.1%, swi rhangeriwile hi vuvekisi lebyi tlakukeke eka switirhisiwa swa vutleketli na mitirho ya vuaki tanihiloko migingiriko ya vakhandziyi na tinhundzu ya le magondzweni na mitirho ya vunjhiniyara swi sungurile. 4.4. Khabinete yi tshama ya ha tshemba leswaku ikhonomi yi ta hlakarhela hikwalaho ka miphalalo ya rihanyu leyi rhangisiweke emahlweni xikan’we na matshalatshala yo tirhisana lama yaka emahlweni ya mfumo, mabindzu, vatirhi na miganga eka ku simeka Kungu ra ku Aka hi Vuntshwa na Nhlakarhelo ra Ikhonomi.5. Samiti na Nkombiso wo Xava wa Laha Tikweni wa Proudly South African5.1. Phuresidente Cyril Ramaphosa u nyike Mbulavulo wa Nkongomelokulu wa le moyeni hi Ravumbirhi, 9 Nyenyankulu 2021 eka Samiti na Nkombiso wo Xava wa Laha Tikweni wa Proudly South African wa lembe na lembe wa vu9, lowu a wu khomiwile ehansi ka nkongomelo: “Ku endliwa ka swa laha tikweni tanihi xihlohloteri xa ku Kula ka Ikhonomi”. Proudly South African i ejensi ya Ndzawulo ya Mabindzu, Vumaki na Mphikizano.5.2. Samiti leyi a yi kombiwa hi nkarhi lowu a yi ri eku endlekeni hawona eka tipulatifomo ta le ka inthanete na le ka swihangalasamahungunyingi ku pfumelela vutekaxiave byo anama eka mikanerisano. Nkombiso wa le moyeni wu pfumelele tikhamphani ku kombisa swimakiwa na vukorhokeri bya tona eka vhidiyo yo koma leyi yi nyikeke habu ya nhlengeletano ya le ka inthanete eka lavaya va lavaka ku bindzurisa. 5.3. Khabinete yi kombela maAfrika-Dzonga na mabindzu ku seketela swimakiwa na vukorhokeri byo endliwa laha tikweni, ngopfungopfu hi nkarhi lowu wa nhlakarhelo wa ikhonomi, ku nyika matimba eka ku kula ka ikhonomi na ku tumbuluxiwa ka mitirho.6. Rendzo ro ya eka ndhawu ya vuhlayiselo bya Biovac 6.1.  Xandla xa Phuresidente David Mabuza u endzele ndhawu ya Vuhlayiselo bya Biovac eMidrand, Gauteng hi Ravumbirhi, 2 Nyenyankulu 2021 tanihi xiphemu xa ntirho wa Komiti ya Nhlanganelo wa Vaholobye eka Swisawutisi swa COVID-19, leyi yi angamelaka nsimeko wa nongoloko wa nsawutiso.6.2. Biovac Institute, khamphani yo endla mirhi hi swihanyi leyi kumekaka eKapa, leyi yi nga ehansi ka vun’wini bya nhlanganelo bya mfumo na sekitara leyi nga riki ya mfumo. Yi tumbuluxiwile hi 2003 ku va na vutihlamuleri bya minongoloko ya nsawutiso eka nhluvukiso wa swisawutisi, na maendlelo yo hlayisa na ku hangalasa swisawutisi eka tindhawu ta nsawutiso to hambanahambana.6.3. Emalembeni lama nga hundza, Biovac yi tumbuluxile vuswikoti byo ringanela ku hlayisa na ku hangalasa swisawutisi. Khabinete yi enerisekile hi vuhoxaxandla bya yona eka nongoloko wa nsimeko wa nsawutiso naswona ntirho wu le ku endliweni na tikhamphani to endla mirhi ku humesa swisawutisi swa COVID-19.6.4. Khabinete yi kombela munhu un’wana na un’wana ku tshama a vambe ngoma na ku ya emahlweni na ku landzelela milawu ya rihanyu ya ku ambala xipfalaxikandza eka tindhawu ta mani na mani, ku hlamba swandla nkarhi na nkarhi hi xisibi na mati kumbe ku tirhisa xibasisaswandla lexi nga na 70% ta xihoko, ku siya mpfhuka exikarhi ka vanhu wa mpimohansi wa 1,5 wa timitara na ku papalata tinhlengeletano letikulu. Ku siveriwa ka gandlati ra vunharhu leri nga tshukaka ri va kona swi le mavokweni ya hina.B. Swiboho swa Khabinete1. Xikimi xa Mpfuneto wa swa Timali xa Swichudeni xa Rixaka (NSFAS)1.1. Khabinete yi kume vutivisi kusuka eka Holobye wa Dyondzo ya le Henhla, Sayense na Thekinoloji, Dkd Blade Nzimande, hi mayelana na mitlhontlho ya nkayivelo wa timali ya karhi wa sweswi leyi nga langutana na NSFAS. Mitlhontlho leyi yi hlwerisile ku hetisisiwa ka ntsariso wa swichudeni swa yunivhesiti swa lembe ro sungula. 1.2. Ntungukulu wa COVID-19 wu nyanyisile mitlhontlho leya xikimi. Yin’wana ya yona ku nga lembexidyondzo leri engeteriweke na nhlayo ya swichudeni leswi fikelelaka ku kuma mali hikwalaho ka ku va vatswari va lahlekeriwile hi mitirho ya vona. Ku ololoxa ntlhontlho lowu, Khabinete yi pasise ku nyikiwa ka timali ko engetela naswona swikoxometo swa kona swi ta tlhantlhiwa hi Holobye Nzimande xikan’wekan’we endzhaku ka vutivisi lebyi. 1.3. Khabinete yi lerisile leswaku ntirho wo yisa emahlweni wu boheka ku endliwa ku kuma endlelo ro yiseka emahlweni swinene ku nyika swichudeni timali ta dyondzo ya swona ya le henhla. Khabinete yi tshama ya ha tibohile ku tiyisisa leswaku swichudeni leswi nga faneriwa hi ku kuma mpfuneto hinkwaswo a swi siyiwi ehandle hikwalaho ka mpfumaleko wa timali.  2. Phepha ra Xiyimo xa mpfapfarhuto ra Mafambiselo ya Misava na Miantswiso ya Nkarhi wo Tirhisa Misava eka Tindhawu ta Vaaki hi Nhlanganelo2.1. Khabinete yi pasise Phepha ra Xiyimo xa Mpfampfarhuto eka Mafambiselo ya Misava na Miantswiso ya Nkarhi wo Tirhisa Misava eka Tindhawu ta Vaaki hi Nhlanganelo leswaku ku va na mikanerisano yo yisa emahlweni na vakhomaxiave lava faneleke. Miantswiso leyi ringanyetiwaka yi nyika rimba ra xinawu ku sungula phurosese ya ku hundzisela misava ya vaaki hi nhlanganelo eka vanhu kumbe miganga leyi nkarhi wa yona wa ntirhiso wa misava wu nga sirhelelekangiki hi xinawu. 2.2. Miantswiso leyi yi ta tlhela yi ndlandlamukisa tshaku ra rifuwo ra vaaki hi nhlanganelo ku havexerisa miganga matimba ku tirhana na migingiriko ya mfuwo, ya vanhu na ya ikhonomi leyi va yi rhandzaka. Mikanerisano leyi yi ta hetelela eka ku rhambiwa ka Samiti ya Misava ya Rixaka leyi kunguhatiweke.3. Ku xaviwa ka swisawutisi3.1. Khabinete yi kume vutivisi hi Holobye wa Rihanyu Zwelini Mkhize na Holobye wa Timali Tito Mboweni hi mayelana na mikanerisano ya tikontiraka ta ku kumiwa ka swisawutisi eka tikhamphani to endla mirhi to hambanahambana. Khabinete yi langutisisile swin’wana swa swipimelo swo tika leswi nga eka tikontiraka leti leswi swi nga fambelaniki na milulamiselo ya Nawu wa Malawulelo ya Timali ta Mfumo, 1999 (Nawu wa 1 wa 1999) naswona yi amukele mihambuko leyi se yi nyikiweke hi Vutamelankwama bya Rixaka eka ku vuyerisa vutomi bya maAfrika-Dzonga. 3.2. Mihambuko leyi yi katse milulamiselo ya ku rhanga hi ku hakela ku tiyisisa leswaku maAfrika-Dzonga va kuma mfikelelo wa swisawutisi hi ku hatlisa hilaha swi kotekaka hakona. Khabinete yi seketele matshalatshala ya Vutamelankwama na Ndzawulo ya Rihanyu ya Rixaka ku ya emahlweni na mikanerisano na ku tiyisisa leswaku ku va na mfikelelo wa xihatla wa swisawutisi eka hinkwavo.4. Xiyimo xa Rixaka xa Mhangu 4.1. Khabinete yi pasise ku engeteriwa ka Xiyimo xa Rixaka xa Mhangu kufika 15 Dzivamisoko 2021. Leswi swi endliwa hi ku landza Xiyenge xa 27(5) (C) xa Nawu wa Malawulelo ya Timhangu, 2002 (Nawu wa 57 wa 2002). Vaaki va hlohloteriwa ku ya emhlweni va landzelela magoza na swipimelo swa rihanyu swa COVID-19 hinkwaswo ku sivela ku hangalaka ka xitsongwatsongwana lexi.C. Milawumbisi1. Nawumbisi wa Rihanyu na Vuhlayiseki bya le Ntirhweni (OHS) wa 20201.1. Khabinete yi pasise ku kandziyisiwa ka Nawumbisi wa OHS wa 2020 leswaku ku va na mikanerisano ya vaaki. Nawumbisi lowu wu lava ku hundzuluxa Nawu wa OHS, 1993 (Nawu wa 85 wa 1993) na ku wu fambelanisa na maendlekelo ya matiko ya misava. Wu tlhela wu lava ku tiyisa magoza ya vuhlayiseki ya vatirhi eka tindhawu ta vona ta ntirho to hambanahambana.1.2. Nawumbisi lowu wu tivisa milulamiselo leyi yi havexerisaka vatirhi matimba ku tsona vutirheli bya vona loko va tshuka va twa mbangu wu ri na khombo na ku va wu nga hlayisekangi, ku ri hava ku rihisetiwa ko twisa ku vava hi vathori. 2. Nawumbisi wa Nsirhelelo wa Vatirhisi va Tiyindlu 2.1. Khabinete yi pasise ku rhumeriwa ka Nawumbisi wa Nsirhelelo wa Vatirhisi va Tiyindlu leswaku wu andlariwa ePalamende. Nawumbisi lowu wu herisa Nawu wa Magoza ya Nsirhelelo wa Vatirhisi va Tiyindlu, 1998 (Nawu wa 95 wa 1998). Mihundzuluxo leyi ringanyetiweke yi katsa ku ndlandlamukisiwa ka nsirhelelo lowu nyikiweke vatirhisi va tiyindlu – ku katsa na ku lunghisiwa, ku pfuxetiwa, ku cincacinciwa na ku engeteleriwa ka tiyindlu leti nga kona. Nawumbisi lowu wu tlhela wu ringanyeta minongoloko yo cinca eka indasitiri ya ku akiwa ka tiyindlu. 2.2. Swibumabumelo swo hlayanyana se swi kumekile kusuka eka vakhomaxiave va indasitiri leyi hi ku tirhisa mikanerisano ya vaaki. Nawumbisi lowu wu ta hundza hi le ka mikanerisano yo yisa emahlweni ya phurosese ya Palamende loko wu nga si pasisiwa tanihi nawu.  D. Swiendleko leswa ha Taka1. Siku ra Mati ra Misav1.1. Afrika-Dzonga yi ta tikatsa na matiko ya misava eka ku fungha Siku ra Mati ra Misava hi Musumbhunuku, 22 Nyenyankulu 2021. Siku leri ri tlakusa vulemukisi bya xirilo xa mati xa misava hinkwayo naswona ri kongomisa eka ku fikeleriwa ka Xikongomelokulu xa Nhluvukiso lowu Yisekaka Emahlweni xa 6: Mati yo Tenga na Nkululo eka hinkwavo hi kwalomuya ka 2030.1.2. Ndzawulo ya Mati na Nkululo yi simekile pfhumba ra #SaveWater ku tsundzuxa maAfrika-Dzonga hinkwavo leswaku nthonsi rin’wana na rin’wana i ra nkoka. Hambileswi ku veke na timpfula ta kahle kungari khale, tiko lera vukalo bya mati a ri sirhelelekangi eka dyandza ro phikelela leri nyanyisiwaka hi ku cinca ka tlilayimete. 1.3. Khabinete yi kombela maAfrika-Dzonga ku tirhisa mati hi ku hlayisa tanihileswi makhomelo ya hina ya vusopfa namuntlha ya nga khumbaka tinxaka ta nkarhi lowu taka. A hi veni rixaka leri nga na vutihlamuleri leri ri tekeleka vumundzuku emavokweni ya nhlanganelo hi ku pfala tiphayiphi ta ntlangiso wa mati. E. Swihungwana1. VuhoyozeriKhabinete yi hundzise vuhoyozeri bya yona eka:Ttn Tshepho Faith Koopa, n’watisayense wa swa vutshunguri wa laha tikweni kusuka eka Pathology LabOne loyi a thumbeke xihumesi xa swilwaniswitsongwantsongwana xo kambela COVID-19. Xihumesi lexa xilwaniswitsongwatsongwana i xiphemu xa titshevele to kambela COVID-19 leti hangalasiweke hi tilaboretari ta LabOne eKhayelitsha, Kapa-N’walungu na Midstream, Gauteng. Pathology LabOne yi xave titshevele leto kambela hi ku tirhisana na Prince Amon Moagi wa mfumoxivongo wa Bakgatla eN’walungu-Vupeladyambu, Africapacity Investment Group na Brawne Capital. 2. Michavelelo Khabinete yi hundzise michavelelo ya yona eka mindyangu na vanghana va: Mnn Karima Brown (54), mutekamahungu wa ntokoto wo leha wa xiyimo xa le henhla tlhelo mugingirikeli.   Ttn Peter Matlare (61), n’wamabindzu tlhelo Xandla xa CEO loyi a tlhele a khoma swiave swa swiyimo swa vulawuri leswi nga riki xiphemu xa vurhangerinkulu eka mabindzu ya Afrika-Dzonga yo hlayanyana na le ka SABC.Ttn Azwifarwi Dick Ralushi (71) khale ka socha ra nyimpi ya ntshunxeko.   Ralushi a ri xirho xa Black Peoples Convention (BPC) naswona u tirhe tanihi Matsalana wa yona wa vuhangalasi.  A a ri xirho xa Komiti ya Matirhelo ya Transvaal-N’walungu leyi a yi ri xirho xa UDF, na Vagingirikeli va le xihundleni va vuthu ra nyimpi ra Umkhonto WeSizwe ra African National Congress ehansi ka Xivumbeko xa Matikoxikaya xa le Transvaal-N’walungu. F. Ku thoriwaKu thoriwa hinkwawo ku fanele ku landzelela ntiyisiso wa mithwaso na mbhasiso lowu faneleke.1. Mnn Mamogala Jennifer Musekene – Xandla xa Mulawurinkulu-Jenerala: Malawulelo ya Tikhemikali na Thyaka, Ndzawulo ya Mbangu, Swihlahla na swa Tinhlampfi. Swivutiso:Mnn Phumla Williams – Muvulavuleri wa Khabinete Selifoni: 083 501 0139"
"Xitatimente hi Nhlengeletano ya Khabinete ya le moyeni ya Ravunharhu, 24 Nyenyankulu 2021",25 Mar 2021,https://www.gov.za/speeches/statement-virtual-cabinet-meeting-24-march-2021-25-mar-2021-0000,https://www.gov.za/ts/speeches/statement-virtual-cabinet-meeting-24-march-2021-25-mar-2021-0000,"A. Xiyimo xa Khabinete eka Timhakakulu1. Nongoloko wa Hangalaso wa Xisawutisi1.1. Nongoloko wa hangalaso wa nsawutiso wa Vuvabyi wa Khoronavhayirasi (COVID-19) wa Sisonke wu ndlandlamukisiwile kufika eka 54 wa tindhawu ta nsawutiso etikweni hinkwaro. Nongoloko lowu kutafika sweswi wu sawutisile kutlula 207 808 wa vanhu.1.2. Swiphemu swinharhu swa nongoloko wa hangalaso wa xisawutisi wa Afrika-Dzonga swi hi ndlela leyi landzelaka:Xiphemu xa 1: Xi le ku simekiweni eka kutlula tin’hweti tinharhu kusuka hi Nyenyanyana kufika hi Dzivamisoko 2021, ku pakanisa kutlula 1,5 wa timiliyoni (608 295 wa lava tsariseke) ta vatirhi va nhlayiso wa swa rihanyu etikweni hinkwaro. Ndzawulo ya Rihanyu yi le ku fambeni kahle ku sawutisa vatirhi va swa rihanyu hinkwavo hi ku hela ka Xiphemu xa 1.Xiphemu xa 2: Xi ta simekiwa eka kutlula tsevu wa tin’hweti, kusuka hi Mudyaxihi kufika hi Nhlangula 2021. Xiphemu lexi xi ta angarhela 13 350 140 wa mitlawa leyi nga sirhelelekangiki, vatirhi va nkoka swonghasi na ntlawa wa rihanyu na vuhlayiseki bya le ntirhweni; vatirhi lava nga eka tisekitara leti nga ta nkoka swonghasi eka nhlakarhelo wa ikhonomi to tanihi migodi, mafundzha, indasitiri ya mathekisi, vuxavisi na mavhengelexiphaza, vaxavisi va mihandzu na matsavu, swihangalasamahungu na vavuyeriwa lava khumbekaka van’wana.Tindhawu ta nsawutiso eka Xiphemu xa 2 na 3 ti ta ndlandlamukisiwa kufika eka 2085 naswona ti ta tlhela ti katsa tindhawu ta sekitara leyi nga riki ya mfumo ku antswisa matirhelo yo hatlisa na rivilo ra nongoloko lowu wa hangalaso wa xisawutisi.Xiphemu xa 3: Xi ta simekiwa eka kutlula tin’hweti tinharhu (Hukuri 2021 – Nyenyanyana 2022) ku angarhela vanhu hinkwavo lava nga sala eAfrika-Dzonga, ku katsa na lavaya va nga sawutisiwangiki eka Xiphemu xa 2, ku ri karhi ku pakanisiwa 22 600 640 wa vanhu.1.3. Khabinete yi amukela ku fika ka swikatsa swa xisawutisi xa Johnson & Johnson (J&J) laha tikweni, leswi swi tiyisisaka ndzima leyi khatsiwaka eka nsimeko wa Xiphemu xa 1 xa nongoloko wo hangalasa xisawutisi wa Sisonke.1.4. Khabinete ya tama ya ha tshemba eka ndzima yo tivikana leyi nga eku khatsiweni hi Vulawuri byo Lawula Swimakiwa swa Rihanyu ya Afrika-Dzonga (SAHPRA) eka ku pfumelela xisawutisi xa J&J xa nsawutiso wa xitshungu. Ku pfumeleriwa loku ka ha ku vaka kona hi SAHPRA ka xisawutisi xa COVID-19 xa Pfizer/BioNTech ku fanele ku nyika tiko mfikelelo eka swisawutisi swo ponisa vutomi swo tala.1.5. Khabinete yi tsakela ku tiyisisa hi vuntshwa eka vanhu va Afrika-Dzonga hi vuswikoti bya Ndzawulo ya Rihanyu hi ku tirhisana na sekitara leyi nga riki ya mfumo, ku endla hangalaso wa xisawutisi xa xitshungu loko Xiphemu xa 2 xi sungula.1.6. Khabinete yi tlhele yi amukela rendzo ro ya eka Muako wo Endla wa Biovac eKapa-Vupeladyambu hi Ravumune, 18 Nyenyankulu 2021 hi Mutshamaxitulu wa Komiti ya Nhlanganelo wa Vaholobye (IMVC) eka Swisawutisi swa COVID-19, Xandla xa Phuresidente David Mabuza. Rendzo leri ri hlahluvile vuswikoti bya muako lowu, swimakiwakulu na vuvekisi ku seketela ku endliwa ka xisawutisi na nhluvukiso.1.7. Xinakulobye exikarhi ka Biovac na khamphani ya therapi ya nsawuto leyi kumekaka eka United States, ImmunityBio, ku hluvukisa vuswikoti bya Afrika-Dzonga ku endla swisawutisi swa COVID-19, xi ta vanga xisawutisi xa COVID-19 xa ku endliwa ka vumbirhi xa ImmunityBio ku va xi endliwa laha tikweni.1.8. Khabinete yi kombela vanhu va Afrika-Dzonga hinkwavo na munhu un’wana na un’wana loyi a nga laha tikweni ku tlanga xiave xa yena na ku landzelela hi vurhonwana swipimelo swa mpfalelo – ngopfungopfu hi nkarhi wa mitlangelo ya Paseka na Ramadan – ku hunguta ku tumbuluka hi vuntshwa ka mitluletavuvabyi ya COVID-19 na ku sivela gandlati ra vunharhu leri nga tshukaka ri va kona. 1.9. Khabinete yi tshikelele ku ya emahlweni ka nkoka wa ku landzelela milawu ya rihanyu leyi nga riki ya mirhi ku sivela ku hundziseriwa ka COVID-19 ku ya emahlweni ku ambariwa swipfalaxikandza etindhawini ta mani na mani, ku hlayisa mpfhuka exikarhi ka vanhu wa mpimohansi wa 1,5 wa timitara, mikarhi hinkwayo ku hlamba swandla hi mati na xisibi kumbe hi ku tirhisa sanithayizara ya swandla leyi nga na xihoko na ku papalata tinhlengeletano letikulu. 2. Eneji2.1. Khabinete ya wu tiva nkhumbo wa swa vanhu na ikhonomi wo homboloka, nkavanyeto na nkanganyiso leswi vangiwaka hi ku fambetela ka gezi eka vaakatiko ntsenantsena na mabindzu eka mavhiki mangarimangani lama nga hundza.2.2. Matshalatshala hinkwawo ya le ku endliweni ku ololoxa mitlhontlho ya eneji ya nkarhi wa sweswi na ku tisa vuswikoti bya ku endla gezi byintshwa eka inthanete hi nkarhi wo koma swinene lowu nga kotekaka, leswi swi nga swa nkoka eka nhlakarhelo wa ikhonomi ya Afrika-Dzonga. Hi nkarhi wun’we, mfumo wu ya emahlweni ku seketela matshalatshala lama tiyisiweke ku tshamisekisa Eskom naswona yi vekiwa eka ndlela ya ku kula leyi yisekaka emahlweni.2.3. Khabinete yi amukele xitiviso hi Holobye wa Swipfuno swa Swicelwa na Eneji Gwede Mantashe xa nhungu wa vabidi lava tsakeriweke ku nyika 2 000 wa timegawati to engetela ta gezi ra xilamulelamhangu leri ri nga ta pfuna ku seketela giridi ya rixaka eka nkarhi lowutsongo.2.4. Vabidi lava tsakeriweke kusuka eka Nongoloko wa Vahumesi va Gezi lava Tiyimelaka va languteriwa ku kuma eneji kusuka eka matimba ya dyambu, moya, gasi ya ntumbuluko leyi endliweke xihalaki na vuhlayiselo bya tibateri. Mikhomaniso yo sungula eka giridi yi lulamiseriwile ku va hi Mhawuri 2022.2.5. Nhungu wa tiphurojeke ti ta tisa R45 wa tibiliyoni eka ikhonomi, ku ri na vundzeni bya swa laha tikweni bya nhlayoxikarhi bya 50% na ku tumbuluxa 3 800 wa swivandlanene swa mitirho hi nkarhi wa ku akiwa. Swivandlanene swa mitirho swa 13 500 swo yisa emahlweni swi ta tumbuluxiwa hi nkarhi wa Theme ya Ntwanano wo Xava Gezi wa 20 wa Malembe.2.6. Miphalalo ya xiqhinga leyi mfumo wu yi endlaka ku vumba hi vuntshwa na ku tiyisa sisiteme ya gezi yi ta antswisa hi ndlela yo tivikana vuswikoti bya ku endla gezi bya tiko. Ndzima leyo tivikana leyi nga eku khatsiweni yi komba leswaku matshalatshala ya hina ya ku tirhana na mitlhontlho ya eneji yi le ku kumeni ka matimba.2.7. Khabinete yi tlhela yi kombela hinkwerhu ka hina ku seketela miphalalo ku tiyisa matirhelo ya Eskom hi ku mangala mikhomaniso leyi nga riki enawini, ku onha matirhelo ya timitara na nxaviso lowu nga riki enawini wa tivhawuchara ta gezi ro rhanga hi ku xava eka tiejensi ta nsindziso wa nawu. Hinkwerhu hi boheka ku va vatirhisi lava nga na vutihlamuleri va gezi hi ku hakela tihakelo ta n’hweti na n’hweti.3. Ntwanano wa tihakelo wa tiyunivhesiti3.1. Khabinete yi tama ya ha tibohile ku kuma xitshunxo lexi yisekaka emahlweni na ku va xa nkarhi wo leha xa timali ta dyondzo ya le henhla, ku tiyisisa leswaku swichudeni leswi fikelelaka mpfuneto hi swa tidyondzo a swi nga siyiwi ehandle hi swa timali.3.2. Ntwanano wa tihakelo lowu fikeleriweke exikarhi ka Ndzawulo ya Dyondzo ya le henhla na Vuleteri (DHET) na mihlangano ya dyondzo ya le henhla yi fambelanisiwa na inifulexini, tanihi xiphemu xa ku endla dyondzo ya le henhla yi fikeleleka. 3.3. Khabinete yi le ku vileleni hi mayelana na xikweleti xa swichudeni xa khale lexi kulaka eka sisiteme ya dyondzo ya le henhla. DHET eka nkarhi wa sweswi yi le ku hlanganiseni ka data hi tiphurofayili ta swichudeni leswi khumbekaka hi xikweleti lexi, leswi swi nga ta vumba xiphemu xa nkambisiso lowu kunguhatiweke wa pholisi ya timali ta swichudeni ku sungula ku tirhisa modlolo wo nyika timali lowu yisekaka emahlweni eka dyondzo ya le ehenhla.3.4. Eka nkarhi wa sweswi, Khabinete yi hlohlotela mihlangano ya dyondzo ya le henhla ku vulavurisana na tihuvo ta swichudeni ku kuma switshunxo leswi swi nga ta pfumelela swichudeni swo tala ku tsarisa.3.5. Khabinete yi amukele ku lavisisiwa hi ku hatlisa na ku khomiwa ka mune wa maphorisa lava va ehleketeleriwaka ku va va dlayile Ttn Mthokozisi Ntumba (25) hi nkarhi wa mikombiso ya ku vilela ya swichudeni leya ha ku vaka kona ehandle ka Yunivhesiti ya Wits eJoni. Ku yisa emahlweni, Khabinete yi amukele ku khomiwa ka lava nga na vutihlamuleri eka madzolonga ya vaaki na mihlaselo leyi yaka emahlweni ehenhla ka maphorisa hi nkarhi wa mikombiso ya ku vilela.3.6. Khabinete yi xixima mfanelo ya le ka vumbiwa ya nkombiso wa ku vilela wo rhula endzeni ka mipimo ya nawu. Hambiswiritano, tiejensi ta nsindziso wa nawu a ti nga pfumeleli swiphemu swa vugevenga ku tirhisa mikombiso ya ku vilela leyi nga enawini na ku vanga hansahansa hi ku hisetela na ku onhetela nhundzu ya mfumo na leyi nga riki ya mfumo.4. Ku dlayeteriwa ka maphorisa4.1. Khabinete yi tama ya ha vilerisiwa hi mayelana na mihlaselo leyi mangariweke eka swirho swa Vukorhokeri bya Maphorisa bya Afrika-Dzonga. Maphorisa ya veka vutomi bya vona enxungetweni siku na siku ku tiyisisa vuhlayiseki bya miganga ya ka hina na tiko.4.2. Eka n’hweti leyi nga hundza, kusukela 25 Nyenyanyana 2021, ntsengo wa 12 wa maphorisa va dlawile hi ndlela ya tihanyi entirhweni na loko va nga ri entirhweni eka swiphemu swo hambanahambana swa tiko. 4.3. Swiendlo hinkwaswo swa madzolonga na ku dlaya leswi swi kongomisiweke ehenhla ka maphorisa a swo va swa vutoya ntsena, kambe swi tlhela swi hambana na vurhandzatiko, naswona a swi fanelangi ku kondzeleriwa erixakeni ra ka hina. Khabinete yi kombela tiejensi ta nsindziso wa nawu ku tiyisa leswaku vululami bya voniwa ku va byi endliwa eka maphorisa lava dlaweke. 4.4. Tanihi rixaka leri landzelelaka nawu na ku rhandza ku rhula, hinkwerhu a hi kombiseni ku nyenya ka hina ka ku dlayeteriwa ka maphorisa hi ku mangala vaonhi hinkwavo na vabalekelanawu eka tiejensi ta nsindziso wa nawu. Rifu hambi ra phorisa rin’we a ri amukeleki.5. Siku ra Timfanelo ta Ximunhu5.1. Khabinete yi khense vanhu va Afrika-Dzonga hinkwavo lava va tikatseke eka mitlangelo ya Siku ra Timfanelo ta Ximunhu ta tiko hi Sonto, 21 Nyenyankulu 2021 ehansi ka nkongomelo: “Lembe ra Charlotte Maxeke: Ku Kondletela Timfanelo ta Ximunhu eka Malembe ya COVID-19”. Ku tsundzuka hi ku tlangela ka nan’waka ku kotlana na anivhesari ya vu25 ya ku amukeriwa ka Vumbiwa ra Riphabuliki ya Afrika-Dzonga ra 1996. 5.2. Siku leri ri hi tsundzuxe hi ntirho wa hina wa vumunhu tanihi rixaka ku ya emahlweni na nyimpi ehenhla ka xihlawuhlawu xo ya hi rixakanghohe, xihlawuhlawu xo ya hi rimbewu, rivengo ra vahlapfa na nkankondzelelo wa leyi fambelanaka hinkwayo, ku katsa na madzolonga yo ya hi rimbewu na masalelwa ya tihanyi ta maphorisa.5.3. Khabinete yi kombele vanhu va Afrika-Dzonga hinkwavo ku tirhisa masiku lama nga sala ya N’hweti ya Timfanelo ta Ximunhu ku kondletela nkhomano wa vanhu lowukulukumba, ku akiwa ka rixaka na vutitivisi bya rixaka lebyi avelaniwaka.B. Swiboho swa khabinete1. Pholisi ya Data na Cloud ya Rixaka1.1. Khabinete yi pasise ku gazetiwa ka Pholisi ya Data na Cloud ya Rixaka ya Mpfapfarhuto leswaku vaaki va nyika mavonelo. Pholisi leyi yi lava ku fambelanisa tipholisi leti nga kona na milawu ku tiyisisa leswaku tiko ri ti vuyerisa hi mihluvukiso leyi nga eka ikhonomi ya xidijitali.1.2. Vukorhokeri bya Data na Cloud i swikotisikulu swa ikhonomi ya xidijitali. Pholisi leyi yi tlhela yi lava ku tiyisisa leswaku tiko ri teka xiave hi vutalo eka nkarhi wa data lowuntshwa. Xikan’wekan’we loko yi amukeriwa, pholisi leyi yi ta tlhela yi tiyisa vuswikoti bya Mfumo ku phakela vukorhokeri eka vaakatiko.2. Vuhoxaxandla lebyi Kumisisiweke bya Rixaka (NDC) bya Mpfapfarhuto eka angulo wa misava hinkwayo eka ku cinca ka tlilayimete2.1. Khabinete yi pasise NDC ya mpfapfarhuto leyi pfuxetiweke eka angulo wa ku cinca ka tlilayimete leswaku vaaki va nyika mavonelo. Ntwanano wa Paris eka ku cinca ka tlilayimete wu lava Afrika-Dzonga ku rhumela tiNDC ta nkarhi na nkarhi leti ti hlamuselaka mpakaniso wa ku hunguta ku humesiwa ka mimoya leyi tswongaka masana ya dyambu.2.2. Kusukela loko ku amukeriwile Ntwanano wa Paris hi N’wendzamhala 2015, Afrika-Dzonga yi khatsile ndzima yo tivikana eka ku ya eka nhluvukiso na nsimeko wa tiNDC ta yona.2.3. NDC ya mpfapfarhuto leyi pfuxetiweke yi tekela enhlokweni swiyimo swa rixaka swa Afrika-Dzonga, swilaveko swa xinawu swa Ntwanano wa Paris, ndzingano na sayense leya ha ku vaka kona.3. IMC eka Khapi ya Misava ya Netibolo (NWC) ya 20233.1. Khabinete yi pasise ku tumbuluxiwa ka IMC eka NWC ya 2023 eka ku rhurheriwa ka NWC 2023. IMC yi ta lawula ntirho wo lulamisela xiendleko lexi.3.2. Afrika-Dzonga, leyi yi nga ta va tiko ro sungula eka Afrika ku rhurhela NWC, yi ta rhurhela 16 wa tinxaka leti phikizanaka.  4. Nkombiso wa Nhlengeleto wa Switembe wa Matiko ya Misava (IPEX)   4.1. Khabinete yi pasise ku rhurheriwa ka IPEX, leyi tlhelaka yi tiveka tanihi nkombiso wa switembe, eKapa kusuka 9 kufika 19 N’wendzamhala 2021 ehansi ka nkongomelo: “Gondzo ro ya eka Xidemokirasi”. Federexini ya International de Philatelie (FIP) ekusunguleni yi kunguhate ku simeka xiendleko lexi eKapa kusuka 17 kufika 20 Nyenyankulu 2021 kambe yi cinceriwile eka siku ra le mahlweni hikwalaho ka COVID-19.4.2. Ndzawulo ya Vuhlanganisi ya Tithekinoloji ta Xidijitali yi ta lulamisa na ku rhurhela xiendleko lexi hi ku tirhisana na komiti yo lulamisa ya FIP.4.3. Switembe leswi hlengeletiweke swi ta kombisa mikarhi ya nkoka eka matimu, vanhu na swiendleko leswi swi hoxeke xandla eka ku tiyisa xidemokirasi eAfrika-Dzonga. Vayeni lava languteriweke va ta hoxa xandla eka vupfhumba bya tiko, va nyika matimba eka ikhonomi ya laha tikweni, na ku kondletela mfumo na nkhomano wa vanhu.5. Kungu ra Nsimeko wa Malembexikhume ya Sayense, Thekinoloji na Maendlelo Lamantshwa (Kungu ra Malembexikhume ra STI)5.1. Khabinete yi pasise Kungu ra Xiqhinga ra Malembexikhume ya STI ra 2021-2031 eka nsimeko wa sayense na maendlelo lamantshwa. Kungu leri ri landzela Phepha ra Swibumabumelo swa Mfumo eka Sayense na Maendlelo Lamantshwa leri ri pasisiweke hi Khabinete hi 2019.5.2. Pholisi leyi yi angula eka antswiso wa thekinoloji wa xihatla naswona yi tirhisa STI eka nhluvukiso wa swa vanhu na ikhonomi wa tiko. Kungu lera Malembexikhume ri ta tirha tanihi kungukulu ra mfumo, leri ri nga ta katsa tindzawulo tin’wana to tanihi Tindzawulo ta Vurimi, Antswiso wa Misava na Nhluvukiso wa Matikoxikaya; Swipfuno swa Swicelwa na Eneji; Rihanyu, na Mabindzu, Vumaki na Mphikizano. Nsimeko lowu wu ta va hi ku tirhisana na tindzawulo hinkwato.C. Swiendleko leswa ha Taka1. Ntlawa wo Hlaya wa le Moyeni wa Phuresidente1.1. Khabinete yi hlohlotele vanhu va Afrika-Dzonga ku tikatsa eka xiphemu xa vumune xa Ntlawa wo Hlaya wa Phuresidente hi Ravumune, 25 Nyenyankulu 2021 kusuka hi 16:30 kufika hi 18:30, hi ku tirhisa webinari ya Microsoft Teams (https://nrc.org.za/).1.2. Xiphemu lexi xi ta hlaya matsalwa ya khale lama ninamuntlha ya ha tekaka rinoko ya Afrika-Dzonga ya The Suit hi Can Themba na I am not a Tramp hi Leslie Sehume.1.3. Kusukela loko xi simekiwile hi 2019, Xinakulobye xo Hlaya Rixaka xi seketerile pfhumba ra Read to Lead na xikombelo xa Phuresidente Cyril Ramaphosa xa ku antswisa ku hlaya etikweni hinkwaro – kusuka ekamareni ro dyondzela kuya ekamareni ro tshama eka rona.1.4. Hi ku tirhisana hi nga kota ku aka ehenhla ka xikili lexa masungulo na ku tumbuluxa mfikelelo wa swivandlanene swa mitirhovutomi.D. Mahungu1. VuhoyozeriKhabinete yi hundzise vuhoyozeri bya yona na ku navelela leswinene eka:Dkd Patrice Motsepe, n’wamabindzu wo tiveka swinene loyi a veke muAfrika-Dzonga wo sungula ku hlawuriwa tanihi Phuresidente wa Nhlangano wa Bolo ya Milenge wa Afrika.Khabinete yi tlhele yi navelela vanhu va Afrika-Dzonga hinkwavo holideyi ya Paseka ya ntsako na vuhlayiseki, na miganga ya vukhongeri Paseka yo xiximeka ya ximoya.2. MichaveleloKhabinete yi hundzise michavelelo ya yona eka mindyangu na vanghana va:Ndabezitha Hosinkulu Goodwill Zwelithini kaBhekuzulu, loyi a nga va hosinkulu leyi nga fuma nkarhi wo leha kutlula hinkwato ta Mfumo wa kaZulu. Phuresidente Ramaphosa u  xixime Ndabezitha hi Nkosi wa Ximfumo wo Hlawuleka: xiyimo xa Nkhetekanyo wa 1, lowu katseke swiphemu swa mixiximo ya swa masocha. Ndabezitha u ta tsundzukiwa tanihi hosinkulu ya xivono leyi yi vumbeke vun’we wa vanhu va kaZulu, varhangeri va ndhavuko na ku hoxa xandla eka ku humelela ka AmaZulu.Muchaviseki Phuresidente John Pombe Magufuli wa United Republic of Tanzania. Afrika-Dzonga yi tikatse eka gome ra mfumo na vanhu va Tanzania loko va ri eka nkarhi lowo tika. Eka ku xixima Phuresidente Magufuli, Phuresidente Ramaphosa u vule leswaku: “Hi kolota swinene hikwalaho ka ntshunxeko wa hina na tintswalo na vutitsoni bya vanhu va Tanzania. I matimu lama avelaniwaka lama ma hi endlaka, tanihi vanhu va Afrika-Dzonga, hi twa ku lahlekeriwa hi Phuresidente Magufuli ku vavisa swinene naswona na mina hi ndzexe. Tanzania yi lahlekeriwile hi tatana na buti, Afrika hi lahlekeriwile hi murhangeri wa xivono, naswona Afrika-Dzonga yi lahlekeriwile hi munghana lonkulu.”Ttn Menzi Ngubane, mutlangi wa switori swa le ka thelevhixini wa ntokoto loyi a wineke masagwati loyi a ri mutlangi wa xiyimo xa le henhlahenhla tlhelo mutshilankulu. U hoxe xandla eka nhluvukiso wa vutshila bya vutlangi, havumbirhi byo voniwa exitejini na le ka tithelevhixini ta hina. Ntirho wa yena tanihi mutshila wu ya emahlweni wu hlohlotela vo tala eka indasitiri ya swa vutshila.Mnn Noxolo Maqashalala, loyi a ri mutlangi wa switori swa le ka thelevhixini wa muntshwa wo tlhariha loyi a teke eka swikirini swa TV hi nkombiso wa yena wa talenta ya xiyimo xa le henhlahenhla.Dkd Nawal El Saadawi, museketeri wa timfanelo ta vavasati wa le Egipita, mugingirikeli wa timfanelo ta ximunhu, mutsari tlhelo mutivi wa mavabyi ya miehleketo. U hoxe xandla eka nyimpi ehenhla ka ntshikelelo wa vavasati hi ku ya hi mfuwo, vukhongeri na swivumbeko swa tlilasi ya le rixakeni hi ku tirhisa switsariwa na vugingirikeli. A tiveka misava hinkwayo hikwalaho ka ntirho wakwe wo lwisana na ku endliwa ka ntsemo wa swirho swa le xihundleni xa vaxisati.Ttn Pathasarvasan Govender, loyi a tlhela a tiveka tanihi “Charm Govender”, a ri mugingirikeli wa Nyimpi wo huma eChatsworth eKwaZulu-Natal, loyi a ri xirho xa Natal Indian Congress tlhelo mugingirikeli wa le xihundleni wa African National Congress (ANC).Ttn Cecyl Esau, loyi a ri nhenha ya Nyimpi na khale ka mubohiwa wa swa tipolitiki wa Robben Island na khale ka xirho xa vuthu ra nyimpi ra nyimpi ra ANC, Umkhonto we Sizwe. Ttn Esau u hanye vuntshwa byakwe hinkwabyo na vutomi bya vanhu lavakulu a ri karhi a lwela Afrika-Dzonga yo tshunxeka, yo pfumala xihlawuhlawu xo ya hi rixakanghohe na yo pfumala xihlawuhlawu xo ya hi rimbewu.E. Ku thoriwaKu thoriwa hinkwako ku fanele ku landzelela ntiyisiso wa mithwaso na mbhasiso lowu faneleke.1. Mnn Nolwazi BK Gasa tanihi Xandla xa Mulawuri-Jenerala (DDG): Nkunguhato, Pholisi na Qhinga eka DHET.2. Ttn Samuel Zamokuhle Zungu tanihi DDG: Dyondzo na Vuleteri swa Xithekiniki na Mitirho ya Mavoko eka DHET.3. Mnn Pretty Nozipho Makukule tanihi Muofisirinkulu wa swa Timali eka DHET.4. Mnn Memme Sejosengwe, leyi kontiraka ya yena tanihi Matsalana-Jenerala eka Hofisi ya Muavanyisinkulu yi engeteriweke.Swivutiso:Phumla Williams – Muvulavuleri wa KhabineteSelifoni: 083 501 0139"
"Xitatimente xa Nhlengeletano ya Khabinete leyi khomiweke hi Ravunharhu, 21 Dzivamisoko 2021",22 Apr 2021,https://www.gov.za/speeches/statement-virtual-cabinet-meeting-wednesday-21april-2021-22-apr-2021-0000,https://www.gov.za/ts/speeches/statement-virtual-cabinet-meeting-wednesday-21april-2021-22-apr-2021-0000,"Khabinete yi khomile nhlengeletano ya yona ya xiviri ro sungula kusukela loko ku simekiwile ku pfariwa ka tiko hi 2020, lexi i xiphemu xa ku ticinca ka Khabinete leswaku xi tlhelela ematshan’wini lamantshwa tanihiloko tiko ri ya emahlweni ni ku tipfula hi vuntshwa.A. Xiyimo xa Khabinete eka Timhakakulu1. Ku yimisiwa swa nkarhinyana ka Nongoloko wa Nsawutiso wa Sisonke na swibumabumelo swo ku susa 1.1. Khabinete yi tivisiwile hi ku yimisiwa swa nkarhinyana ka Nongoloko wa Nsawutiso wa Sisonke ra Johnson and Johnson (J&J), lowu a wu ri goza ra nsirhelelo leri nga pfumelela van’watisayense va Afrika-Dzonga ku kambisisa data ya Afrika-Dzonga hi mayelana na xisawutisi xa J&J. Leswi swi landzela ku yimisiwa swa nkarhinyana nongoloko wa ku hangalasa wa nsawutiso wa J&J eUnited States of America (USA) endzhaku ka loko tsevu wa vanhu lava kumeke xisawutisi xa J&J va sungurile ku va ni ku tiya ka ngati ka muxaka wo ka wu nga tolovelekangi. Xivangelo xin’wana xo yimisa swa nkarhinyana i xiboho lexi tekiweke hi J&J xa ku yimisa swa nkarhinyana hi ku lava ka yona ku hangalasiwa ka xisawutisi xa vona eka Yurozoni.1.2. Ku yimisa swa nkarhinyana eAfrika-Dzonga a swi fambisana ni ku tiyimisela ka mfumo ku tiyisisa leswaku magoza ya vuhlayiseki yo angarhela ya landzeleriwa hi mayelana ni ku hangalasiwa ka swisawutisi. Data leyi kambisisiweke yi tiyisisile leswaku Afrika-Dzonga a yi nga si tshama yi vona ku tiya ka ngati loku ko ka ku nga tolovelekangi kwihi kumbe kwihi eka vatirhi va nhlayiso wa swa rihanyu (tiHCW) lava se va sawutisiweke.1.3. Khabinete yi amukele xibumabumelo hi Vulawuri byo Lawula Swimakiwa swa Rihanyu bya Afrika-Dzonga susa ku yimisiwa swa nkarhinyana ka Nongoloko wa Nsawutiso wa Sisonke wa J7J. 1.4. Van’watisayense va ka hina va ta ya emahlweni va veka tihlo vanhu va Afrika-Dzonga hinkwavo loko va ri karhi va sawutisiwa. Hi kwalomuya xikarhi ka Dzivamisoko 2021, kutlula 292 623 ya tiHCW a ti sawutisiwile ehansi ka Nongoloko wa Nsawutiso wa Sisonke.2. Nongoloko wo hangalasa nsawutiso2.1. Khabinete yi amukele ndzima leyi khatsiweke eka ku sayiniwa ka kontiraka na J&J eku xaviweni ka swisawutisi swa J&J eka nongoloko wo hangalasa hi ku hetiseka, yi tlhele yi hoyozela Holobye wa swa Rihanyu, Dkd Zweli Mkhize ni Holobye wa swa Mabindzu, Vumaki na Mphikizano, Mr Ebrahim Patel, eka ku tisa xitshunxo eka timhaka leti nga sala leti fambelanaka na ku xaviwa ka swisawutisi handle ko tsanisa xiyimo xa Afrika-Dzonga. 2.2. Ku yisa emahlweni, Khabinete yi amukele mbhurisano lowu fambeke kahle 10 ra timiliyoni ta mipimamurhi to engetela ta xisawutisi xa Pfizer, leswi fikisaka mipimamurhi hinkwayo ya xisawutisi xa Pfizer eka 30 wa timiliyoni. Leswi swi vula leswaku Afrika-Dzonga yi ta swi kota ku sawutisa 15 wa timiliyoni ta vanhu hi xisawutisi xa Pfizer ematshan’wini ya 10 ta timiliyoni ntsena.2.3. Ku lulamisela Xiphemu xa 2 xa nongoloko wo hangalasa nsawutiso lowu sungulaka hi siku ra 17 Mudyaxihi 2021, Khabinete yi hlohlotela vanhu va malembe ya 60 na kutlula ku titsarisela eka Sisiteme ya Data ya Nsawutiso ya Xielekitironiki: https://vaccine.enroll.health.gov.za.2.4. Vanhu lava nga kotiki ku fikelela inthanete va nga titsarisela hi voxe eka kutlula 3 338 wa tindhawu ta nsawutiso etikweni hinkwaro. Swipanu swo fambafamba swi ta rhumeriwa ku pfuna vadyuhari, vanhu lava pfumalaka makaya na vanhu lava tshamaka ematikoxikaya.3. Mipimo a ntlulelavuvabyi ya Vuvabyi bya Khoronavhayirasi (COVID -19)3.1. Khabinete yi amukele vuxokoxoko byintshwa hi mayelana na mitluletavuvabyi ya COVID-19 etikweni hinkwaro na ku hoyozela vanhu va Afrika-Dzonga eka ku va vaya emahlweni va landzelela milawu ya rihanyu leyi nga riki ya mirhi hi ku ambala xipfalaxikandza loko va ri eka tindhawu ta mani na mani, va siya mpfhuka wo ringanela exikarhi ka vanhu wa kwalomu ka 1.5 wa timitara na ku hlamba mavoko hi mati na xisibi mikarhi hinkwayo kumbe ku tirhisa sanithayizara ya mavoko leyi nga na 70% ta xihoko.3.2. Hambiswiritano, xiviko xi tlhele xi kombisa ku tlakuka kutsongo ka 4,9% eka vanhu lava nga kamberiwa va kumeka va ri na xitsongwatsongwana eka masiku ya 14 lama hundzeke, hi kwalomuya ka 18 Dzivamisoko 2021. Timhangu ti tlakuke kusuka eka 14 113 eka masiku ya 14 lamo rhanga kufika eka 14 807 wa timhangu eka masiku ya 14 lama hundzeke.3.3. Ku tlakuka kutsongo eka timhangu swi fambelanisiwa na ku tumbuluka hi vuntshwa ka xintlawa eFree State na le Kapa-N’walungu, naswona swipanu swa xilamulelamhangu swi nyikiwile matimba ya ku landzelerisa lava va hlanganeke na vona.4. Mpfuxeto wa ikhonomi4.1. Khabinete yi amukele Mbalango wa Xikatsa wa ku Nyika Tikontiraka ta Tinhundzu ya Phurosese ya Mabindzu (BPO) ya Hofisi ya Lembe na Lembe wa 2021, lowu wu vekeke Afrika-Dzonga eka xiyimo xo sungula emisaveni tanihi ndhawu ya BPO.4.2. Mbalango lowu wu ndlandlamuxe kutlula varhangeri va 600 kusuka eka nhungu wa timakete ta xavisa tinhundzu ku katsa na Australia, Canada, France, Germany, Italy, Spain, United Kingdom (UK) na le USA.4.3. Leswi swi tiyisisa ntirho wa ku tilulamisela wa mfumo na sekitara eku akeni ka vuswikoti bya BPO ya tiko, leti nga na ku kula ka matimba eka tisenthara ta tiqingho, nseketelo wa xithekiniki ni vukorhokeri lebyi hetisekeke lebyi endleriwaka tifeme letikulu ta tinxakanyingi na ta Afrika-Dzonga.4.4. Swimakiwakulu swa xidijitali swo kota ku tirha mitirho yo pfilungana swa tiko, vatirhi lava nga na swikili, vutivi eka thekinoloji na vukorhokeri bya swa timali, na vutivi bya Xinghezi, swi ya emahlweni swi endla ndhawu yo koka rinoko eka BPO.5. Ku tumbuluxiwa ka mitirho5.1. Khabinete yi tsakile hikuva nhlayo ya miphalalo ya mfumo ku hlohlotela vutekaxiave bya vanhu va Afrika-Dzonga vo tala eka ikhonomi, ngopfungopfu vantshwa, yi sungula ku tswala mihandzu.5.2. Xihlohloteri xa Mitirho xa Phuresidente lexi simekiweke hi Nhlangula 2020 ku angula eka nkhumbo wa ikhonomi wa COVID-19 xi tumbuluxile kumbe ku hlayisa mitirho ya 360 010 hi kwalomuya mahelweni ya Nyenyenyana 2021, ngopfungopfu eka vantshwa lava nga tirhiki. Hi ku engetela, xihlohloteri xa mitirho xi seketerile vutihanyisi bya vavuyeriwa va 60 539 hi ku hundziseriwa ka nseketelo, ku katsa na tivhawuchara ta vuhumelerisi bya van’wamapurasi lavatsongo.5.3. Kutlula 300 000 ya swivandlanene leswi swi tile hikwalaho ko nghenisa vantshwa tanihi vapfuneti eswikolweni etikweni hinkwaro, hikwalaho ka Pfhumba ra Mitirho ya Dyondzo ya Masungulo. Vapfuneti lava va le swikolweni va vile xiphemu xa nkoka eka ku tiyisa mbangu wo dyondza eswikolweni hi nkarhi wo tika.6. Nhluvukiso wa swimakiwakulu6.1. Khabinete yi hoyozerile ndzima leyi khatsiweke eka ku antswisa matirhelo na vuphikizani bya Hlaluko wa Durban leswi swi nga endla leswaku ku va na ku hunguteka ko tivikana ka ntlimbano na mikarhi yo heta ntirho leyi antswisiweke.Muchaviseki, Phuresidente Cyril Ramaphosa, u endzele Hlaluko wa Durban hi Ravumune, 15 Dzivamisoko 2021 ku kambela ndzima leyi khatsiweke hi antswisiwa ka swimakiwakulu swa hlaluko hi ku landzelerisa nhlengeletano ya yena na vatirhisi va hlaluko na vakhomaxiave hi Nhlangula 2019.6.2. Ku antswisa matirhelo ya mihlaluko ya Afrika-Dzonga, ngopfungopfu Hlaluko wa Durban, hi swona swa nkoka eka xikongomelo xa mfumo xa ku hlayisa xiyimo xa Afrika-Dzonga exikarhi ka mihlaluko ya swa bindzu leyikulu na leyi tirhaka kahle swinene na ku tiyisa xiyimo xa hina tanihi nyangwa wo ya eka xifundza ni ka tikokulu.6.3. Nakambe Khabinete yi amukele xiviko xo huma eka rendzo ra vuangameri endzhaku ko endzela Hlaluko wa Saldanha Bay eKapa-Vupeladyambu hi Holobye wa Mitirho ya Mfumo na Switirhisiwa Patricia de Lille – swin’we na Xandla xa Holobye Noxolo Kiviet na Dkd Kgosientsho Ramokgopa, Nhloko ya Vuvekisi na Switirhisiwa Ehofisini ya Phuresidente – hi Ravumbirhi, 6 Dzivamisoko 2021.6.4. Nongoloko wo Vulunghisi na Vuhlayisi bya Mihlaluko Leyitsongo, lowu wu nga Phurojeke leyi Pfanganisiweke ya Xiqhinga tanihi xiphemu xa Kungu ra Vuvekisi bya Switirhisiwa leri pasisiweke hi Khabinete hi Mudyaxihi 2020, sweswi ri le ka 77% ku fika emakumu. Wu tumbuluxile nhlayo leyi heleleke ya 611 wa swivandlanene swa mitirho naswona mabindzu yo hambanahambana lamatsongo na ma le xikarhi na lama tsongotsongo ya le migangeni ya vuyeriwile ku fika eka nkoka wa R55 wa timiliyoni. Projeke yi languteriwa ku va yi herile hi Nyenyankulu 2022.7. Tinhlayonhlayo ta Swiviko swa N’hweti na N’hweti7.1. StatsSA yi ya emahlweni yi humesa swiviko swa n’hweti na n’hweti swo hlayanyana hi mayelana na matirhelo ya tisekitara to hambanahambana ta ikhonomi. Hambiloko tisekitara tin’wana ti ya emahlweni ku lwisana na nhlakarhelo, ku tiyisela ka swa vurimi, vumaki na tiindasitiri ta swa migodi ku ya emahlweni ku tisa ku tshemba eka nhlakarhelo wa ikhonomi ya Afrika-Dzonga.7.2. Khabinete yi tsakisiwa hi leswaku ku simekiwa ka Kungu ro Aka hi Vuntshwa na Nhlakarhelo wa Ikhonomi  ri le ku endleni ka nkhumbo wo vonaka eka nhlakarhelo wa Afrika-Dzonga.8. Nxaniso eswikolweni8.1. Khabinete yi kombisa ku khumbeka hi mayelana na ku endleka ka nxaniso eswikolweni swa ka hina, leswi swi katseke timhangu leta ha ku humelelaka eka Xikolo xa Sekondari xa Mbilwi eThohoyandou, eLimpopo, Xikolo xa le Henhla xa Dinwiddie eGermiston, Gauteng na Xikolo xa le Henhla xa Mathole eKwaZulu-Natal.8.2. Khabinete yi tshovekile mbilu hi rifu ra Lufuno Mavhunga (15) wa le ka Xikolo xa Sekondari xa Mbilwi eThohoyandou, Limpopo, kutani yi hundzisa ku chavelela eka ndyangu wa ka Mavhunga na le ka vanghana va yena. Khabinete yi komberile valawuri ku lavisisa mhaka leyi hi xihatla na ku tiyisisa leswaku ku na vululami lebyi tirhaka kahle.8.3. Khabinete yi hlohlotele vakhomaxiave va dyondzo, ku katsa na vatswari na vahlayisi, ku khomana ku lwisana na nxaniso na ku tumbuluxa mbangu lowu nga lulamela ku dyondza. I vutihlamuleri bya un’wana na un’wana wa hina ku vulavula na ku mangala timhangu ta nxaniso eka valawuri lava nga fanela, ngopfungopfu laha vaxanisiwa va nga kotiki kumbe va chava ku mangala.9. Vugevenga bya rivengo9.1. Khabinete yi sole hi matimba ku tlakuka loku ha ku vaka kona ka vugevenga bya rivengo na LGBTIQ lebyi vangeke mafu ya Andile Ntuthela, Siphamandla Khoza na Nathaniel Mbele.9.2. Tsalwa ra Timfanelo Ximunhu leri hlayisiweke eka Vumbiwa bya Rhiphabuliki ra Afrika-Dzonga ra 1996 ri hi koxa leswaku hi xixima timfanelo ta vaaki hinkwavo va rixaka ku nga ri na muxaka wihi kumbe wihi wa xihlawuhlawu. Vugevenga byo tsema nhlana na swiendlo swo nxaniso a swi na ndhawu eka xidemokirasi xa hina, naswona swi boheka ku soriwa hi ndlela ya xiyimo xa le henhla hilaha swi nga kotekaka hakona hi hinkwerhu ka hina.9.3. Khabinete yi kombele un’wana na un’wana loyi a nga ha pfunaka eku khomiweni na ku tengisiweni ka vahlanganyeti va vugevenga lebyi hi ku tihlanganisa na maphorisa hi ku tirhisa nomboro ya riqingho ya mahala ya 10111 kumbe ku endzela xitichi xa maphorisa xa le kusuhi.10. Mukhuhlwana wa Tinguluve wa le Afrika (ASF) na Mukhuhlwana wa Tihuku10.1. Khabinete yi tekela enhlokweni ku tumbuluka ka ASF epurasini ra le Potchefstroom eN’walungu-Vupeladyambu ku katsa na Mukhuhlwana wa Tihuku (mukhuhlwana wa swinyenyana) epurasini lerikulu ra le East Rand eGauteng.10.2. Ndzawulo ya swa Vurimi, Antswiso wa Misava na Nhluvukiso wa Matikoxikaya na vakhomaxiave lava faneleke van’wana va hatlisile va simeka magoza yo sirhelela na ku rhwexa nhlambulo.10.3.    ASF i vuvabyi byo tlulela lebyi byi khomaka ntsena tinguluve ta le kaya na ta nhova. Mukhuhlwana wa Tihuku wu khoma swinyenyana naswona a wu tluleli vanhu.11. Mitirho ya switimelandzilo11.1. Khabinete yi hoyozele ku tikarhata ka vatirhi vo ponisa na switimelandzilo lava tirheke hi vunhenha va nga wisi ku timela ritshwa eKapa na le Xibedhlele xa Tidyondzo xa Charlotte Maxeke eJoni hi ku landzelelana.11.2. Ritshwa ra le Kapa ri onhile miako ya nkoka eka matimu loko ritshwa ra le Xibedhlele xa Tidyondzo xa Charlotte Maxeke ri vange ku rhurhisiwa ka kutlula 400 wa vavabyi kuya eka swibedhlele swin’wana. Khabinete yi navelele lava vavisekeke eka ritshwa leri ku hatlisa va hola. Milavisiso yo kuma xivangelo xa ritshwa leri se yi sungurile.12. Ntlimbo wa le Mozambiki12.1. Khabinete yi amukele ku tikarhata ka Muganga wa Nhluvukiso wa Matiko ya le Dzongeni wa Afrika (SADC) ku tisa ku rhula na nsirhelelo swa nkarhi hinkwawo, ku katsa na ku rivalelana na nhluvukiso, eRhiphabuliki ra Mozambiki.12.2. Samiti ya Varhangeri Vanharhu hi Kambirhi leyi nga Tolovelekangiki ya Varhangeri va Matiko na Mifumo ya SADC yi khomiwile hi Ravumune, 8 Dzivamisoko 2021 eMaputo yi kongomise eka vurhumiwa bya xithekiniki eMozambiki hi xihatla.12.3. Khabinete yi tlhele yi enerisiwa hileswaku vaakatiko va Afrika-Dzonga eMozambiki va nyikiwile mpfuneto wa muyimeri wa tiko hi Senthara yo Lerisa ya Muyimeri wa Tiko ya Ndzawulo ya Vuxaka bya Matiko ya Misava na Ntirhisano hi Vuyimeri bya Senthara ya Vulawuri ku ringana 24 wa tiawara. Vaakatiko vo hlayanyana va Afrika-Dzonga va vuyile loko van’wana va yisiwile eka tindhawu to hlayiseka eMozambiki.13. Ku dlayiwa ko fa mapfalo ka vamakwavo va ka Coka13.1. Khabinete yi sole ku dlayiwa ko fa mapfalo loku ka ha ku vaka kona ka vamakwavo vambirhi, Zenzele na Amos Coka, epurasini ra le Mpumalanga. Vamakwavo lava a va ri xiphemu xa ntlawa wa vatshami va le mapurasini lava a va lava ntirho tanihi vatirhi va le mapurasini va nguva.13.2. Khabinete yi khense maphorisa eka angulo wa xihatla eku khomeni ka vaehleketeriwa lava se va tivonakariseke eka Khoto ya Majisitarata wa le Piet Retief.13.3. Khabinete yi kombele leswaku ku va ni ku rhula eka vaakandhawu ku pfumelela vululami ku tirha ntirho wa byona na ku tiyisisa leswaku lava va kumekaka va ri na nandzu va langutana na matimba yo hetiseka ya nawu.14. Xitshunxo eka vavileri eKapa14.1 Holobye wa Timhaka ta Xikaya, Dkd Aaron Motsoaledi, u vikele Khabinete hi ndzima leyi khatsiweke hi Khomixinarankulu wa Vun’we bya Tinxaka wa Vahlapfa (UNHCR) ku tisa xitshunxo mayelana na vakombisakuvilela eKapa, lava hi xitalo va nga vaakatiko va Riphabuliki ra Xidemokirasi ra Congo.14.2 Vakombisakuvilela lava a va rhurheriwile swa xinkadyana ePaint City na Wingfield eKapa ehansi ka swinawana swa Xiyimo xa Rixaka xa Mhangu swa COVID-19.14.3 UNHCR u tinyiketele ku pfuna vakombisakuvilela hinkwavo hi kuma vutshamo hi vuntshwa eka miganga leyi nga endzeni na le handle ka Kapa. Nhlangano wa Matiko ya Misava wa Ndzhurho (IOM) na wona wu tinyiketele ku xavela lava tsakela ku tlhelela ematikweni ya rikwavo mathikithi ya xihahampfhuka. Khabinete yi amukela ku tinyiketela loku ko hanana na ku va loku tivikanaka, naswona yi hlohlotela vakombisakuvilela ku swi amukela.B. Swiboho swa Khabinete1. Phepha ra Swiringanyeto ra swa Vukati1.1. Khabinete yi pasise ku humesiwa ka Phepha ra Swiringanyeto ra swa Vukati leswaku vaaki va nyika mavonelo. Phepha lera Swiringanyeto ri lava ku tirhela ku tumbuluxiwa ka Nawumbisi wa Vukati Wun’we wuntshwa. Ri tlhela ri fambelanisa matekanelo na nawu wa vumbiwa wa ndzingano.1.2. Phepha leri ri endla swiringanyeto eka ku tekana ka vanhu ku uka eka mitolovelo ya rimbewu hinkwayo, mihlohlotelo ya swa vukhongeri na swa ndhavuko. Ri tlhela ri ringanyeta ni ku susiwa hi ku hetiseka ka vukati bya swihlangi eka matekanelo ya hina ya nkarhi lowu taka.2. Kunguhato ra Nhlakarhelo wa Sekitara ya swa Vupfhumba2.1. Khabinete yi pasise Kungu ra Nhlakarhelo ra Sekitara ya swa Vupfhumba. Kungu leri ri yimela angulo wo katsakanya hi mfumo na sekitara ya swa vupfhumba eka ku onhetela loku vangiweke hi ntungukulu wa COVID-19. Kungu ra mpfapfarhuto ri humesiwile leswaku vaaki va nyika mavonelo hi Mhawuri 2020.2.2. Kungu leri ri ringanyeta miphalalo ya xiqhinga ya nkombo, leyi katsaka ku hlohlotela swikoxo swa laha tikweni; ku simekiwa mapfhumba ya vuvekisi na ya ku hlengeleta swipfuno; na ku hlanganisa vupfhumba bya xifundza.2.3. Miphalalo leyi ringanyetiwaka yi tlhela yi fambisana na ERRP ya tiko. Xikongomelo xa kungu leri i ku hlayisa mitirho na vutihanyisi, na ku tumbuluxa swivandlanene swa mitirho swintshwa. Kungu leri ri ta tlhela ri tiyisa miphalalo yo cinca eka sekitara leyi na ku nyika matimba eka vavasati, vantshwa, na vanhu lava nga ni vulema eka sekitara leyi.2.4. Holobye Mamoloko Kubayi-Ngubane u simeke Kungu lera Nhlakarhelo wa swa Vupfhumba swin’we na indasitiri ya swa vupfhumba emasungulweni ya mixo walowu.3. Xiviko hi mayelana na Matirhelo ya Nongoloko wa Xihlohloteri xa Xibalo xa Ndzavisiso na Nhluvukiso (R&D) 3.1. Khabinete yi amukele ku rhumeriwa ka Xiviko hi mayelana na Matirhelo Nongoloko wa Xihlohloteri xa Xibalo xa R&D xa 2018/19 ePalamende tanihilaha swi laviwaka hakona hi Xiyenge xa 11 D xa Nawu wa Xibalo xa Malinghena, 1962 (Nawu wa 58 wa 1962).3.2. Nongoloko wa xihlohloteri xa xibalo wu simekiwile ku pfuna tiko ku fikelela kwalomu ka 1% ya thagete ya swikumiwa hinkwaswo swa tiko eka matirhiselo ya timali ya R&D hi kwalomuya ka 2024. Xiviko xi ta va kona eka mani na mani loko xi ta va xi hundzile hi le ka phurosese ya Palamende.4. Xikimi xa Nkwama wa Ndziriso lexi nga Yiki hi Xihoxo4.1. Khabinete yi amukele ku tumbuluxiwa ka Nkwama wa Ndziriso lowu nga Yiki hi Xihoxo. Ku tumbuluxiwa ka Nkwama lowu swi fambisana na mitwanano ya tikontiraka leyi ku ngheniweke eka yona na tikhamphani to endla mirhi leti nga ta phakela Afrika-Dzonga swisawutisi swa COVID-19.4.2. Naswona Nkwama wu ni nkoka ku sirhelela vanhu va Afrika-Dzonga lava va nga ha khumbekaka hi switatlhelo swa swisawutisi ku kuma nseketelo wo antswa wa vutshunguri.4.3. Nkwama lowu wu ta tumbuluxiwa hikwalaho ka mihundzuluxo eka Xiyenge xa 27 xa Nawu wa Malawulelo ya Timhangu, 2002 (Nawu wa 57 wa 2002). Wu ta fambisiwa hi muavanyisi.5. Xiviko xa Phanele ya Levhele ya le Henhla (HLP) eka Malawulelo ya Swiharhi swa Nhova 5.1. Khabinete yi amukele xiviko xa HLP hi mayelana na Malawulelo ya Swiharhi swa Nhova, lexi xi nga tumbuluxiwa hi Ndzawulo ya Swihlahla, Tinhlampfi na Mbangu ku kambisisa tipholisi, milawu na maendlelo eka timhaka leti yelanaka na malawulelo, ku tswala, ku hlota, ku endla bindzu na makhomele (nhlayiseko lerinene na ku hanya kahle) ya mixaka ya swiharhi swa nhova leswi nga ekhombyeni. Leswi swi katsa tindlopfu, tinghala, tiyingwe na timhelembe.5.2. Ndzawulo yi languteriwa ku humesa swibumabumelo swa phanele leswaku swi ta simekiwa ni ku va ni mbhurisano lowu faneleke.C. Nawumbisi1. Nawumbisi wo Hundzuluxa wa Mafambiselo ya swa Vugevenga1.1. Khabinete yi amukele ku rhumeriwa ka Nawumbisi wo Hundzuluxa wa Mafambiselo ya swa Vugevenga ePalamende. Nawumbisi lowu wu hundzuluxa Xiyenge xa 154(3) xa Nawu wa Mafambiselo ya swa Vugevenga, 1977 (Nawu wa 51 wa 1977), lowu ku avanyisa ka Khoto ya Vumbiwa ku kumeke leswaku wu hluleka ku sirhelela vutitivisi bya vaxanisiwa lava nga vana va vugevenga eka mafambiselo ya swa vugevenga.1.2. Xinawana xa sweswi xi sirhelela vutitivisi bya vaonhi lava nga vana vaxanisiwa lava nga vana  na timbhoni leti nga vana ehenhla ka xitandzhaku xo xa ku hangalasiwa ka ku khumbeka ka vona eka mafambiselo ya swa vugevenga kufikela eka malembe ya 18 hi vukhale.1.3. Mihundzuluxo leyi ringanyetiwaka yi tshimbisa ku hangalasiwa ka vuxokoxoko byihi na byihi, lebyi byi paluxaka kumbe byi nga ha paluxaka vutitivisi bya muhehliwa kumbe mbhoni leyi nga hansi ka malembe ya 18 hi vukhale hi nkarhi wa nandzu lowu ehleketeriwa. Ku hangalasiwa ku nga ha endliwa ntsena endzhaku ka loko ku pfumeleriwile hi muofisiri wa swa vuavanyisi kumbe muavanyisi loyi a fambisaka.D. Swiendleko leswa ha Taka1. N’hweti ya Ntshunxeko na Siku ra Ntshunxeko1.1. N’hweti ya Ntshunxeko ya nan’waka yi tlangeriwa ehansi ka nkongomelo: “Lembe ra Charlotte Maxeke: Leswi Ntshunxeko wu Vulaka Swona ehansi ka COVID-19”.1.2. Khabinete yi kombela munhu un’wana na un’wana ku tirhisa mitlangelo ya N’hweti ya Ntshunxeko na Siku ra Ntshunxeko ku yisa emahlweni ku lwa na xitsongwatsongwana loko hi ri karhi hi tikarhatela ku ku katsa vanhu hinkwavo na ku khomana ka vanhu.1.3. Hinkwerhu hi na vutihlamuleri byo tirhisa xidemokirasi na ntshunxeko ku tirhisana  ni ku khomana eka xikongomelo xin’we ku aka Afrika-Dzonga leyi nga na vun’we na ku humelela.1.4. Ntlangelo wa lembe leri wu ta teka xivumbeko xa mpfangano laha ntlangelo wa rixaka wu nga ta khomeriwa eFree State.2. Siku ra Buku ya Misava2.1. Siku ra Buku ya Misava, leri ri tlhelaka ri tiveka tanihi Siku ra Buku ya Matiko ya Misava, ri funghiwa lembe na lembe hi siku ra 23 Dzivamisoko. Siku leri ri tirhisiwa ku hlohlotela vanhu ku amukela tibuku na ku pfuna ku tumbuluxa ntolovelo wa mahlayelo yo antswa.2.2. Khabinete yi kombela vanhu va Afrika-Dzonga ku seketela ntolovelo wo hlaya na ku wu katsa eka mahanyelo ya vona ya siku na siku. Ku hlaya i xikili xa masungulo lexi ku dyondza kun’wana hinkwako akiwaka ehenhla ka xona naswona ku tumbuluxa xivandlanene xa ku fikelela swivandlanene swa mitirho.E. Mahungu1. MichaveleloKhabinete yi tisa michavelelo eka mindyangu ni vanghana va:• Dkd Sindisiwe van Zyl (45), dokodela wa swa vutshunguri loyi a rhandziwa swonghasi tlhelo muhaxi eka Kaya FM loyi a khumbeke vutomi bya vanhu vo tala naswona a tlheleke a va na xiave lexikulu eka swa rihanyu na ku hanya kahle ka rixaka.• Vukosi Ringani, Nhlaluko Maluleke, Freedom Rihlamfu, Aubrey Chauke, Temba Nyambi, na Thomy Masipenda vadyondzi va tsevu ku suka exikoilweni xa Sekondari xa Jim Chavani exifundzenitsongo xa Vembe, eLimpopo lava hundzeke emisaveni loko xibebe lexi a va famba hi xona xi tlumbile yindlu.• Ndhavezitha Hosana Philip, Ndhavezitha wa Edinburgh (100) eUK• Ttn Bhekizizwe Vusimuzi Mpila (43), loyi a ri mukon’wana wa Xandla xa Presidente David Mabuza.• Phuresidente Idriss Déby Itno (69) wa Rhiphabuliki ra Chad. Khabinete yi sole madzolonga lama nga koxa vutomi bya lavo tala, ku katsa na bya Phuresidente Déby, loyi a loveke hikwalaho ka timbanga leti a ti kumeke loko a rhangerile vuthu ra masocha ehenhla ka nhlaselo wa marhavela.F. Ku thoriwaKu thoriwa hinkwako ku fanele ku landzelela ntiyisiso wa mithwaso na mbhasiso lowu faneleke.1. Bodo ya Valawuri va Nkwama wa Ndzindzakhombo wa Mpfumaleko wa Mitirho (i)    Ttn Zola Luswazi (Mutshamaxitulu);(ii)    TtnEdward Malometje Thobejane;(iii)    Mnn Martle Keyter;(iv)    Ttn Donald Khumalo;(v)    Mnn Louressé Specht;(vi)    Mnn Vuyiswa Miya;(vii)    Ttn Thembinkosi Josopu;(viii)    Mnn Thandiwe Mfulo;(ix)    Dok Hamilton Daluxolo Ntsinde;(x)    Mnn Takalani Musekwa;(xi)    Mnn Brenda Sibeko; na(xii)    Mnn Ogalaletseng Gaarekwe.2. Ku engeteriwa ka nkarhi ka swirho swa Bodo ya swa Vupfhumba ya Afrika-Dzonga:(i)    Ttn Siyabonga Dube (Mutshamaxitulu);(ii)    Mnn Mojankunyana Gumbi;(iii)    Ttn Aloysius Ikalafeng;(iv)    Ttn Enver Duminy;(v)    Mnn Michelle Constant;(vi)    Ttn Ravi Nadasen;(vii)    Mnn Kathleen Elizabeth Rivett-Carnac;(viii)    Mnn Lindiwe Sangweni-Siddo;(ix)    Ttn Mduduzi Zakwe;(x)    Mnn Zola Baba Tshefu;(xi)    Mnn Gloria Serobe; na(xii)    Mnn Nomzamo Bhengu.3. Bodo ya Valawuri ya Mulawuri wa swa Nyutliliya ya Rixaka:(i)    Mnn Vuyiswa Miya;(ii)    Ttn Allan Taylor;(iii)    Ttn Peter Becker; na(iv)    Mnn Khangela Baloyi.4. Swirho eka Bodo ya Khansele ya swa Tifilimi na Vukandziyisi:(i)    Mnn Zamantungwa Mkosi (Mutshamaxitulu);(ii)    Dkd Siyasanga Mhlangabezi Tyali;(iii)    Mnn Lungelo Nxele;(iv)    Mnn Agalutchmi Pillay;(v)    Ttn Phosa Mashangoane;(vi)    Mnn Gloria Zanele Nkosi;(vii)    Mnn Mpho Sedibe;(viii)    Dkd Andile Nontso; na(ix)    Qgwetankulu Lufuno Tokyo Nevondwe.5. Bodo ya Valawulathirasiti ya Thirasiti ya Nhluvukiso leyi Tiyimelaka(i)    Mnn Tebogo Magogodi Malaka;(ii)    Ttn Krishen Sukdev;(iii)    Mnn Lerato Kumalo;(iv)    Mnn Karabo Siyila;(v)    Mnn Nthabiseng Mkhwanazi;(vi)    Phurof Raymond Nkado;(vii)    Ttn Mpilo Sakile Mbambisa;(viii)    Mnn Zimbini Hill;(ix)    Ttn Tim Sukazi; na(x)    Dkd Michael Sutcliffe.6. Murhumiwankulu na Murhumiwa Un’wana va Khomixini ya Mati ya Lesotho Highlands: (i)    Ttn Teboho Nkhahle; na(ii)    Dkd Musa Furumele7. Mnn Thembelihle Mbatha tanihi Muofisirinkulu wa swa Timali wa Vukorhokeri bya Mulavisisi wa Swivilelo wa Swikimi swa Vaakandhawu eka Ndzawulo ya Matshamamelo ya Vanhu, Mati na Nkululo.8. Mnn Nonhlanhla Nyewula tanihi CFO ya SENTECH9. Ttn Shonisani Mathews Munzhedzi tanihi Muofisirikulu wa Vurhangerinkulu wa Vandla ra Bayodayivhesiti ra Afrika-Dzonga. 10. Mnn Nondumiso Mandisa Tshikwatamba tanihi Xandla xa Mulawuri wo Angarhela (DDG): Vukorhokeri bya Khamphanikulu eka Ndzawulo ya Mitlangu, Vutshila na Mfuwo.11. Mnn Constance Moitse tanihi DDG: Ku Lwisana na Vukungundwana na Vukorhokeri bya Vurindzi eka Ndzawulo ya Timhaka ta Xikaya.12. Dkd Nicholas Gilmour Crisp tanihi DDG: Ndzindzakhombo wa swa Rihanyu wa Rixaka eka Ndzawulo ya swa Rihanyu.13. Ttn Allan Golden Zimbwa tanihi DDG: Nseketelo wa swa Vuthekiniki wa Muyimeri wa Nseketelo wa Switirhisiwa eka Masipala.14. Ttn Lindokuhle Cedric Mkhumane tanihi Mulawuri wo Angarhela eka Ndzawulo ya Nhluvukiso wa Mabindzu Lamatsongo.Swivutiso: Mnn Phumla Williams – Muvulavuleri wa KhabineteSelifoni: 083 501 0139Siku: Ravumune, 22 Dzivamisoko 2021Xi humesiwile hi: Vufambisi bya Mfumo bya Vuhlanganisi na Mahungu (GCIS) www.gcis.gov.za; www.gov.za  "
"Xitatimente xa Nhlengeletano ya Khabinete leyi khomiweke hi Ravunharhu, 12 Mudyaxihi 2021",13 May 2021,https://www.gov.za/speeches/statement-cabinet-meeting-wednesday-12-may-2021-13-may-2021-0000,https://www.gov.za/ts/speeches/xitatimente-xa-nhlengeletano-ya-khabinete-leyi-khomiweke-hi-ravunharhu-12-mudyaxihi-2021-13,"A.    Xiyimo xa Khabinete eka Timhakankulu1.    Hangalaso wa Swisawutisi swa Vuvabyi bya Khoronavhariyasi (COVID-19)1.1.    Khabinete yi tlhele yi tiyisisa ku sungula ka nongoloko wa Xiphemu xa vumbirhi xa Hangalaso wa Swisawutisi hi Musumbunuku, 17 Dzivamisoko 2021.  Xiphemu lexi xi ta sungula hi ku sawutisiwa ka vanhu va malembe ya 60 hi vukhale na kuya ehenhla naswona tindzawulo ta swa Rihanyu ta rixaka na ta swifundzakulu ti ta tivisa vuxokoxoko bya mayelana na lomu ku kumekaka tinsenthara ta nsawutiso ta kutlula magidi manharhu (3000).Ku sungula ka Xiphemu xa vumbirhi swi ta fambisana xikan’we ni ku yisa emahlweni nsawutiso wa vatirhi va nhlayiso wa swa rihanyu (tiHCW) lava ku sawutisiwa ka vona ku kavanyetiweke hi timhaka ta swa milawu leti vangiweke hi xisawutisi xa Johnson & Johnson eUSA na le Yuropa. Kungu ra nsawutiso wa Sisonke leri ndlandlamuxiweke kufika eka 95 wa tindhawu etikweni hinkwaro ri sawutisile vatirhi va nhlayiso wa swa rihanyu va 434,980 ku fikela sweswi kutani wu ta fika emakumu hi ti-14 Mudyaxihi 2021. Khabinete yi enerisiwa hikuva lava nga sala va tiHCW va ta sawutisiwa hi xisawutisi xa Pfizer kufikela nkarhi walowo.1.2.    Khabinete yi kombele vanhu lava nga ni malembe ya 60 na kutlula ku titsarisela eka Sisiteme ya Data ya Nsawutiso wa Xielekitironiki ya COVID-19 eka https://vaccine.enroll.health.gov.za. Lava nga kotiki ku fikelela inthanete kumbe ku va ni riqingho ra le nyongeni ra thekinoloji ya le henhla va nga titsarisela hi ku rhumela SMS hi ku bela riqingho eka *134*832* kutani va tsala tinomboro ta vona ta mapasi kutani va tsala # emakumu. Loko va ri hava tinomboro ta mapasi, va bela riqingho eka *134*832#. Nakambe ku titsarisela ku nga endliwa hi ku tirhisa nomboro ya WhatsApp ya COVID-19 hi ku rhumela rito “REGISTER” eka 0600 123 456. Vaakatiko va fanele ku tiyisisa leswaku va nghenisa nomboro ya vona ya leyi nga lulama ya riqingho ra le nyongeni na adirese ya ndhawu leyi va tshamaka eka yona leswaku loko swi ri na nkoka, va ta kota ku kuma vuxokoxoko hi mayelana na nongoloko wa nsawutiso, loko swi fanerile. Lava nga kotiki ku fikelela thekinoloji, nakambe va nga titsarisela eka tindhawu ta nsawutiso ta le kusuhisuhi kumbe hi ku pfuniwa hi vatirhi va nhlayiso wa swa rihanyu lava va nga ta endzela miganga yo hambanahambana.1.3.    Ku titsarisela swi ni nkoka leswaku vanhu va kota ku teka xiave eka nongoloko wa nsawutiso ni ku pfumela ku landzeleriseka eka swikongomelo swo landzelerisa swa vutshunguri leswi nga tshukaka swi laveka eka nkarhi lowu taka.1.4.    A swi kali swi lava u ri na data kumbe ethayimi ku fikelela vukorhokeri byo titsarisela hi SMS na WhatsApp swa mahala. Lava va hlanganaka ni swiphiqo loko va ri karhi va titsarisela va nga bela riqingho eka nomboro ya xilamulelamhangu ya COVID-19: ya 0800 029 999.1.5.    Khabinete yi tivisiwile hi xiyimo lexi nga kona hi mayelana ni mitluletavuvabyi ya COVID-19 eIndiya ni ku seketela xiboho xo nyikela tivhentiletara eIndiya tanihi xiphemu xa ku tinyiketela ka Afrika-Dzonga ka leswaku ku lwisana na COVID-19 emisaveni hinkwayo swi lava matshalatshala ya nhlanganelo.1.6.    Nakambe Khabinete yi tlhela yi swi tiva ku khumbeka exikarhi ka vanhu va Afrika-Dzonga hi mayelana ni xiyimo xa COVID-19 eIndiya, kutani ri navela ku tiyisa eka vanhu va Afrika-Dzonga leswaku Ndzawulo ya Rihanyu na van’watisayense va ka hina va ya emahlweni ku veka tihlo leswi nga eku humeleleni etikweni leriya ni leswaku swisirhelelo swo ringanela swa nkoka ni milawu swa humelerisiwa ku sirhelela vanhu va Afrika-Dzonga.1.7.    Ehenhla ka sweswo, Khabinete yi tivisiwile hi mayelana ni ku tlakuka kutsongo ka ntlulelo wa COVID-19 etikweni ni magoza lama faneleke ku tekiwa ku hunguta ku hangalaka.1.8.    Khabinete yi tsundzuxa vanhu va Afrika-Dzonga hinkwavo ku ya emahlweni va landzelela milawu ya rihanyu leyi nga riki ya mirhi ku sivela ku hangalaka ka COVID-19 hi ku ya emahlweni va ambala swipfalaxikandza loko va ri exikarhi ka vanhu; ku siya mpfhuka wo ringanela exikarhi ka vanhu wa kwalomu ka 1.5 wa timitara; ku hlamba mavoko nkarhi hinkwawo hi mati na xisibi kumbe ku tirhisa sanithayizara ya mavoko leyi nga na 70% ta xidlayaswitsongwatsongwana lexi nga na xihoko; ku papalata ku vhaka loku nga riki na nkoka ni ku tshama ekaya.2.    Ndzhulelo wa Timfanelo ta Nhundzu ya Vutumbuluxi (IP) (TRIPS) hi mayelana na Swisawutisi swa COVID-19 2.1.    Khabinete yi amukele nseketelo wa United States wa WTO wo rhulela TRIPS hi mayelana swisawutisi swa COVID-19. 2.2.    Afrika-Dzonga na Indiya a ya ri eku rhangeleni ka pfhumba ra Nhlangano wa Mabindzu wa Matiko ya Misava (WTO) ro rhulela TRIPS. Ndzhulelo wa TRIPS wu ta kotisa mfikelelo wa thekinoloji leyi nga ta nyika matimba eka ku endliwa ko angarhela ka swisawutisi swa COVID-19.  Goza leri ri ri vonile kutlula matiko ya 100, ku katsa China, ya seketela matshalatshala yo endla swikombelo swo rhulela eka swiphemu swa TRIPS ya WTO.2.3.    Ku fikelela ko tsana ka COVID-19 ku siverile matiko mo tala lama ha hluvukaka ngopfungopfu eka tikokulu ra Afrika ku lwisana na COVID-19. Khabinete yi vona leswaku ku siveriwa ka tinxaka eku tiendleleni ka swisawutisi swa tona vini hi nkarhi lowu mpimo wa mafu wa le henhla hikokwalaho ka khoronavhayirasi a swi na vumunhu.2.4.    Eka mhaka leyi, Khabinete yi amukela ku tiboha ku nyikela R3 wa tibiliyoni ku hundzisela thekinoloji ya ximanguvalawa eka ku tumbuluxa swisawutisi na titherapi ta swihanyi eka eAfrika-Dzonga, ku vula Dkd Patrick Soon-Shiong, n’wamabindzu wa swa vutshunguri bya bayothekinoloji – muAmerika wa muAfrika-Dzonga.2.5.    Khabinete yi tlangela ntirho wa nseketelo wa Dkd Soon-Shiong ni van’wana va vanyikeri eka ku hangalasiwa ko ringana ka swisawutisi swa COVID-19, swikambelavuvabyi ni swa therapi.2.6.    Nakambe Khabinete yi tsakela nxiximo wa Dkd Soon-Shiong wo hluvukisa sayense ya Afrika-Dzonga, rifuwo ra vanhu, vuswikoti ni ku navela ku tumbuluxa swisawutisi swa rixaka ra vumbirhi ku tirhana na mixaka ya vumbirhi  ya khoronavhayirasi leswi nga ha endlaka swisawutisi swa sweswi swi tirha hi mpimo wa le hansi.3.    Ku nyiketiwa ka misava eka vaaki va le Covie3.1.    Khabinete yi amukele ku nyiketiwa ka mapapila ya vun’wini bya misava hi Xandla xa Phuresidente David Mabuza – hi xiyimo xa yena tanihi Mutshamaxitulu wa Komiti ya Nhlanganelo wa Vaholobye (IMC) wa Antswiso wa Misava – eka muganga wa Covie eKapa-Vupeladyambu hi Ravuntlhanu, 30 Dzivamisoko 2021.3.2.    Ku nyiketiwa ka misava eka muganga wa Covie i xiphemu xa ntirho lowu yaka emahlweni wa IMC wa Antswiso wa Misava ku hatlisisa ku fikelela misava tanihi xiphemu xo lulamisa swihoxo swa Mfumo wa Xihlawuhlawu nkarhi lowu hundzeke.4.    Siku ra Vatirhi (1 Mudyaxihi)4.1.    Khabinete yi tiyisise leswaku vatirhi va tshama va ri longo ra ikhonomi ra rixaka naswona i xikhiya xo aka vumundzuku byo antswa bya hinkwavo.4.2.    Khabinete yi tekele enhlokweni leswaku ku khumbeka ko biha ka ntungukulu wa COVID-19 loku nga kona eka vatirhi, laha vatirhi vo tala va nga vona ku lahlekeriwa hi mitirho, ku chika ka miholo tanihi loko vathori va lava ku lulamisa swipfuno hi vuntshwa ku ri mapfhumba yo ponisa vutomi.4.3.    Hambileswi ku nga na maxangu ya ikhonomi, mfumo wu tshama wu nga ninginiki eka ku tinyiketela ka wona ka ku tiyisisa leswaku Afrika-Dzonga yi ya emahlweni wu seketela ni ku sirhelela timfanelo ta vatirhi.5.     Siku ra Vaongori ra Matiko ya Misava (12 Mudyaxihi)5.1     Khabinete yi tekele enhlokweni leswaku nhlengeletano ya yona yi khomiwile hi siku leri misava yi nga fungha Siku ra Vaongori ra Matiko ya Misava kutani yi tshikelerile hungu ra yona ra ku khensa vaongori hinkwavo va Afrika-Dzonga, tikokulu ra Afrika ni misava eka ku tinyiketela ka vona ku hanana hi nkarhi wa ntungukulu wa rifu wa COVID-19.5.2    Vaongori, swin’we na vatirhi lavan’wana va swa rihanyu, va ya emahlweni va rhanga emahlweni ni ku lwisana na COVID-19 hi ku veka vutomi bya vona vini enxungetweni na ku veka mindyangu ya vona enxungetweni. Mfumo wu tshama wu ri karhi wu tlangela vaongori va Afrika-Dzonga eka ku sihalala, ku tinyiketa ni ku ka va nga ninginiki eka ku lwa na COVID-19.6.    Ku nyikela ngati6.1.    Khabinete yi kombela vanhu va Afrika-Dzonga lava nga hanya kahle ku nyikela ngati eka Vukorhokeri bya swa Ngati bya Rixaka bya Afrika-Dzonga (SANBS), lebyi eka nkarhi wa sweswi byi langutaneke ni nkayivelo lokukulu wa ngati.6.2.    SANBS yi amukerile magoza yo sirhelela yo angarhela ku tiyisisa vuhlayiseki bya vanyikeri hi ku kambela vanhu hinkwavo lava yaka etitliniki to nyikela hi vukheta lebyikulu. 6.3.    Ku kuma vuxokoxoko hi xitalo, vanyikeri lava swi kotaka va nga tihlanganisa na SANBS eka nomboro ya mahala: 0800 11 9031 kusukela hi Musumbunuku kufika Ravuntlhanu (07:00 - 17:00).7.    Palestina7.1    Khabinete yi sola hi matimba ku hlaseriwa ka vavileri va le Palestina eAl Aqsa Mosque ni le Dome eka Rock ni ku rhurhisiwa ko ka ku nga ri enawini ka vanhu va Palestina kusuka emakaya ya vona eSheikh al Jarrah endhawini ya Jerusalema-Vuxa ku nyizela vanhu va Isirayele tindhawu to tshama eka tona.  Swi le rivaleni leswaku swendlo swa Isirayele swi tlula nawu wa matiko ya misava, ni ku tsan’wa hi ku hetiseka Swintshuxo swa Vuhlayiseki bya matiko ya Misava, (UNSC) ku katsa ni Switshunxo swa 446 (1979) ni swa 2334 (2016) leswi vekaka erivaleni xileriso xo herisa migingiriko ya Isirayele ni ku enerisa timfanelo ta vanhu va le Palestina, ku katsa na ndhawu ya vutifumi na vutiyimeri.7.2    Khabinete yi kombela Isirayele ku yima mihlaselo ya tihanyi eka vanhu va Palestina ni ku tinyikela eka matshalatshala ya matiko ya misava, xikongomelo ku ri ku pfuxelela mafambiselo ya swa tipolitiki, leswi yisaka eku tumbuluxiweni ka mfumo wa Palestina wo rhula, lowu faneleke ku va muakisani hi ku rhula na Isirayele endzeni ka mindzilekano leyi amukeriwaka ya matiko ya misava hi ku ya hi leyi nga kona, hi siku ra 4 Khotavuxika 1967, na Jerusalema-Vuxa tanihi dorobakulu ra Palestina.8.    Magoza lama tekiweke hi United Kingdom (UK) ku seketela matshalatshala ya vasindzisi va swa nawu va Afrika-Dzonga 8.1    Khabinete yi amukele magoza lama tekiweke hi UK ku pfuna Afrika-Dzonga ku lwisana ni vukungundzwana hi ku tekela vanhu magoza lava hehliwaka hi ku va va endlile vukhamba ni vukungundzwana etikweni ra ka hina.8.2    Eka mhaka leyi, Khabinete yi amukele ku khomiwa ka Ttn Michael Lomas eUK hi mayelana na nandzu eAfrika-Dzonga eka nandzu wa vukhamba na vukungundzwana bya le Kusile ni ku amukela rhwexiwa ka swipimelo swo tika swa beyili hi khoto ya le UK.8.3    Ehenhla ka sweswo, Khabinete yi amukele ku rhwexiwa ka swiyiriso hi United Kingdom eka vamakwavo Ttn Ajay, Ttn Atul na Ttn Rajesh Gupta, na mutirhisanikulobye Ttn Salim Essa hikwalaho ka swiave leswi va swi endleke “ku yisa emahlweni migingiriko ya vukungundzwana ya muxaka wo karhi eAfrika-Dzonga loku vangeke ku onhaka lokukulu” eka ikhonomi ya Afrika-Dzonga ni vanhu va yona.9.    Ntlimbo eMozambiki9.1.    Khabinete ya ha vilerisiwa hi xiyimo xa le Mozambiki naswona yi ya emahlweni ku veka tihlo leswi nga eku humeleleni. Hi ndlela leyi faneleke, Khabinete yi kombise nseketelo eka matshalatshala ya Nhluvukiso wa Matiko ya le Dzongeni wa Afrika ku tisa ku rhula ni vuhlayiseki bya nkarhi hinkwawo, ku katsa ni ku rivalelana ni nhluvukiso eMozambiki.10.    ACWA Power yi kuma timali ta Pulanti ya Gezi ra Matimba ya Dyambu leri Hlengeletiweke yaa Redstone 10.1    Khabinete yi amukele ku tivisiwa leswaku ACWA Power yi kume R11.6 wa tibiliyoni ta Pulanti ya Gezi ra Matimba ya Dyambu leri Hlengeletiweke ya Redstone eKapa-N’walungu. Pulanti leyi i xiphemu xa nkoka xa tiphurojeke ta swimakiwakulu letikulu ta Afrika-Dzonga na vuvekisi bya eneji leyi pfuxeleriwaka etikweni ra ka hina.10.2    Pulanti ya Redstone yi lulamiseriwile ku humesa 100 ra Timegawati W ta eneji yo pfuxeleriwa leyi yi languteriweke ku tirhisiwa emaheleni ya 2023 naswona yi ta phakela gezi hi ku tshembeka eka kutlula 200 000 wa mindyangu.B.    Swiboho swa Khabinete1.    Nongonoko wa Rixaka wo Tsundzuka wa Anivhesari ya vu25 ya Vumbiwa ra Rhiphabuliki ra Afrika-Dzonga ra 1996 1.1.    Lembe leri i ro fungha kwatsa ra malembe ya 25 himpfhuka Afrika-Dzonga yi amukele Vumbiwa ra yona hi siku ra 8 Mudyaxihi 1996, Vumbiwa leri ra ha xiximiwa tanihi lero antswa eka matiko ya misava.1.2.    Eka mhaka leyi, Khabinete yi pasise lembe hinkwaro ku tlangela Nongonoko wa Rixaka wo Tsundzuka malembe ya vu25 ya Vumbiwa ra Rhiphabuliki ra Afrika-Dzonga ra 1996 leri ku simekiwa ka wona ku nga ta rhangeriwa hi Ndzawulo ya Vululami ni Nhluvukiso wa Vumbiwa.2.    Khomferense ya Misava Hinkwayo ya Vaholobye ya vu5 hi mayelana na ku Herisiwa ka ku Tirhisiwa ka Vana2.1.    Khabinete yi amukele leswaku Afrika-Dzonga yi rhurhela Khomferense ya Matiko ya Misava ya vu5 hi mayelana na ku Herisiwa ka ku Tirhisiwa ka Vana kusukela 2 kufika t4 Mudyaxihi 2022. Khomferense leyi yi rhambiwa endzhaku ka malembe manharhu man’wana ni man’wana ehansi ka vurhangeri bya Nhlangano wa Vatirhi wa Matiko ya Misava. Hikwalaho ka ntungukulu wa COVID-19, swi hundziseriwe emahlweni kusuka eka 2021 ku yisiwa eka 2022.2.2.    Khomferense leyi yi ta vulavula hi matshalatshala ya misava hinkwayo yo herisa xiphiqo xo tirhisiwa ka vana. Mifumo leyi nga swirho yi ta kuma nkarhi wo kombisa hilaha miphalalo ya yona hi u hambana ka yona ku herisa ku tirhisiwa ka vana. Afrika-Dzonga yi ni Nongonoko wa Matirhelo wa Vatirhi va Vana, lowu wu nyikaka ndlela ya tiko eka ku herisa ku tirhisiwa ka vana.3.    Phurosese ya vuhumelerisi bya vanhu ya ku simekiwa ka tiphurojeke ta swimakiwakulu3.1.    Khabinete yi pasise maendlelo ya Vuhumelerisi bya Vanhu, maendlelo na tiphurosese eka ku simekiwa ka tiprojeke ta swimakiwakulu, tanihi aha swi andlariweke hakona hi Ndzawulo ya Mitirho ya Vanhu ni Switirhisiwa (DPWI). Phurosese ya vuhumelerisi yi ta hoxa xandla eka ku tiyisisa leswaku ku va na phurosese leyi landzelerisekaka ya vulavurisana na miganga eka ku akiwa ka tiprojeke emigangeni. 3.2.    Endlelo leri ri nyika maendlelo yo tirha lama vekiweke lama loko ya tirhisiwa ya tiyisaka vutirhisani ku tshembana exikarhi ka mfumu na miganga.4.    Ku Engeteriwa ka Xiyimo xa Mhangu xa Rixaka4.1.    Khabinete yi amukele ku engeteriwa ka Xiyimo xa Mhangu xa Rixaka xa COVID-19 kufikela 15 Khotavuxika 2021. Ku engeteriwa loku ku landza Xiyenge xa 27(5)(c) xa Nawu wa Malawulelo ya Mhangu, 2002 (Nawu wa 57 wa 2002). Ku engeteriwa loku ku tekela enhlokweni ku laveka ku engeteriwa ku engetela milawu ley nga kona na swirindzamhangu leswi tekiweke hi swiyenge swa mfumo ku hunguta nkhumbo wa mhangu leyi eka vutomi na vutihanyisi.  5.    Mphalalo wa Masipala wa Miganga wa Lekwa5.1.    Khabinete yi amukele ku tivisiwa hi mayelana na  Xileriso xa Khoto lexi leriseke leswaku mfumo wa rixaka ku phalala eka mafambiselo ya Masipala wa Miganga wa Lekwa, Mpumalanga hi ku ya hi milulamiselo ya Xiyenge xa 139(7) xa Vumbiwa lexi xi lulamiselaka mphalalo wa nhlanganelo hi mfumo wa rixaka ku lulamisa mihluleko ya mafambiselo na ya sisteme ya swa timali ya masipala.5.2.    Xileriso xa Khoto xi nyikiwile hi ku pfumelelana ka mavandla hinkwawo lexi leriseke, exikarhi ka swin’wana, leswaku Mfumo wa Rhiphabuliki ya Afrika-Dzonga wu lerisiwa ku phalala Masipala wa Miganga wa Lekwa hi ku landza xiyenge xa 139(7) xa Vumbiwa lexi xi hlayiwaka swin’we na xiyenge xa 150(1)(b) xa nawu wa Malalwulelo ya Timali ya Masipala, 2003 ku nga si hela khumemune wa masiku kusuka eka siku ra Xileriso lexa Khoto. 5.3.    Khabinete yi tekile xiboho eka nhlengeletano ya yona ya 12 Mudyaxihi 2021 leswaku kungu ra nhlakarhelo wa swa timali ri rhwexiwa, Khansele ya Masipala wa Miganga wa Lekwa yi n’okisiwa naswona Mulawuri a thoriwa hi ku landza xiyenge xa 139(5)(a) na (b) xa Vumbiwa, lexi hlayiwaka swin’we xa xiyenge xa 146(3)(a) xa MFMA. 5.4.    Khabinete yi ye emahlweni yi seketela ku n’okisiwa ka Khansele ya Masipala wa Lekwa. Holobye wa Timali na wa Mfumontirhisano na Timhaka ta Ndhavuko hi nkarhi lowu faneleke va ta tivisa milulamiselo ya xinhlangano leyi yi nga ta simekiwa ku tshamisekisa masipala lowu na ku tiyisisa ku vuyela ka mphakelo wa vukorhokeri. C.    Milawumbisi1.    Nawumbisi wo Hundzuluxa wa Swibalesa wa 20211.1.    Khabinete yi pasise ku hangalasiwa ka Nawumbisi wo Hundzuluxa wa Swibalesa wa 2021 leswaku vaakatiko va nyika mavonelo ya vona. Nawumbisi lowu wu ringanyeta swilawuri swo tikisiwa na malawulelo ya swibalesa ni ku tumbuluxiwa ka Rhijisitara ra Swibalesa ra Rixaka. Ku cinca loku ku ta hunguta nhlayo ya swibalesa leswi nga ta va swi ri emavokweni ya vaakatiko leswi swi nga ta hunguta timhangu ta vugevenga bya madzolonga. Nakambe Nawumbisi lowu wu ta antswisa ku phurosesiwa, ku lawula swibalesa na sisiteme ya ku endliwa ka swikombelo.2.    Nawumbisi wo Hundzuluxa Nsirhelelo wa Xidemokirasi Vumbiwa Ehenhla ka Vutherorisi na Migingiriko leyi Yelanaka 2.1.    Khabinete yi pasise ku hangalasiwa ka Nawumbisi wo Hundzuluxa wa Nsirhelelo wa Xidemokirasi xa Vumbiwa Ehenhla Vutherorisi na Migingiriko leyi Yelanaka leswaku vaakatiko va nyika mavonelo ya vona. Nkambisiso lowu wu lava ku fambelanisa rimba ra milawu ya Afrika-Dzonga eka milawu ya matiko ya misava leyi lavaka ku lwa ni vutherorisi.2.2.    Khansele ya Vusirheleri ya UNSC yi amukele swiboho swo engetela swo hlayanyana ku tiyisa magoza yo lwa ni vutherorisi emisaveni hinkwayo. Mifumo leyi nga swirho yi na mbhoheko tirhisa magoza lama ematikweni ya wona.2.3.    Milulamiselo leyi yi basisa tin’wana ta tinhlamuselo leti nga eka Nawu lowu, na ku engetela milandzu engetela, ngopfungopfu eka vanhu lava sukaka, hi ku tirhisa swifambo kumbe ku fika eka tiko rihi kumbe rihi hi xikongomelo xo ya tikatsa kumbe ku seketela mitlawa ya vutherorisi. Wu yirisa ku hangalasiwa ka timhaka leti yelanaka ni vutherorisi. Nakambe antswiso i nhlamulo eka mavangwa lama kombisiweke hi Xiyengekulu xo Lwisana na Vutherorisi xa UN.3.    Nawumbisi wo Hundzuluxa  wa Mipimo ya Swirimiwa swa Vurimi3.1.    Khabinete yi pasise ku yisiwa ka Nawumbisi wo Hundzuluxa Mipimo ya Swirimiwa eka Vurimi leswaku wu andlariwa ePalamende. Nawu wa Mipimo ya Swirimiwa eka Vurimi, 1990 (Nawu wa 119 wa 1990) wu lulamisela vulawuri bya ku xavisiwa ni ku xavisela matiko mambe swin’wana swa swirimiwa swa vurimi ni ku kondletela vuhlayiseki bya swakudya.3.2.    Miphalalo leyi yi lava ku sirhelela vatirhisi. Milulamiselo leyi ringanyetiweke yi tiyisa rimba ra malawulelo ya swirimiwa swa vurimi, rihanyu na vuhlayiseki bya swakudya eka swirimiwa swo karhi swa vurimi. Nawumbisi lowu wu tiyisa malawulelo eka tindhawu leti koxaka swirimiwa leswaku swi xavisiwa, ni ku tumbuluxa vukamberi byo hambanahambana na maendlelo yo odita, exikarhi ka swin’wana. 3.3.    Nawumbisi lowu wu se wu hangalasiwile eka vaakatiko leswaku va nyika mavonelo ya vona ni vakhomaxiave lava faneleke hinkwavo naswona wu ta tlhela wu hundza hi le ka mafambiselo yo tika ya Palamende wu nga si pasisiwa ku va nawu.4.    Nawumbisi wa Rihanyu ra Swimila (Fayithosanithari) wa 20204.1.    Khabinete yi pasise ku andlariwa ka Nawumbisi wa Rihanyu ra Swimila wa 2020 leswaku wu andlariwa ePalamende. Nawumbisi wu lava ku antswisa nhlayiseko mayelana ni mafambiselo ya swirimiwa swa swimila ku rhumeriwa ematikweni mambe na ku tisiwa laha ndzeni ka tiko. Wu hundzuluxa magoza yo sivela ku tumbuluxiwa ni ku tisa mirhi leyi yirisiweke ya matiko ma le handle ya switsotswana swa nhlambulo swa matiko mambe na mavabyi, naswona wulawula switsotswana leswi nga riki swa nhlambulo. Mihundzuluxo leyi yi fambelanisiwa na mitwanano ya matiko ya misava leyi Afrika-Dzonga ti nga xirho eka yona.4.2.     Afrika-Dzonga i musayini eka Ntwanano wa WTO hi mayelana na Ntirhiso wa Ntwanano wa Nkululo na Magoza ya Fayithosanithari na Ntwanano wa Nsirhelelo wa swimila wa Matiko ya Misava ya Nsirhelelo wa Swimilana.      4.3.    Nawumbisi lowu wu ta herisa Nawu wa Switsotswana swa Vurimi, wa 1983 (Nawu wa 36 wa 1993) wa nkarhi wa sweswi lowu nga tekeriki enhlokweni Ntwanano wa WTO na Ntwanano wa Nsirhelelo wa Swimila wa Matiko ya Misava yo Sirhelela Swimilana. Wu ta kondletela ku rhumeriwa ematikweni mambe na ku xavisiwa kusuka ematikweni mambe ka mabindzu ya mabindzu ya swa vurimi eAfrika-Dzonga.5.    Nawumbisi wo Hundzuluxa wa Mulawuri wa Nyutliliya wa Rixaka 5.1.    Khabinete yi pasise ku hangalasiwa ka Nawumbisi wo Hundzuluxa wa Mulawuri wa Nyutliliya wa Rixaka leswaku vaaki va nyika mavonelo ya vona. Nawumbisi lowu wu lava ku tirhana na mavangwa lama nga kona eka Nawu wa Mulawuri wa Nyutliliya wa Rixaka, wa 1999 (Nawu wa 47 wa 1999) wa nkarhi wa sweswi. Wu tiyisa ku milulamiselo ya nsindziso ya vakamberi na mixungeto ya vuhlayiseki bya vatirhi eka vatirhi va le moyeni. Nakambe wu lava ku fambelanisa swinawanawana swa Ejensi ya Eneji ya Athomiki ya Matiko ya Misava na ku tirhisiwa ka yona. Afrika-Dzonga i xirho xa Ejensi ya Eneji ya Athomiki ya Matiko ya Misava.6.    Nawumbisi wa Mpfapfarhuto wa Nhluvukiso wa Swipfuno swa Oyilimbisi swa le ka Xiyimo xo Basisa6.1.    Khabinete yi pasise ku andlariwa ka Nawumbisi wa Mpfapfarhuto wo Hundzuluxa wa Nhluvukiso wa Swipfuno swa Oyilimbisi swa le ka Xiyimo xo Basisa ePalamende. Nawumbisi lowu wu lulamisela rimba milawu na ro lawula ku tumbuluxa mbangu lowunene wa vuvekisi, ku kula na ku antswisa ku tumbuluxa mitirho eka makete wa swipfuno swa oyilimbisi swa le ka xiyimo xo basisa. Eka swin’wana, wu tlhela wu pfumelela ku basisa matirhiselo; ku nyika mpfumelelo wo nyika ku hundzisa mfanelo; ni ku hundzisela timfanelo; xiave hi vantima, vutekaxiave bya Mfumo, swilaveko swa ku cinca na swilaveko swa xitoko xa xiqhinga eka vakhomatimfanelo ta oyilimbisi ku xavisa phesente ya oyilimbisi eka Khamphani ya Oyilimbisi ya Mfumo.D.    Swiendleko leswa ha Taka1.    Siku ra Afrika1.1.    Afrika-Dzonga yi ta tikatsa eka tikokulu hinkwaro ku xixima Siku ra Afrika hi Ravumbirhi, 25 Mudyaxihi 2021. Siku leri ri nyika xivandlanene ku kondletela vun’we bya Afrika, ku antswisa ku hlangana ka xifundza na ku tiboha ka Afrika hi vuntshwa eka vuhelo byin’we.1.2.    Siku ra Afrika na N’hweti ya Afrika swi hi pfuna ku twisisana ku antswa tanihi vanhu va Afrika, havumbirhi bya kwala ka tikokulu ni hi ku angarhela. Loko hi ri karhi hi tsundzuka na ku xixima Siku ra Afrika, hi swi endla hi karhi hi twisisa leswaku COVID-19 yi ya emahlweni tanihi nxungeto eka tixaka hinkwato ta tikokulu. Hinkwerhu hi fanele ku khomana ku lwisana ni xitsongwatsongwana na ku tiyisisa leswaku ku va na vuhlayiseki bya vanhu hinkwavo eka tikokulu.2.    Samiti ya swa Rihanyu ya Misava Hinkwayo2.1    Hi siku ra 21 Mudyaxihi 2021, Phuresidente Ramaphosa u ta teka xiave emoyeni eka Samiti ya swa Rihanyu ya Misava Hinkwayo leyi nga ta rhurheriwa swin’we hi Khomixini ya le Yuropa na Italy tanihi Mutshamaxitulu wa G20.2.2    Samiti yi nyika xivandlanene eka G20 ni varhangeri lava rhambiweke, varhangeri va mihlangano ya matiko ya misava na ya swifundza, na vayimeri va tihuvo ta swa rihanyu emisaveni, ku avelana tidyondzo leti va ti dyondzeke eka ntungukulu wa COVID-19, na ku tumbuluxa na ku tiyisisa swinawanawana swa ‘Rome Declaration’.2.3    Ku languteriwa leswaku swinawanawana leswi swi ta lulamisa ntirhisano wa matikonyingi ku yisa emahlweni na goza ra nhlanganelo ku sivela mikitsikitsi ya  rihanyu ra misava hinkwayo ya nkarhi lowu taka, ku katsa na ku tinyiketela ka nhlanganelo ku aka misava leyi nga hanya kahle, yo hlayiseka, leyinene na ku va leyi yisekaka emahlweni.3.    Rendzo ro Tirha ra Hofisi ya Phuresidente ro ya eFrance3.1    Phuresidente Cyril Ramaphosa u ta teka Rendzo ro Tirha ro ya eParis, eFrance, kusukela 17 kufika t19 Mudyaxihi 2021, ku teka xiave eka Samiti hi mayelana na Ku Nyika Timali eka Tiikhonomi ta Afrika leyi nga ta rhambiwa hi Phuresidente Emmanuel Macron wa France hi siku ra 18 Mudyaxihi.3.2    Samiti leyi yi sukela eka ku vona leswaku ntungukulu wa COVID-19 wu hi yise eka nkitsikitsi wa rihanyu na ikhonomi lowu nga si tshamaka wu va kona emisaveni hinkwayo. Hambiswiritano, tiikhonomi ta Afrika, ngopfungopfu ta le dzongeni wa Sahara xa Afrika, ti khumbiwile ngopfu hi ku tsana ka ikhonomi loku nga si tshamaka ku va kona hi 2020, endzhaku ka malembe ya 25 ya nhluvukiso lowu yaka emahlweni naswona nhlakarhelo lowu kumbeteriwaka eka 2021 wa ha tsanile. Hi nkarhi wu ri wun’we, tikokulu ri ni tindhawu ta matimba ta nkoka leti tshembisaka ku kula.3.3    Samiti yi ta hlengeleta varhangeri va Afrika na varhangeri va vatirhisanikulobye, tanihi varhengeri va mihlangano ya swa timali ta matiko ya misava, hi xikongomelo xo kuma magoza ya nhlanganelo lama ma nga ta pfuna ku nyika matimba eka nhlakarhelo wo tiya na ku va wo katsa hinkwavo. Nhlakarhelo wu ta simekiwa eka sekitara yo ka ya nga ri ya mfumo leyi cincacincaka na ku kondleteriwa na ku ndlandlamukisiwa ka mabindzu. Kungu ra nhlakarhelo ri ta tlhela ri lava ku kondletela ku humelela na ku hatlisisa ku cinca ka swa rihlaza na swa dijitali hi ku fambisana ni Swikongomelokulu swa Nhluvukiso leswi Yisekaka Emahlweni na Ntwanano wa Paris eka ku Cinca ka Tlilayimete.  E.    Mahungu1.    Ku hoyozelaKhabinete yi yisa ku hoyozela eka:Xipanu xa Afrika-Dzonga xa mphikizano wa 4x100 wa timitara wo tsutsuma hi ku nyiketana ku va xi winile mendlele ya nsuku ya Vunghwazi  byo Tsutsuma hi ku Nyiketana bya Misava eSilesia, ePoland.Vahumelerisi va dokhumentarixidzi va Netflix ya Afrika-Dzonga, My Octopus Teacher, leyi nga wina Risiva ra Oscar eka Nkombiso wa Dokhumentari ya Kahle Swinene.Xipanu xa Bolo ya Milenge xa Tshakhuma Tsha Madzivhandila, ku va xi endlile matimu hi ku hlula Chippa United hi 1-0 eka mphikizano wo hetelela wa nkoka wa Khapi ya Nedbank eXitediyamu xa Free State, eBloemfontein hi Mugqivela, 8 Mudyaxihi 2021, eka nguva ya xona yo sungula eka Ligi Leyikulu ya DStv. Sweswi xipanu xi ta yimela tiko eka nguva leyi taka ya CAF Confederation Cup.2.    MichaveleloKhabinete yi yisa nchavelelo eka mindyangu na vanghana va:Ttn Abderrahmane Benkhalfa (72), mutivi wa swa timali tlhelo khale ka Holobye wa swa Timali wa Algeria. Hi nkarhi wo leha lowu Phuresidente Cyril Ramaphosa tanihi Mutshamaxitulu wa AU, u thorile Tatana Benkhalfa tanihi un’wana wa lava ntlhanu va Swiphophamberha swo Hlawuleka swa COVID-19 ya AU ku lavela tikokulu ra Afrika timali eka matiko ya misava ku ri ku ringeta ku lwisana ni ntungukulu wa COVID-19.Mnn Nadia Goetham (46), mukandziyisi loyi a nga tiendlela vito eka ntirho wa yena eka vutekamahungu byo tsala kutani a yisa emahlweni ku simeka ntirhovutomi lowu tswala mihandzu eka ndhawu ya vukandziyisi, laha a nga va na nhlohlotelo lowukulu. A ri nghwazi ya swa tibuku nai ku rungula switori, naswona a hisekela ku hluvukisa van’wana.Ttn Isaac Mogase (78), loyi a hlawuriwile tanihi Meyara wo sungula wa xidemokirasi wa Dorobakulu ra Joni kusukela hi 1995 kufika 2000. Nakambe a ri Mulwelantshunxekonkulu ni ku tinyiketela eka mihlangano ya miganga.Muchavisekinkulu Hosikati Shiyiwe Mantfombi Dlamini Zulu (65), Mukhomeri wa Hosi ya Rixaka ra Mazulu. U thoriwile ku va Mukhomeri wa Hosi ya Rixaka ra Mazulu endzhaku ka ku hundza emisaveni ka nuna wa yena, Hosinkulu Goodwill Zwelithini kaBhekuzulu (73) hi Nyenyankulu 2021. F.     Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1.    Swirho swa Khansele eka Khansela ya Vumaketi bya swa Vurimi ya Rixaka(i)    Ttn Gerhard Schutte;(ii)    Ttn Angelo Petersen;(iii)    Phurof Mzukisi Qobo;(iv)    Ttn André Jooste;(v)    Mnn Thandeka Ntshangase;(vi)    Ttn Sifiso Julius Mhlaba;(vii)    Mnn Nonie Mokose;(viii)    Mnn Shandini Naidoo;(ix)    Mnn Fezeka Mkile; and(x)    Dkd Sharon Thembi Xaba.2.    Mnn Susan Clare Middleton tanihi Xandla xa Mulawuri-Jenerali (DDG): Vufambisi bya swa Tinhlampfi eka Ndzawulo ya Swihlahla ni swa Tinhlampfi na Mbangu.3.    Mnn Thembisa Futshane tanihi DDG: Dyondzo na Vuleteri bya Miganga eka Ndzawulo ya Dyondzo ya le Henhla na Vuleteri.4.    Ttn Khumbula Ndaba tanihi DDG: Vukorhokeri bya Nseketelo wa Khamphanikulu eka Ndzawulo ya Nhluvukiso wa Vanhu.5.    Mnn Sebolelo Mercedes Zwane tanihi DDG: Nkunguhato ni Nseketelo wa Nhlangano eka Ndzawulo ya Sayense ni Vutumbuluxi.6.    Dkd Kgosientso David Ramokgopa tanihi Nhloko: Switirhisiwa swa Afrika-Dzonga eka DPWI.Swivutiso: Manana Phumla Williams – Muvulavuleri wa Khabinete Riqingho: 083 501 0139 "
"Xitatimente xa Nhlengeletano ya Khabinete ya Ravunharhu, 26 Mudyaxihi 2021",27 May 2021,https://www.gov.za/speeches/statement-cabinet-meeting-wednesday-26-may-2021-27-may-2021-0000,https://www.gov.za/ts/speeches/statement-cabinet-meeting-wednesday-26-may-2021-27-may-2021-0000,"A. Xiyimo xa Khabinete eka Timhakakulu1. Hangalaso wa swisawutisi wa Vuvabyi bya Khoronavhayirasi (COVID-19)1.1. Khabinete yi tsakisiwa hileswaku Xiphemu xa  mbirhi xa nongonoko wo hangalasa swisawutisi wa eAfrika-Dzonga wu sungurile kahle naswona magidigidi ya vanhu lava fikelelaka se va sawutisiwile.1.2. Tindhawu ta nsawutiso hinkwato etikweni hinkwaro ti lunghekile ku pfuna lava se va nga nyikiwa ndhawu ya nsawutiso. Khabinete yi tsundzuxa munhu un’wana na un’wana loyi a endzeleka tindhawu ta nsawutiso ku landzelela swinawanawana swo tiya swa rihanyu swo ambala xipfalaxikandza, ku sanithayiza na ku siya mpfhuka wo ringana exikarhi ka vanhu ku tisirhelela ni ku sirhelela van’wana. Tindhawu leti ti nga kumeka eka: https://sacoronavirus.co.za/2021/05/12/active-vaccination-sites/.1.3. Loko hi ri karhi hi tshinelela ku fikelela ku angarhela ka swa rihanyu emisaveni, Khabinete yi kume matimba hi ku tiva leswaku kutlula timiliyoni timbirhi ta vanhu se ti titsariserile eka Sisiteme ya Data ya Nsawutiso ya Xielekitironiki (EVDS) ya COVID-19 https://vaccine.enroll.health.gov.za.1.4. Ku tiyisisa leswaku a ku na loyi a siyiwaka endzhaku, ku na tipulatifomo to hlayanyana leti vanhu va nga titsariselaka eka tona. Khabinete yi kombela hinkwavo lava nga na malembe ya 60 na kutlula ku titsarisela eka EVDS. Swirho swa ndyangu na vanghana va lava va nga na malembe ya 60 hi vukhale na kutlula va hlohloteriwa ku khutaza na ku va pfuna ku titsarisela.1.5. Vanhu va nga tirhisa WhatsApp ku titsarisela hi ku rhumela rito ‘REGISTER’ eka 0600 123 456 kumbe hi SMS hi ku dayila *134*832*nomboro ya pasi#. Vukorhokeri lebyi i bya mahala eka tinetiweke ta tiqingho ta Afrika-Dzonga hinkwato. Vanhu va nga tlhela va titsarisela hi ku bela riqingho ra xilamulelamhangu ra mahala eka: 0800 029 999.Khabinete yi tlhela yi tsundzuxa vanhu va Afrika-Dzonga hinkwavo hi gandlati ra vunharhu leri languteriweke na ku tsundzuxa nakambe hi nkoka wo sivela ntluletano wa COVID-19 hi ku tiyisisa ku landzelela hi vurhonwana miphalalo leyi nga riki ya mirhi ya ku ambala xipfalaxikandza exikarhi ka vanhu, ku siya mpfhuka lowu ringaneke wa 1,5 wa timitara exikarhi ka vanhu, ni ku tshamela ku hlamba mavoko hi xisibi ni mati kumbe ku tirhisa sanithayizara leyi nga ni xihoko xa 70%. 2. Xihlohloteri xa Mitirho xa Hofisi ya Phuresidente2.1. Khabinete yi amukele xiviko xa ku humelela loku nga kona eku simekiweni ka Xihlohloteri xa Mitirho ya Phuresidente, lexi xi kongomeke eka ku tumbuluxa mitirho yintshwa, ku nyika nseketelo eka vutihanyisi na ku sirhelela mitirho leyi nga kona eka swiyenge leswi nga sirhelelekangiki.2.2. Xiviko xi komba leswaku ekuheleni ka Nyenyankulu 2021, nhlayo hinkwayo ya 532 180 wa vanhu va vuyeriwile kusuka eka xihlohloteri lexi naswona xi tumbuluxile kumbe ku hlayisa mitirho yo ringana 422 786 ni ku tundzela vutihanyisi byo ringana 109 394.2.3. Ka ha ri ni swivandlanene swa mitirho yin’wana swo ringana 161 972 le swa ha lulamisiwaka tani hi Xiphemu xa n’we xa xihlohloteri xa mitirho, leswi tisaka nhlayo hinkwayo ya swivandlanene leswi seketeriwaka eka 694 152.3. Samiti ya le Paris yo Nyika Timali eka Tiikhonomi ta Afrika3.1. Khabinete yi seketele xikombelo xa varhangeri eka Samiti eka ku Nyikiwa ka Timali ka Tiikhonomi ta Afrika, leyi a yi khomeriwile eParis, eFrance hi Ravumbirhi, 18 Mudyaxihi 2021, leswaku mifumo ya Afrika ma va ni timfanelo to hlawuleka to tshaha kwalomu ka US$100 ra tibiliyoni eka timali leti hlayisiweke ta Nkwama wa Timali ta Matiko ya Misava.3.2. Ku averiwa loku ku ta pfuneta mikoteko ya nhlakarhelo wa ikhonomi ka matimba na ku loku yisekaka emahlweni exikarhi ka tinxaka ta Afrika leti hlaseriweke swinene hi ntungukulu wa COVID-19 na nyika rifuwo leri nga hundzuluxiwaka hi ku olova ri va mali eka sisiteme ya timali ta matiko ya misava.3.3. Samiti leyi yi tiyisise mavonelo lama nga kona yo angarhela ya leswaku mfikelelo wa swisawutisi wu fanele wu ndlandlamuxiwa ku kota kufika eka matiko hinkwawo ngopfungopfu Afrika na matiko hinkwawo lama ha hluvukaka, loko hi languta ku tiboha ka misava hinkwayo leswaku swisawutisi swi fanele wu khomiwa tanihi nhundzu ya vanhu hinkwavo va misava.3.4. Naswona yi tekela enhlokweni ntirho wa nsawutiso wo angarhela eka COVID-19 tanihi nhundzu ya vanhu hinkwavo va misava. Yi tlhele yi tiboha ku tiyisisa na ku hatlisisa mfikelelo wo ringana eAfrika wa swisawutisi swo hlayiseka na ku xaveka, ku tshungula na ku kambela hi ku tirhisa Mfikelelo wa Xihatlisisi xa Switirho xa COVID-19 (lexi tivekaka tanihi ACT-A) xa Nhlangano wa Rihanyu wa Misava na xitirhisiwa xa xona xa Mfikelelo wa Misava Hinkwayo wa Swisawutisi wa COVID-19 (lowu tivekaka tanihi COVAX).3.5. Khabinete yi tlhele yi tiyisisa xikombelo xa Phuresidente Ramaphosa xa leswaku ku tshikiwa ka nkarhinyana ku seketela Swinawana swa TRIPS ya Nhlangano wa Mabindzu wa Misava ku seketeriwa hi vanhu hinkwavo. Mphalalo wo tano wu ta tiyisisa ku vuhumesi lebyi ndlandlamukisiweke bya swisawutisi na tithekinoloji  ta swa rihanyu tin’wana tanihi xiphemu xa angulo lowu faneleke eka xilamulelamhangu xa ntungukulu.4. Ku nyikiwa ka mapapila ya vun’wini eTafelkop4.1. Khabinete yi amukele ku nyiketiwa ka tihekitara ta 189 ta misava swin’we na mapapila ya vun’wini eka varimi va 30 va Vantima eTafelkop eka xifundzantsongo xa Groblersdal xa Limpopo.4.2. Leswi i mahetelelo ya phurosese ya mpfuxeto wa misava na xiphemu xa ntirho lowu yisiwaka emahlweni hi Komiti ya le Xikarhi ka Vaholobye (IMC) eka Mpfuxeto wa Misava ku hatlisisa mpfuxeto wa misava.4.3. Varimi a va ri karhi va humelela ku rima swirimiwa swo hambanahambana swa vurimi ku ringana malembe ya 25 eka misava leyi, ni ku xavisela switolo swa swakudya, swikimi swa mphamelo wa swakudya eswikolweni xikan’we na le ka timakete ta matsavu ta le Pitori na le Joni.5. Tivhoti ta Mipimanyeto5.1. Khabinete yi amukele ku sunguriwa ka tivhoti ta mipimanyeto, leti ti pfumelelaka tindzawulo ku nyika nhlamuselo leti koxometaka ya makungu ya tona na swirhangana swa lembe. Palamende, tanihi muyimeri wa vanhu, yi khoma njhekajekisano wa matimba eka tivhoti ta mipimanyeto na ku tiyisisa leswaku timali ta mfumo ti tirhisiwa ku vuyerisa vaaki.5.2. Tivhoti ta mipimanyeto ti aka ehenhla ka swirhangana swo hambanahambana leswi andlariweke hi Muchaviseki Phuresidente Cyril Ramaphosa hi nkarhi wa Mbulavulo wa Xiyimo xa Rixaka (SoNA) hi Nyenyenyana 2021. Nakambe ti leteriwa hi Kungu ra Nhluvukiso ra Rixaka: Xivono xa 2030 na Rimba ra Xiqhinga ra le Xikarhi ka Theme ra 2019-2024.5.3. Lembe leri mfumo wu languta eka ku kurisa ikhonomi ya hina, ku nyika matimba nkuriso wa ikhonomi ni ku tumbuluxa mitirho leyi lavekaka swinene. Hi ta langutisisa ngopfungopfu eka mune wa tindhawu ta nkoka leti nga kombisiwa hi nkarhi wa SoNA: (a) Ku hlula ntungukulu wa COVID-19; (b) Ku hatlisisa nhlakarhelo wa ikhonomi; (c) Ku simeka mipfuxeto ya ikhonomi ku tumbuluxa mitirho leyi yisekaka emahlweni na ku lawula ku kula loku katsaka hinkwavo, na (d) Ku lwa ni vukungundzwana na ku tiyisa Mfumo.6. Ku lwa ni vugevenga6.1. Khabinete yi tikatsa na Khomixini ya Ndzingano wa Rimbewu ku amukela xigwevo xa vutomi hi ka tsevu lexi nyikiweke Ttn Nowa Makula (32) xo dlaya murhandziwa wa yena, Mnn Nomzamo Mhlanti, na vana va ntlhanu. Leswi swi rhumela hungu ra matimba eka vaendli va vugevenga bya nsele wo tani, leswaku va ta langutana ni vukari lebyikulu bya nawu.6.2. Khabinete yi sole ku dlaya ka tihanyi loku ka ha ku endlakaka eKhayelitsha, eKapa-Vupeladyambu na le Zandspruit eGauteng laha swi koxeke vutomi bya vanhu va 21. Khabinete yi khense maphorisa lama hatliseke ku khoma vaehleketeriwa naswona yi kombele vaaki leswaku va tirha na maphorisa ku endlela leswaku switarata swa hina swi va leswi hlayisekeke eka vanhu hikwavo.6.3. Khabinete yi amukele ntirhisano exikarhi ka mihlangano ya vahlayisi va nawu va laha tikweni na va tinxakanxaka leswi swi fikeleriseke eka ku tekiwa ka swidzidziharisi eAfrika ni le Xikarhi-Vuxa. Mapfhumba, lama rhangeriweke hi Nhlangano wa Maphorisa ya Matiko ya Misava, a ya katsa matiko ya 41 kutani ya fikelerisa eka ku tekiwa ka swidzidziharisi swa nkoka wa kwalomu ka100 ra timiliyoni ta tiyuro. Tanihi xiphemu xa pfhumba leri nga humelela, maphorisa ya Afrika-Dzonga va teke swidzidziharisi leswi nga na nkoka wa kwalomu ka 32 wa timiliyoni ta tiyuro kusuka eka xikepe xo rhiya tinhlampfi kutani va khoman10 ra vanhu.7. Nhlayelo wa vanhu wa ndzingeto7.1. Nhlangano wa Tinhlayonhlayo wa Afrika-Dzonga (Stats SA) wu ta endla nhlayelo wa vanhu wa ndzingeto eka tindhawu leti hlawuriweke hi ku tilulamisela ku hlayiwa ka vanhu loku heleleke ku ringeta tisisiteme na maendlelo hinkwawo.7.2. Ku titsarisela eka nhlayelo wa vanhu wa ndzingeto swi pfurile ku sukela hi ti-17 Mudyaxihi ku ya fika hi ti-30 Khotavuxika 2021. Mindyangu na mihlangano leswi swi hlawulaka ku tata phepha ra swivutiso swa nhlayelo wa vanhu wa ndzingeto hi riqingho swi ta amukela riqingho kusuka eka muyimeri wa senthara ya tiqingho wa Stats SA.7.3. Khabinete yi hlohletela mindyangu na mihlangano ku titsarisela ku tiyisisa leswaku va hlayiwa. Vaakatiko va hlohleteriwa ku endzela getcounted.statssa.gov.za ku titsarisela eka inthanete. Siku ra ku hlayiwa ka vanhu loku hetisekeke ku ta tivisiwa hi ku famba ka nkarhi.8. Ku pfuna ka vumunhu eZimbabwe.8.1. Khabinete yi amukele mpfuneto wa vumunhu eka vanhu va le Zimbabwe. Leswi a ku ri ku hlamula xikombelo lexi nga endliwa hi Nyenyankulu 2019 hi mfumo wa Zimbabwe ku kombela mpfuneto wa vumunhu endzhaku ka Xidzedze xa Idai leri nga vanga mikhukhulo ya matimba leyi nga onha swimakiwakulu na ku dlaya vanhu.8.2. Afrika-Dzonga, hi ku tirhisa Nkwama wa Mpfuxelelo wa Afrika na Ntirhisano wa matiko ya Misava, yi tibohile ku nyikela R50 wa timiliyoni ya nseketelo wa vumunhu eZimbabwe. Hambiswiritano, ku tumbuluka ka ntungukulu wa COVID-19 emisaveni hinkwayo ku hlwerise ku simekiwa ka phurojeke leyi.Ndzhwalo wo sungula wa 450 000 wa masaka ya 12,5 kg ya mugayo ku ya phakeriwa mindyangu leyi a yi ri ni xidingo lexikulu xa mpfuneto wa swakudya wu fikisiwile hi Siku ra Afrika hi Ravumbirhi, 25 Mudyaxihi 2021.B. Swiboho swa Khabinete1. Nongonoko wa N’hweti ya Vantshwa1.1. Khabinete yi amukele Nongonoko wa N’hweti ya Vantshwa wa 2021 ehansi ka nkongomelo: Lembe ra Charlotte Mannya Maxeke: Ku kurisa ku thoriwa ka vantshwa eka rixaka leri katsaka hinkwavo na ku va leri cinceke. Siku ra Vantshwa ri ta tsundzukiwa hi 16 Khotavuxika 2021 eka Xifundzatsongo xa Harry Gwala eKwazulu-Natal. Xiendleko lexi xi ta katsa ku simekiwa ka Vukorhokeri bya Vantshwa bya Phuresidente na ku humesiwa ka Qhinga ra Nhluvukiso wa Vantshwa leri Pfanganisiweke (2021-2023), leri  ri nga ta nyika rimba ro kotisa ra ku kula na  nhluvukiso wa vantshwa eAfrika-Dzonga.1.2. Migingiriko yo leha n’hweti leyi kunguhatiweke hi Khotavuxika yo tsundzuka N’hweti ya Vantshwa yi ta va kona endzeni ka swilaveko swa milawu ya swa rihanyu swa COVID-19.2. Ku humelela eka mphalalo wa mfumo wa rixaka eN’walungu-Vupeladyambu2.1. Khabinete yi vikeriwile hi ku humelela loku nga fikeleriwa mayelana na miphalalo ya mfumo wa rixaka eka Mfumo wa Xifundzakulu xa N’walungu-Vupeladyambu ehansi ka Xiyenge xa 100(1) xa Vumbiwa ra Rhiphabuliki ra Afrika-Dzonga ra 1996. Khabinete a yi tsakisiwile hi ku humelela lokukulu ko tisa ntshamiseko eka tindzawulo ta xifundzakulu leti a ti ri ehansi ka mafambiselo.2.2 Xiviko xi ta andlaleriwa Komiti ya Nkarhinyana ya Huvo ya Rixaka ya Swifundzankulu  ku phurosesiwa ku yisa emahlweni. Komiti leyi yi ta burisana hi xiviko lexi eka ntshamo wa yona lowu nga kunguhateriwa ku va kona hi 24 Khotavuxika 2021.3. Mphalalo wa le ka Masipala wa Miganga wa Emfuleni.3.1. Khabinete yi pasise mphalalo hi mfumo wa rixaka ku ololoxa mitlhontlho ya swa mati na nkululo leyi nga langutana ni miganga leyi nga ehansi ka Masipala wa Miganga wa Emfuleni eka Xifundzatsongo xa Sedibeng eGauteng. Mphalalo lowu wu hi ku landza Xiyenge xa 63(2) xa Nawu wa Vukorhokeri bya swa Mati, wa 1997 (Nawu wa 108 wa 1997).3.2. Xiyimo xa le hansi xa mafumelo na xa malawulelo ya timali eka Masipala wa Miganga wa Emfuleni xi vangile ku lunghisiwa  ka xiyimo xa le hansi xa swimakiwakulu swa mati na swa nkululo. Leswi swi vangile leswaku ku va ni ku khuluka ka nkululo loku yaka emahlweni eka miganga ya le kusuhi ni le ka Nambu wa Vaal leswi tisaka nxungeto lowukulu wa rihanyu eka mindyangu yo tlula 120 000 leyi tshamaka endhawini liya.3.3. Ndzawulo ya Mati na Nkululo yi lerisiwile ku angamela mphalalo lowu na ku yisa xiviko eka Khabinete lembe na lembe. Khabinete yi tlhele yi pasisa ku simekiwa ka IMC leyi nga ta tekela enhlokweni mitlhontlho yo angarhela ya mati leyi langutaneke ni timasipala to hlayanyana.C. Migingiriko leyi nga ta landzela1. Rendzo hi Mfumo wa France1.1. Phuresidente Ramaphosa u ta rhurhela Muchaviseki Phuresidente Emmanuel Macron wa Rhiphabuliki ra France hikwalaho ka Rendzo ra Mfumo hi Ravuntlhanu, 28 Mudyaxihi 2021 eUnion Buildings ePitori.1.2. Rendzo lero sungula ra Phuresidente Macron eAfrika-Dzonga hi ku rhambiwa hi Phuresidente Ramaphosa ri kongomile eka ku tiyisa xinakulobye xa xiqhinga exikarhi ka matiko lamambirhi, lexi tiyisiwaka hi mitwanano yo hlayanyana exikarhi ka matiko lamambirhi eka tindhawu to hambanahambana ta ntirhisano.1.3. Rendzo leri ri ta languta swiphiqo leswi swi fambelana na angulo wa misava hinkwayo eka COVID-19 na ikhonomi, rihanyu, ndzavisiso na miangulo ya vumaki eka ntungukulu lowu nga kona sweswi na ku yisa emahlweni.1.4. Varhangeri lava va ta tlhela va burisana hi ndlandlamuxo wo vuyerisa matlhelo hamambirhi eka swivandlanene swa mabindzu na vuvekisi. Afrika-Dzonga i mubindzurisanikulu na France eAfrika loko France yi ri ya vumbirhi eka Afrika-Dzonga hi ku bindzurisa na Afrika exikarhi ka buloko ya mabindzu wa Yuniyoni ya Yuropa.2. Rendzo ra Holobyenkulu wa Sudan2.1. Holobyenkulu wa Rhiphabuliki ra Sudani, Dkd Abdalla Hamdok, hi ku rhambiwa hi Phuresidente Ramaphosa, u ta teka Rendzo ro Tirha ku ta eAfrika-Dzonga hi Ravumune, 17 Khotavuxika 2021.2.2. Hi nkarhi wa rendzo leri, varhangeri lavambirhi va languteriwa ku burisana hi maendlelo lama nga antswisaka vuxaka bya matiko lamambirhi ni ku avelana mavonelo eka timhaka leti langutaneke na tikokulu.3. Xipanu xo Hlaya xa le Moyeni xa Phuresidente3.1. Khabinete yi rhambe vanhu va Afrika-Dzonga ku tikatsa eka xiphemu xa vutsevu xa Xipanu xo Hlaya xa le Moyeni xa Phuresidente hi Ravumune, 27 Mudyaxihi 2021 kusukela hi 16:30 kufikela hi 18:30. Migingiriko leyi yi ta endliwa eka Zoom kutani lava swi tsakelaka va nga va xiphemu xa ku tikatsa eka xiyenge hi ku titsarisela eka www.nrc.org.za. Xiyenge xi ta burisana hi buku ya Frantz Fanon yo herisa vukoloni, The Wretched of the Earth.3.2. Khabinete yi hlohletele vanhu va Afrika-Dzonga ku seketela ntolovelo wo hlaya tanihi xikili xa masungulo laha ku dyondza kun’wana hinkwako ku akiwaka kusukela kona kutani ku tumbuluxa xivandlanene xo fikelela swivandlanene swa mitirhovutomi.D. Mahungu1. Ku hoyozelaKhabinete yi hundzisela ku hoyozela eka:Phurofesa Pitika Ntuli, muvatli wa Afrika-Dzonga, mutlhokovetseri tlhelo mutsari loyi a tlhomiweke risiva ra “You-2”, rin’wana ra masagwadi ya Xihlawuriwa xa Vanhu ya  Masagwadi ya Vutshila byo Voniwa bya Misava Hinkwayo ya lembe na lembe ya, eFrance. Galari ya Melrose Gallery eJoni, yi rhurhele nkombiso wa le ka inthanete wa Phurofesa Ntuli vuvatli bya marhambu, Azibuyele Emasisweni (Tlhelela Ensinghweni).Wa Tintswalo Bishop Naledzani Sikhwari, endzhaku ko hlawuriwa tanihi Bishopo wa xisati wo sungula wa Kereke ya Northern Diocese Evangelical Lutheran eDzongeni wa Afrika endzhaku ka tsevu wa malembexikhume ya Vabishopo va xinuna. Ku thoriwa ka Bishopo Sikhwari ku rhangela kereke leyi nga ni malembe ya 503 hi vukhale i mfungho wo ringanisiwa ka rimbewu ni ku cinca exikarhi ka vaaki.Mnn Nolitha Fakude, endzhaku ko hlawuriwa tanihi wansati wo sungula ku va Phuresidente wa Huvo ya Swicelwa swa Afrika-Dzonga eka malembe ya 131. Khabinete yi navelela Mnn Fakude, loyi nakambe a nga Mutshamaxitulu wa Anglo American South Africa, hinkwaswo leswinene laha  nkongomo wa yena ku nga ku tiyisisa leswaku vucelamigodi byi hoxa xandla lexinene eka ku antswisa ku kula ka ikhonomi etikweni ra ka hina.2. NchaveleloKhabinete yi yisa nchavelelo eka mindyangu na vanghana va:Ttn Emmanuel Mojalefa ‘Mjokes’ Matsane, loyi a nga hundza emisaveni hikwalaho ka nghozi ya movha hi Sonto, 23 Mudyaxihi 2021, endzhaku ka ntlangu eSoweto. Tanihi xirho xa ntlawa wa Kwaito wa ndhuma, Trompies, a ri xiphemu xa nhlanganelo lowu wu tumbuluxeke muxaka wa vunanga byo fana byi ri byoxe wa Afrika-Dzonga.Phurofesa Stanislaus (Stan) Skumbuzo Mzilankatha Sangweni (87), loyi a hundzeke emisaveni hi Ravumbirhi, 18 Mudyaxihi 2021. A nyiketele vutomi bya yena ku lwela ntshunxeko naswona u hete 30 wa malembe a ri evuchavelahwahwa a ri karhi a tshama eka matiko yo hambanahambana U tlhele a tirha tanihi Mulawuri wo Khomela eka Khomixini ya Ikhonomi ya Vun’we bya Tinxaka ya Afrika naswona eku vuyeni ka yena eAfrika-Dzonga, u thoriwile tanihi Mutshamaxitulu wa Khomixini ya Vukorhokeri bya Mfumo.mfumo ni vanhu va le Democratic Republic of the Congo endzhaku ka ku buluka ka Mount Nyiragongo hi Mugqivela, 22 Mudyaxihi 2021. Ku tshembiwa leswaku kwalomu ka vanhu va 15 va dlayiwile naswona magidigidi va rhurhisiwile endzhaku ko buluka ka vholikheno.Muyimelatiko Ismael Coovadia, khale ka muyimeri wa tiko eIsirayele, loyi a hundzeke emisaveni hi Musumbhunuku, 24 Mudyaxihi 2021. U vile hoxe xandla swinene eka nyimpi yo lwela ntshunxeko eAfrika-Dzonga. E. Ku thoriwaKu thoriwa hinkwako ku ta fanela ku landzelela vutiyisisi bya mithwaso na mbhasiso lowu faneleke.1. Mnn Elizabeth Rhulani Ngwenya tanihi Xandla xa Mulawuri-Jenerali (DDG): Vufambisi bya swa Mabindzu eka Ndzawulo ya swa Vupfhumba.2. Mnn Irene Nomalungelo Mpolweni tanihi DG eka Ndzawulo ya Khale ka Masocha."
"Xitatimente hi mayelana na Nhlengeletano ya Khabinete ya Ravunharhu, 9 Khotavuxika 2021",10 Jun 2021,https://www.gov.za/speeches/statement-cabinet-meeting-9-june-2021-10-jun-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-9-khotavuxika-2021-10,"A.    Xiyimo xa Khabinete eka Timhakakulu 1.    Ku hangalasiwa ka swisawutisi swa Vuvabyi bya Khoronavhayirasi (COVID-19)1.1.    Khabinete yi amukele ndzima leyi khatsiweke misawutiso ya COVID-19 leyi hi Ravumbirhi, 8 Khotavuxika 2021 yi nga fika eka 1, 524, 589 naswona misawutiso ya Mpimamurhi wo Sungula ya Pfizer yi hundzise nhlayo ya miliyoni yin’we hi ku fika eka 1, 045, 245, leswi ku nga ku humelela lo ko hlamarisa. Hi ku engetela, kutlula vanhu va timiliyoni tinharhu va tsarisile eka Sisiteme ya Data ya Nsawutiso ya Xielekitironiki, leswi faneleke ku tlangeriwa eka ku tiyimisela ka hina ku lwisana na ku hangalaka ka xitsongwatsongwana lexi. 1.2.    Ku tirhisana na sekitara leyi nga riki xa mfumo eka nsawutiso na le ka nongonoko wa COVID-19 hi ku angarhela swi tiyisa matshalatshala ya rixaka ra ka hina yo tiyisisa leswaku swisawutisi swo ponisa vutomi na hungu ra magoza ya vuhlayiseki ehenhla ka ntungukulu wa COVID-19 ri fikelela vanhu vo tala. 1.3.    Khabinete yi tlhela yi amukela ku tiyisisiwa ka xisawutisi xa COVID-19 wa Sinovac hi Nhlangano wa Rihanyu wa Misava ku va wu tirhisiwa eka xiyimo xa xilamulelamhangu, leswi swi kotisaka Vulawuri byo Lawula Swikumiwa swa Rihanyu bya Afrika-Dzonga ku tekela enhlokweni hi ku hatlisisa xikombelo xo huma eka Sinovac.1.4.    Khabinete yi tsundzuxa Maafrika-Dzonga hinkwawo ku tshama va vambe ngoma na ku landzelela swipimelo ehansi ka ku Levhele ya Vulemukisi ya Mbirhi ka ku pfariwa ka tiko hinkwaro. Gandlati ra vunharhu ri le ndleleni naswona hi na matimba yo hunguta ku ya ehenhla ka tinhlayohlayo. A hi tekeni vutihlamuleri bya ku ambala swipfalaxikandza loko hi ri exikarhi ka vanhu, ku landzelela ku siya mpfhuka exikarhi ka vanhu lowu nga riki ehansi ka timitara ta 1.5, ku hlamba mavoko mikarhi hinkwayo hi xisibi na mati kumbe sanithayizara ya swandla leyi nga na xihoko xa 70%, na ku papalata tindhawu ta mani na mani na tinhlengeletano ta mitshungu.2.    Mbalango wa Vatirhi Hinkwavo wa Kotara na Kotara (QLFS)2.1.    Khabinete yi lemuke mivuyelo ya QLFS ya kotara yo sungula ya 2021 leyi kombaka leswaku nhlayo ya vanhu lava tirhaka a yi kombanga ku cinca ko nyawula eka 15,0 wa timiliyoni, na ku ya ehansi kutsongo ka 28 000 eka kotara yo sungula ya 2021. Nhlayo ya vanhu lava nga tirhiki na yona a yi kombanga ku cinca ko nyawula eka 7,2 wa timiliyoni loko yi pimanisiwa na kotara ya vumune ya 2020 (yi tlakuke hi 8 000). Nhlayo ya vanhu lava nga hela matimba yo lava ntirho yi tlakuke hi 201 000 (6,9%) exikarhi ka tikotara letimbirhi, na ku tlakuka ka 164 000 eka vanhu lava nga hoxiki xandla eka ikhonomi.2.2.    Ku cinca lokutsongo ku endle leswaku mpimo wa ku pfumaleka ka mitirho wa ximfumo wu tlakuka hi 0,1 ya poyinti ya nhlayo hi tiphesente kusuka eka 32,5% eka kotara ya vumune ya 2020 kufika eka 32,6% eka kotara yo sungula ya 2021 – ku tlakuka ka le henhla ngopfu kusukela loko ku sungule QLFS hi 2008. Mpimo wa ku pfumaleka ka mitirho hi ku ya hi nhlamuselo yo ndlandlamuxiwa ya ku pfumaleka ka mitirho yi tlakuke hi 0,6 ya poyinti ya nhlayo hi tiphesente ku ya eka 43,2% eka Kotara ya 1 ya 2021 loko ku pimanyisiwa na Kotara ya 4 ya 2020.2.3.    Mpimo wa ku pfumaleka ka mitirho wa ximfumo exikarhi ka vantshwa (15-34 wa malembe) a ku ri 46,3% eka Kotara ya 1 ya 2021. Mpimo lowu a wu ri 9,3% exikarhi mathwasana ya le yunivhesiti. Mitirho ya le ka sekitara ya mfumo yi tlakuke hi 79 000 loko tisekitara letin’wana ti ve na ku ya ehansi ka mitirho eka kotara ya 1 ya 2021. Mitirho eka sekitara leyi nga riki ya ximfumo yi ye ehansi hi 19 000 (0,8%); Emitini ya vanhu hi 70 000 (5,8%), kasi mitirho eka Vurimi yi ye ehansi hi 18 000 (2,2%).2.4.    Tiindasitiri tin’wana ti tumbuluxe mitirho loko tin’wana ti lahlekeriwe hi mitirho exikarhi ka Kotara ya 4 ya 2020 na Kotara ya 1 ya 2021, leswi nga endla leswaku ku va na ku ya ehansi ka xiviri ka 28 000 eka mitirho hinkwayo. Mitirho yi tlakuke ngopfungopfu eka Timali (yi tlakuke hi 215 000) naswona tiindasitiri tin’wana leti nga vuyeriwa hi mitirho ti katsa ta Vukorhokeri  bya Miganga na bya Vanhu (16 000), Vukorhokeri bya swa gezi, mati na nkululu (16 000), Vucelamigodi (12 000) na Vumaki (7 000). Ku lahlekeriwa hi mitirho swi vonakile eka Vuaki (87 000), Mabindzu (84 000), Miti ya vanhu (70 000), Vutleketli (40 000) na Vurimi (18 000).3.    Mivuyelo ya Swikumiwa Hinkwaswo swa Tiko (GDP)3.1.    Ikhonomi ya Afrika-Dzonga yi kule hi 1,1% eka kotara yo sungula ya 2021 (Sunguti-Nyenyankulu), leswi vulaka mpimo wa ku kula ka lembe hinkwaro wa 4,6%. Leswi swi landzela ku tlakuka ka 1,4% loku pfuxetiweke (ka lembe hinkwaro: 5,8%) ka GDP ya xiviri eka kotara ya vumune ya 2020.3.2.    Tiindasitiri ta swa timali, swa vucelamigodi na mabindzu a ku ri swona leswi rhangeke emahlweni hi mivuyelo loko swi ta eka tlhelo ra swikumiwa (mphakelo) ra ikhonomi, loko matirhiselo ya le mitini na ku cinca ka tirhekhodo ya pfune ku tlakusa ku kula eka tlhelo ra matirhiselo (ku laviwa).3.3.    Hambileswi swi nga kotara ya vunharhu hi ku landzelelana ya ku kula ka kahle, ikhonomi ya Afrika-Dzonga yi ye ehansi hi 2,7% loko yi pimanyisiwa na leswi a yi ri xiswona eka kotara yo sungula ya 2020.4.    Ku sirheleriwa ka eneji 4.1.    Khabinete yi amukele ku hetiwa ntamu ka Maafrika-Dzonga hi ku timeka ka gezi loku yaka emahlweni hikwalaho ka ku hluleka loku nga kona eka tinetiweke ta swa gezi ta swimakiwakulu ta Eskom. Khabinete ya ha tiboha ku tirhisa Kungu ra Swipfuno leri Pfanganisiweke ra 2030, leri simekiweke eka ku hlanganisiwa ka eneji leyi hambanisiweke leswi swi nga ta hunguta ku tshembela eka xihlovokulu xa eneji xin’we.4.2.    DMRE yi pfule na Fasitere ra Tibidi ra 5 ra Nongonoko wa Vahumesi Lava Tiyimelaka va Eneji leyi Pfuxetekaka ku kuma 2 600 ya timegawati ta gezi ro endliwa hi moya na dyambu ku seketela giridi ya rixaka. Mipfuxeto lawula gezi yi tlhele yi pfuna timasipala leti nga na vuswikoti ku tixavela gezi ra tona eka vaendli  va gezi rin’wana van’wana. Leswi swi ta hunguta ku tikeriwa eka giridi ya gezi ya Eskom.5.    Mikombiso ya ku vilela5.1.    Khabinete yi sole na mikombiso ya ku vilela loku fambisanaka na madzolonga loku ka ha ku humelelaka eSoweto leyi yi nga vanga ku pfariwa ka muganga naswona yi kombela vanhu lava kombisa ku vilela ku swi endla hi ku rhula na kutikhoma. 5.2.    Hambileswi mfanelo yo kombisa ku vilela hi ndlela yo rhula ku nga xiphemu xa nkoka xa rixaka ra xidemokirasi, swi fanele ku endliwa hi ku landzelela nawu na ku nga onhi timfanelo ta van’wana.5.3.    Mfumo wa tiboha ku tirhisana na vaakandhawu etikweni hinkwaro ku antswisa swiyimo swa vona swa ku hanya. 6.    Ku sivela vugevenga6.1.    Khabinete yi hoyozela ntirho wa xipano xa marhavinyingi lexi xi nga kuma 800kg ta khokheyini yo ka yi nga katsiwanga na nchumu leyi nga na nxavo wa le xitarateni wa timiliyoni ta R400. 6.2.    Khabinete yi kombise ku vilerisiwa hi ku tlakuka ka milandzu leyi mangariweke ya ku vekiwa ka swilo leswi tlhavetelaka mathayere ya mimovha eka magondzo lamakulu na mapatu ma tindhawu leti nga taleriwangiki hi mimovha laha tikweni, leswi nga vanga ku phangeriwa na ku dlawa ka van’wamimovha. Yi kombela tiejensi ta vasindzisi va nawu ku tiyisa matshalatshala ya vona yo khoma vahlanganyeti va vugevenga lebya tihanyi.6.3.    Khabinete yi kombele vaakandhawu ku mangala vugevenga, ku katsa na migingiriko leyi fambelanaka na swidzidziharisi emaphoriseni naswona kungari ku teka nawu va wu veka emavokweni ya vona kumbe ku hlawula ku xupuriwa ka swigevenga hi ntshungu wa vanhu.  7.    Komiti ya Varhangeri va Matiko va Afrika na Mfumo hi mayelana na ku Cinca ka Tlilayimete (CAHOSCC)7.1.    Phuresidente Ramaphosa, eka xiyimo xa yena tanihi Muhlanganisi wa CAHOSCC, u teke xiave eka nhlengeletano ya le moyeni hi Ravumbirhi, 8 Khotavuxika 2021. Nhlengeletano leyi yi amukele Xiviko xa Vahlanganisi va CAHOSCC hi mayelana na nkoka wa Afrika eku lulamiseleni Khomferense ya vu26 ya Mavandla eka Ntwanano wa Rimba ra Nhlangano wa Tinxaka hi mayelana na ku Cinca ka Tlilayimete (UNFCCC COP26), leswi humelelaka hi mayelana na ntirho wa minongonoko ya ku Cinca ka Tlilayimete eAfrika, ku katsa na Nongonoko wo Swihlohloteri swa Mbangu wa. 7.2.    Samiti leyi yi tiyisisa leswaku vaakandhawu va matiko ya tinxaka va fanele ku tlakusa matshalatshala ya vona, ku tlakusa levhele yo tilavela swa kahle, na ku seketela matiko lama ha hluvukaka hi tindlela to simeka swiendlo swaa tlilayimete loko ku tekeriwa enhlokweni vutihlamuleri bya hina byo hambanahambana. Matiko ya Afrika hinkwawo ma lava nseketelo wo suka eka vatirhisani va matiko ya misava naswona xivandla xa hina xa nhluvukiso xi fanele ku xiximiwa ku kota ku fikelela swikongomelokulu swa tlilayimete na ku tilavela swa kahle, loko hi ri karhi hi hoxa xandla eka matshalatshala ya misava hinkwayo7.3.    Nhlengeletano leyi yi tiyisise xidingo xa ku tekeriwa enhlokweni ka swiyimo swa hina swa tinxaka swo hambanahambana na vuswikoti tanihileswi swi nga taka swi nga koteki ku langutela Afrika ku fikelela mikarhi yo fana na ya matiko lama hluvukeke ku cinca tiikhonomi ta hina na ku tshika ku vekisa eka swipfurhisi swa masalewa ya swimila na swiharhi. Leswi i swa nkoka, ngopfungopfu loko ku tekeriwa enhlokweni tilevhele ta le henhla swa ku pfumaleka ka ku ringana, ku pfumaleka ka mitirho na swidingo swa nhluvukiso eka Tikokulu ra ka hina hinkwaro, ngopfungopfu exikarhi ka vavasati na vantshwa. Ku engetela kwalaho, hi dinga ku swi kombisa swi va erivaleni leswaku ku tirhisiwa na ku tilavela swa kahle swi tirha hi ku ringana eka hunguto, mfambelaniso na nseketelo. 8. Xiboho xa Khansele ya Timfanelo ta Ximunhu ya Nhlangano wa Tinxaka (UN) hi mayelana na Tindhawu ta le Palestina8.1. Khabinete yi amukele ku amukeriwa ka Xiboho xa Khansele ya Timfanelo ta Ximunhu ya UN hi mayelana na ku tiyisisa ku xiximiwa ka nawu wa timfanelo ta ximunhu wa matiko ya misava na nawu wa ku hlayiseka ka vanhu eka tindhawu ta le Palestina, ku katsa na Yerusalema-Vuxa na le Isirayele. 8.2. Xiboho xi ya emahlweni xi koxa ku tumbuluxiwa hi xihatla ka khomixini ya vulavisisi ya matiko ya misava leyi tiyimelaka ku lavisisa ku onhiwa loku hehliwaka hinkwako ka timfanelo ta ximunhu. Khabinete yi tshikelele nkoka wa xitshunxo xa kahle na ku va lexi nga ta va kona nkarhi wo leha xa ntlimbo wa Isirayele-Palestina lexi simekiweke eka vukona bya matiko lamambirhi. B.    Swiboho swa Khabinete1.    Ku Engeteleriwa ka nkarhi wa Xiyimo xa Mhangu xa Rixaka 1.1.    Khabinete yi pfumelele ku engeteleriwa ka nkarhi wa Xiyimo xa Mhangu xa Rixaka xa COVID-19 kufikela 15 Mawuwani 2021. Ku engeteleriwa loku ku landza Xiyenge xa 27(5)(c) Nawu wa Malawulelo ya Timhangu, 2002 (Nawu wa 57 wa 2002). 1.2.    Ku engeteleriwa loku ku endla leswaku tiko ri kota ku ya emahlweni na miphalalo leyi nga riki ya mirhi ku lwisana na COVID-19.  2.    Swiviko swa ndzima leyi khatsiweke hi mayelana na nsimeko wa Rimba ra Xiqhinga ra Theme ya le Xikarhi (MTSF)2.1.    Khabinete yi pfumelele swiviko swa matirhelo hi mayelana na ku tirhisa MTSF ya 2019-2024 leyi nga hlengeletiwa hi Ndzawulo ya Nkunguhato, Vulanguteri na Nkambelo.   2.2.    Ntungukulu wa COVID-19 wu khumbile matirhiselo ya MTSF, mipakaniso yo hlayanyana leyi nga eka swiyenge swa swirhangana ya ha ya emahlweni eka nkarhi lowu nga eku kambisisiweni, loko ku ri na ku hlwerisiwa loku vonakaka eka yin’wana ya mipakaniso hikwalaho ka ku veketeriwa hi vuntshwa ka swirhangana eka mpimanyeto. 2.3.    Swiviko swa matirhelo swi ta humeseriwa eka vaaki naswona Vaholobye va mitlawa va ta khoma tinhlengeletano to tivisa swihangalasamahungu to hambana ku tlhantlha swiviko hi mayelana na havumbirhi bya ku humelela na miphalalo leyi nga eku endliweni ku antswisa matirhelo.3.    Tsalwa ra Rimba hi mayelana na Mitsakelo ya Rixaka ya Afrika-Dzonga 3.1.    Khabinete yi pfumelele Tsalwa ra Rimba hi mayelana na Mitsakelo ya Rixaka ya Afrika-Dzonga eka ku tirhana ka yona na timhaka ta laha tikweni na ta matiko ya misava. Tsalwa lera Rimba ri kuma masungulo ya rona eka Vumbiwa ra Riphabuliki ra Afrika-Dzonga ra 1996 na NDP.3.2.    Tsalwa leri, exikarhi ka swin’wana, ri andlala xiyimo xa tiko tanihi rixaka leri tifumaka na nawu wa vumbiwa; vuhlayiseki na ku hanya kahle ka vaakatiko va rona; ku humelela ka rona eka swa ikhonomi na maendlelo ya tiko eka ku aka Afrika yo antswa na misava yo antswa.3.3.    Tsalwa ri ta fika eka vanhu hi ku tirhisa webusayiti ya mfumo na ya Ndzawulo ya Vuxaka bya Matiko ya Misava na Ntirhisano C.    Swiendleko leswa ha Taka1.    Samiti ya Varhangeri va G7  1.1.    Khabinete ya tshemba leswaku vutekaxiave bya Afrika-Dzonga eka Samiti ya Varhangeri va G7 eUnited Kingdom kusukela 11 kufikela 13 Khotavuxika 2021, leyi rhangeriwaka hi Muchaviseki Phuresidente Cyril Ramaphosa, i xivandlanene wo rhangisa emalweni timhaka leti faneleke ku endliwa hi xihatla ta tiko ra hina na tikokulu.1.2.    Tinhlengeletano to tanihi Samiti ya Varhangeri va G7 i swivandlanene swa nkoka swo va Afrika-Dzonga yi kondletela vonelo ra rona ra misava ya kahle na ku rhula. Afrika-Dzonga yi ta kombisa ku onhakeriwa ka vanhu na ikhonomi loku tisiweke hi ntungukulu, naswona yi ta andlala ndlela leyi hi nga eku humeni hayona eka ku onhakeriwa loku hikwalaho ka tipholisi ta hina ta nkwama ta vukheta na ta vanhu. 1.3.    Afrika-Dzonga yi ta tlhela yi tirhisa Samiti ya Varhangeri va G7 ku ya emahlweni no pompela ku rhuliwa ka nkarhinyana ka Ntwanano hi mayelana na Timhaka leti Fambelanaka na Mabindzu ya Timfanelo ta Nhundzu ya Vutumbuluxi eka Nhlangano wa Mabindzu wa Misava ku tiyisisa ku fikeleriwa ko ringana ka mitlhavelo ya COVID-19. Leswi swi ta endla leswaku matiko ya tiendlela swisawutisi ya wona na ku pfula ndlela ya nhluvukiso wa indasitiri ya vumaki bya mirhi laha tikweni na le ka tikokulu, D.    Mahungu 1.    VuhoyozeriKhabinete yi hundzisela ku hoyozela ka yona eka: •    Tatana Pitso Mosimane (Mudzaberi Pitso), ku va a hahisile mujeko wa Afrika-Dzonga hi ku rhangela xipano xa bolo ya milenge lexikulu eka tikokulu, Al Ahly, ku hlula eka African Super Cup. Khale ka mufambisi wa Mamelodi Sundowns u kume xidlodlo xa vumune na Al Ahly kusukela loko a tikatsile xipano lexi nga eCairo, Egipta tin’hweti ta tsevu leti nga hundza.2.    MichaveleloKhabinete yi hundzisela michavelelo eka mindyangu na vanghana va: •    Ttn MacDonald Ndodana Mathunjwa, mutlangi loyi a tivekaka ngopfu hi ku tlanga eka Home Affairs, Generations, Soul City, Intsika na Bones of Bones. •    Tttn Mabi Gabriel Thobejane, loyi a ri un’wana wa vayimbeleri lava rhandziwaka va jeze. •    Ttn Ben Kruger, mutlangi wa khale, mutsari tlhelo muhumelerisi loyi a tivekaka ngopfu hi ku tlanga xiave xa yena eka Binnelanders. •    Mnn Shaleen Surtie-Richards, mutlangi wa vuswikoti loyi a tivekaka kahle hi ku tlanga xiave xa yena eka filimi ya 1988, Fiela se Kind, na swiaveo eka Egoli: Place of Gold na 7de Laan.•    Mnn Ivy Cikizwa Gcina, loyi a nga tirha eka mihlangano yo tala hi nkarhi wa yena wo lwisana na mfumo wa xihlawuhlawu, ku katsa ku tirha eka Nhlangano wa Vaaki va Vantima wa le Port Elizabeth na ku va khale ka xirho xa Palamende ya xidemokirasi yo sungula (1994 – 1999).E.    Ku thoriwa Ku thoriwa hinkwako ku fanele ku landzelela ku tiyisisiwa ka mithwaso na mbhasiso lowu faneleke.Ttn Nhlanhla Michael Mabaso tanihi Xandla xa Mulawurinkulu: Vukorhokeri bya Vuxokoxoko eka Ndzawulo ya Timhaka ta Xikaya. 1.    Ku thoriwa ka swirho swa Bodo yo Lawula leyi Tiyimelaka ya Tioditara ku ringana malembe ya ntlhanu:a.    Ttn Fulvio Tonelli;b.    Mnn Ruth Benjamin-Swales;c.    Mnn Thabiso Kutumela;d.    Mnn Nalini Maharaj;e.    Ttn Prostas Phili;f.    Mnn Zine Mshengu;g.    Ttn Eugene Zungu;h.    Mnn Chuma Mjali;i.    Ttn Richard Hawkins;naj.    Mnn Naidene Ford-Hoon.2.    Phresidente u thorile Tttn Hlengani Mathebula tanihi Mutshamaxitulu wa Bodo Swivutiso: Mnn Phumla Williams – Muvulavuleri wa Khabinete Selifoni: 083 501 0139 "
"Xitatimente hi mayelana na Nhlengeletano ya Khabinete ya Ravunharhu, 30 Khotavuxika 2021",1 Jul 2021,https://www.gov.za/speeches/statement-cabinet-meeting-30-june-2021-1-jul-2021-0000,https://www.gov.za/ts/speeches/statement-cabinet-meeting-30-june-2021-1-jul-2021-0000,"A.    Xiyimo xa Khabinete eka Timhakakulu1.    Levhele ya Vulemukisi leyi Fambelanisiweke ya Mune ya mpfalelo wa rixaka1.1.    Khabinete hi tiyisise ku cinceriwa eka Levhele ya Vulemukisi leyi Fambelanisiweke ya Mune tanihilaha yi tivisiweke hakona hi Muchaviseki Phuresidente Cyril Ramaphosa hi Sonto, 27 Khotavuxika 2021 tanihi goza leri faneleke eka nyimpi ehenhla ka gandlati ra vunharhu ra ntungukulu wa COVID-19 eAfrika-Dzonga.1.2.    Ku tiyisiwa ka swipimelo swi ta tiyisa vuswikoti bya hina eka ku hunguta ntlakuko eka mitluletavuvabyi hikwalaho ka sweswo ku hungutiwa ndzhwalo ehenhla ka sisiteme ya nhlayiso wa swa rihanyo leyi se yi taleriweke kutlula mpimo.1.3.    Swipimelo swo engetela swi ta kambisisiwa endzhaku ka 14 wa masiku naswona swi tekerile enhlokweni ku hunguta nkhumbo eka nghingiriko wa ikhonomi tanihi xiphemu xa ku ringanerisa loku yaka emahlweni ka xidingo xa ku ponisa havumbirhi bya vutomi na vutihanyisi.  1.4.    Khabinete yi tshikelele hi vuntshwa leswaku muxaka wa Delta wu tluleteka hi ku olova kutlula mixaka ya nkarhi lowu nga hundza, naswona hikokwalaho wu lava ku tshama hi vambile ngoma eka min'wangulano ya hina ya siku na siku hikuva vanhu vo tala lava va tluleriweke hi COVID-19 a va kombi swikombeto swihi kumbe swihi.1.5.    Swiletelo swa Vuhlayiseki bya Rihanyo ra le Ntirhweni leswi Katsakanyiweke hi Holobye wa Mitirho na Vatirhi swi nyika swiletelo leswi swi ringanerisaka xidingo xa ku endla mabindzu ya tshama ya ri eku tirheni loko hi le tlhelo ku ri karhi ku tiyisisiwa rihanyo na vuhlayiseki munhu un'wana na un'wana entirhweni.1.6.    Hi nkarhi lowu wa khombo, swa tsundzuxiwa na ku va swa nkoka swonghasi ku ponisa vutomi hi ku papalata tindhawu ta mani na mani swinene hilaha swi kotekaka hakona, hi ku landzelela Swinawana swa Malawulelo ya Timhangu swa COVID-19 na ku landzelela milawu ya rihanyo leyi nga riki ya mirhi ya ku ambala swipfalaxikandza loko hi ri evanhwini, ku hlamba swandla swa hina nkarhi na nkarhi hi xisibi na mati kumbe ku tirhisa sanithayizara ya swandla leyi nga na xihoko xa 70%, ku hlayisa ku siyiwa ka pfhuka exikarhi ka vanhu wa mpimohansi wa 1,5 wa timitara hi mikarhi hinkwayo.   2.    Hangalaso wa swisawutisi swa COVID-192.1.    Afrika-Dzonga yi ya emahlweni yi tiyisa Nongonoko wa Hangalaso wa Nsawutiso wa COVID-19 ku sirhelela vaakatiko eka switandzhaku swo onhetela swa xitsongwatsongwana lexi.  Tanihilaha a swi ri xiswona hi 30 Khotavuxika 2021, kutlula timiliyoni tinharhu (3, 026, 636) ta vanhu ti sawutisiwile naswona leswi swi katsa vatirhi va nhlayiso wa swa rihanyo, vanhu lava nga na 60 wa malembe hi vukhale na kutlula, na vadyondzisi. Eka lava 238 315 i vadyondzisi lava va sawutisiweke.2.2.     Khabinete yi hoyozele tindzawulo ta Rihanyo na Dyondzo ya Masungulo eka ku angula hi ndlela leyi faneleke eka swidingo swa vadyondzisi na vatirhi van'wana lava nga eka tisekitara ta dyondzo ta mfumo na leti nga riki ta mfumo hi ku endla nongonoko wa nsawutiso wo katsakanya. 2.3.    Nsawutiso wa varindzi wu ta sungula hi Musumbhunuku, 5 Mawuwani 2021 hi swirho swa SAPS, kasi hi Ravumune, 8 Mawuwani 2021 hi swirho swa Vuthu ra Vusirheleri ra Rixaka ra Afrika-Dzonga. 2.4.    Ntsariso wa nsawutiso eka EVDS wu pfuriwile ku tsarisela vanhu lava nga na 50 wa malembe na kutlula hi vukhale, naswona nsawutiso wa vona wu xeduriwile ku sungula hi Ravumune, 15 Mawuwani 2021. Vanhu lava nga eka ntlawa lowu wa malembe hi vukhale va khutaziwa ku tsarisa hi ku tirhisa https://vaccine.enroll.health.gov.za kumbe WhatsApp: 0600 123456.  2.5.    Masiku ya nsawutiso wa vatirhi lava tirhanaka na vanhu hi ku kongoma eka tisekitara ta ikhonomi ta vuhumesi to tanihi migodi, mavhengele na tin'wana ma ta tivisiwa hi IMC eka Swisawutisi leyi mutshamaxitulu wa yona ku nga Xandla xa Phuresidente.3.    Siku ra Vantshwa   3.1.    Khabinete yi khense vanhu va Afrika-Dzonga hinkwavo eka ku tikatsa eka mitlangelo ya Siku ra Vantshwa ya tiko hi Ravunharhu, 16 Khotavuxika 2021 ehansi ka nkongomelo: “Lembe ra Charlotte Mannya Maxeke: Ku kurisa mitirho ya vantshwa ya rixaka leri katsaka hinkwavo na ku va leri cinceke.”  3.2.    Phuresidente Ramaphosa u pfule tipulatifomo ta ku dyondza ta le ka inthanete na ta swivandla swa mitirho swa le ka inthanete, SA Youth na mPowa, leti ti lavaka ku tumbuluxa swivandlanene swa ku nyika timali na mitirho eka vantshwa hi ku va hlanganisa na vathori na vanyikatimali lava nga tshukaka va va kona. Vantshwa va nga tumbuluxa phurofayili, va vona swivandlanene swa ku dyondza na swa ku nghenisa mali, na ku kuma nseketelo hi ku tirhisa tichanelenyingi leti nga eka tipulatifomo leti. 3.3.    Endzela http://SAYouth.mobi kumbe u dayila nomboro ya riqingho ra mahala: 0800 72 72 72 ku fikelela swivandlanene swo hambanahambana na ku seketela hi ku tirhisa Mphalalo wa Mitirho ya Vantshwa wa Phuresidente.B.    Swiboho swa Khabinete1.    Xiviko hi mayelana na Mfumo wa Miganga1.1.    Khabinete yi kanele xiyimo xa mfumo wa miganga hi ku leteriwa hi swiviko kusuka eka Ndzawulo ya Mfumontirhisano na Timhaka ta Ndhavuko (CoGTA), Vutamelankwama bya Rixaka na Oditara-Jenerala wa Afrika-Dzonga.   1.2.    Khabinete yi lemuke leswaku xiyimo xo tsana xa timasipala tin'wana na leswaku eka swiyimo swin'wana, mfumo wa rixaka wu ta boheka ku phalala hi ndlela ya ku teka swiboho hi ku hatlisa ku antswisa mphakelo wa vukorhokeri na vuswikoti bya timasipala to karhi hi ku fambisana na milulamiselo ya Xiyenge xa 139(7) xa Vumbiwa ra Rhiphabuliki ya Afrika-Dzonga ra 1996. 1.3.    Hi ku engetela, mfumo wa rixaka lowu rhangeriweke hi CoGTA, Vutamelankwama bya Rixaka na tindzawulo ta mphakelo wa vukorhokeri wu ta tiyisa nseketelo wa wona eka timasipala hi ku fambisana na Modlolo wa Nhluvukiso lowu Simekiweke eka Swifundzatsongo (DDM) na vutihlamuleri bya tona tanihilaha byi lulamiseriweke hakona eka Xiyenge xa 154 xa Vumbiwa.2.    Mphalalo wa Muganga wa Nhluvukiso wa le Dzongeni wa Afrika (SADC) eMozambique2.1.    Khabinete yi amukele swiboho swa Samiti yo ka yi nga Tolovelekangi ya Varhangeri va Tiko na Mfumo va SADC leyi khomiweke eMaputo, Mozambique hi Ravunharhu, 23 Khotavuxika 2021.2.2.    Samiti leyi yi pasise vutekaxiave bya matiko lama nga swirho eka mphalalo wa ku tshamisekisa xiyimo eMozambique. Tanihi xiphemu xa SADC, Afrika-Dzonga yi ta tlhela yi teka xiave eka mapfhumba lama endleriweke ku vuyisa ntshamiseko eka xifundza lexi.3.    Ku rhurheriwa ka  Khomferense ya matiko ya misava ya vu21 hi mayelana na Mitluletavuvabyi ya AIDS na Mavabyi ya Tingana (tiSTI) eAfrika (ICASA)3.1.    Khabinete yi pasise leswaku Afrika-Dzonga yi rhurhela ICASA ya vu21, leyi yi nga ta khomeriwa eDurban kusuka hi siku ra 6 kufika 11 N'wendzamhala 2021. 3.2.    Ku rhurheriwa ka ICASA swi ta nyika Afrika-Dzonga xivandlanene xa ku kombisa vutiboheleri bya yona ku angula eka mipakaniso ya vutshunguri ya 90-90-90 ya Vun'we bya Tinxaka ku pfuna ku herisa ntungu wa AIDS. Afrika-Dzonga yi khatsile ndzima yo tivikana eka nyimpi ehenhla eka HIV an AIDS, kambe swo tala swa ha dinga ku endliwa ku hunguta nhlayo ya mitluletavuvabyi yintshwa. 3.3.    Khomferense leyi yi ta tlhela yi nyika pulatifomo ya mikanelo na swivandlanene swa ku dyondza hi mayelana na maqhinga ya nsivelo wa HIV na tiSTI eka mbangu wa ntungukulu wa COVID-19. 4.    Michavelelo eka vanhu va Zambia 4.1.    Khabinete yi hundzise michavelelo ya yona eka ndyangu na vanhu va Zambia eka ku hundza emisaveni ka Phuresidente ya masungulo wa Rhiphabuliki ya Zambia, Dkd Kenneth “KK” Kaunda (97), hi Ravumune, 17 Khotavuxika 2021. Dkd Kaunda a ri un'wana wa vaseketeri vo rhangela wa Vuendli bya swa Afrika byo Angarhela, tlhelo nghwazi yo sungulasungula ya Afrika leyi susiweke xikoloni, leyi nga na vun'we na ku humelela. 4.2.    Hi ku xixima yena, Phuresidente Ramaphosa u tivise 10 ra masiku ra ku zila kusuka hi Ravuntlhanu, 18 Khotavuxika 2021 kufikela nimadyambu hi Sonto, 27 Khotavuxika 2021, leswi swi khumbeke ku ehlisiwanyana ka mijeko eka switichi swa mijeko hinkwaswo .4.3.    Evuton'wini hinkwabyo, Dkd Kaunda u tirhe a nga karhali ku kuma nhluvuko wa ikhonomi, wa vanhu na wa tipolitiki eAfrika, naswona a ri xihontlovila xa Nyimpi ya Afrika leyi tshunxekeke eka mfumo wa xikoloni na wa xihlawuhlawu. U rhangele endlelo ra swa vumunhu ra Afrika, naswona u ta tsundzukiwa hi ku rhandzeka eka vurhangeri bya yena bya kahle swinene eku vumbiweni ka Nhlangano lowu Tiyimelaka na khale ka Nhlangano wa Vun'we bya Afrika (sweswi wu vitaniwaka Yuniyoni ya Afrika).4.4.    Khabinete yi amukele nongonoko lowu rhangeriweke hi Ndzawulo ya Mitlangu, Vutshila na Mfumo ku xixima vutomi na vuhoxaxandla bya Dkd Kaunda eka ntshunxeko wa tiko ra ka vona n'wini na tikokulu, ngopfungopfu xifundza xa le Dzongeni wa Afrika. Phuresidente Ramaphosa u ta ya enkosini lowu nga ta khomeriwa eLusaka hi Ravunharhu, 2 Mawuwani 2021.C.    Milawumbisi 1.    Nawumbisi wa Hundzuluxo wa Ntsariso wa Mapapila ya Vun'wini 1.1.    Khabinete yi pasise nkandziyiso wa Nawumbisi wa Hundzuluxo wa Ntsariso wa Mapapila ya Vun'wini leswaku vaaki va nyika mavonelo. Nawumbisi lowu wu hundzuluxa Nawu wa Mitsariso ya Mapapila ya Vun'wini, 1937 (Nawu wa 47 wa 1937), lowu wu hundzeriweke eka tiphurosese ta wona. 1.2.    Ematshan'weni ya ku tlhantlha maendlelo yo tirha ya Hofisi ya Mitsariso ya Mapapila ya Vun'wini, Nawumbisi lowu wu tlhela wu sungula ku tirhisiwa ka sisiteme ya xielekitironiki ya ku phurosesa swikombelo, leyi yi nga ta endla phurosese leyi yi va ya ximanguvalawa ya ku korhokela tikhonivheyensara na vaaki hi ku angarhela. Wu tlhela wu ringanyeta ku thoriwa ka Mutsarisi ya Mapapila ya Vun'wini, Xandla xa Mutsarisi wa Mapapila ya Vun'wini na Mupfuni wa Mutsarisi wa Mapapila ya Vun'wini.    2.    Nawumbisimpfapfarhutwa wa Nhlangano wa Vuhaxi wa Afrika-Dzonga (SABC) wa 2020 2.1.    Khabinete yi pasise nkandziyiso wa Nawumbisi wa SABC wa 2020 leswaku vaaki va nyika mavonelo na ku kanerisana. Xikan'wekan'we loko wu pasisiwile ku va nawu, Nawumbisi lowu wu ta endla leswaku ku herisiwa Nawu wa Vuhaxi wa nkarhi wa sweswi, 1999 (Nawu wa 4 wa 1999). Wu lava ku tiyisa matirhelo ya kahle ya mitirho ya muhaxi wa vaaki. 2.2.    Nawumbisi lowu, exikarhi ka micinco yin'wana, wu ringanyeta ku vumbiwa hi vuntshwa ka Bodo ya SABC, leswi swi nga ta tiyisa mitirho na vutihlamuleri bya yona.  Wu tlhela wu ringanyeta mipfuxeto eka modlolo wo nyika timali wa SABC na sisiteme ya ku nyika tilayisense ta TV.  D.    Swiendleko leswi Taka1.    N'hweti ya Nelson Mandela1.1.    Lembe rin'wana na rin'wana hi siku ra 18 Mawuwani, vanhu va Afrika-Dzonga swin'we na muganga wa misava hinkwayo va xixima khale ka Phuresidente wa hina tlhelo nhenha ya matiko ya misava – Dkd Nelson Rolihlahla Mandela – hi ku tlangeriwa ka Siku ra Misava ra Nelson Mandela. 1.2.    Eka mikarhi leyo tika, hi tshembela eka moya wa hina wa nseketelano wa rixaka na ku nga tilaveli swa hina vini tanihilaha swi yimeriweke hakona hi Madiba ku pfunana. Hi moya wa Madiba, Khabinete yi khutaze vanhu va Afrika-Dzonga ku tirha hi ku tinyiketela na ku seketela lava va nga emigangeni ya ka hina lava hetiweke matimba hi switandzhaku swa COVID-19. Hi nga angarhela mikhuvanene ya Madiba na ku xixima ndzhaka ya yena hi ku tirhisa swiendlo swa vuhanani na mapfhumba yo seketela lava tshikeleriweke hi swinene nkhumbo wa xitsongwatsongwana lexi. 2.    Nguva ya Xibalo 2.1.    Nguva ya ku fayila xibalo ya 2021 yi ta pfula hi Ravumune, 1 Mawuwani 2021 kufikela Ravumbirhi, 23 Hukuri 2021. Vabari va khutaziwa ku fayila mitlheriso ya vona ya xibalo eka eFiling (www.sars.gov.za) kumbe South African Revenue Service Mobi-App. 2.2.    Nan'waka nhlayo yo tivikana ya vabari hi un'weun'we yi ta tlhela yi tihlahluva ku olovisa phurosese leyi. Ku rhumeriwa hi nkarhi na ku va ka nkhaqato ka mitlheriso ya xibalo ku endla leswaku vabari va tshama va ri karhi va landzelela milawu na ku pfuna mfumo ku phakela vukorhokeri bya vanhu va Afrika-Dzonga lava va byi dingaka swinene.E.    Mahungu1.    Vuhoyozeri     Khabinete yi hundzise vuhoyozeri bya yona na ku navelela leswinene eka: Ttn Nicholas Dlamini, muAfrika-Dzonga wa muntima wo sungula ku siyana hi xikanyakanya eTour de France.Kaizer Chiefs FC eka ku va yi kumile xivandla eka Makumu ya Ligi ya Tinghwazi ya CAF yo xiximiwa na ku naveriwa swonghasi lama nga ta khomeriwa eMorocco hi Mugqivela, 17 Mawuwani 2021, na Mudzaberi Pitso eka ku rhangela Ahl Aly FC ya Egipta kuya eka Makumu ya Tinghwazi ta CAF man'we.  Ttn Lesetja Kganyago, Gavhenara wa Bangikulu ya Afrika-Dzonga (SARB), loyi a tlhomiweke risiva ra Gavhenara ra Bangi ya le Xikarhi wa Lembe eka xivuyeleriwa xa 2021 xa Masagwati Mubangisi wa Afrika. Ehansi ka vurhangeri bya yena, SARB yi tekile magoza hi ndlela yo teka swiboho hi ku hatlisa ehenhla nkhumbo wa COVID-19 eka ikhonomi.Dkd Ngwako Stephen Sebopetsa, Nhloko ya Xikolo xa Phurayimari xa le ka Sekete ya Rakwadu ya 1, Xifundzatsongo-Vuxa xa Mopani, Limpopo, eka ku kuma Sagwati ra Tinhloko ta Swikolo ta Misava Hinkwayo eka vuswikoti bya vurhangeri bya kahle swinene, ntirho wo tivikana na vuhoxaxandla eka ndzima ya dyondzo.SARB, eka ntlangelo wa yona wa malembexidzana lowu wu funghiweke hi Ravunharhu, 30 Khotavuxika 2021. Bangi yi pfule timbati ta yona hi siku ra 30 Khotavuxika 1921 naswona i bangi ya le xikarhi ya khale kutlula hinkwato eAfrika. SARB yi na xilerisoximfumo xa vumbiwa xa nkoka ku hlayisa ntshamiseko wa nxavo ku vuyerisa ku kula ka ikhonomi loku ringanerisiweke na ku va loku yisekaka emahlweni. Bangi yi humesile xingwece ra R5 xo tsundzuka xintshwa hi ku xixima 100 ra malembe ya yona ya vukona.2.    Michavelelo Khabinete yi hundzise michavelelo ya yona eka ndyangu na vanghana va: Dkd Jabu Mabuza (63), a ri n'wamabindzu wa le Afrika-Dzonga wa vuswikoti swinene tlhelo murhangeri wa mabindzu loyi a tirheke tanihi Muofisirinkulu wa Vurhangerinkulu (CEO) wa Tsogo Sun Holdings, Mutshamaxitulu wa Bodo ya Eskom naswona a tlhela a va Phuresidente ya Vun'we bya Mabindzu bya Afrika-Dzonga. Phurof Mzilikazi Khumalo (89) na nghamu yakwe Mhani Rose Khumalo (88). Phurof Khumalo a ri ximunhuhatwa lexikulukumba eka xivandla xa swa tidyondzo, swa mfuwo na swa vaaki. A tlhela a tiveka eka ku va mululamsi wa tinsimu ta xintu, qambi ya vuyimbeleri bya tinoto tlhelo mulawuri wa khwayere. U pfune ku hlengeleta opera ya Xizulu yo sungula, Princess Magogo kaDinuzulu. Xo vonaka kutlula hinkwaswo, Phurof Khumalo a ri xiphemu xa komiti leyi katsaniseke xikhongelo xa Hosi Katekisa Afrika na risimu ra rixaka ra nkarhi wa mfumo wa xihlawuhlawu, Die Stem, ku vumba Risimu ra Rixaka ra Afrika-Dzonga endzhaku ka mfumo wa xihlawuhlawu. F.    Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.    Mnn Tirhane Alinah Fosi tanihi CEO wa Mitirho ya Vukandziyisi ya Mfumo, ku ringana ntlhanu wa malembe.Swivutiso:Phumla Williams – Muvulavuleri wa Khabinete Selifoni: 083 501 0139 "
"Xitatimente hi mayelana na Nhlengeletano ya Khabinete ya Ravunharhu ya le moyeni, 4 Mhawuri 2021",5 Aug 2021,https://www.gov.za/speeches/statement-cabinet-meeting-4-august-2021-5-aug-2021-0000-0,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-ya-le-moyeni-4-mhawuri,"A. Xiyimo xa khabinete eka timhakakulu1. Hangalaso wa swisawutisi swa Vuvabyi bya Khoronavhayirasi (COVID-19)1.1. Nongonoko wa hangalaso wa nsawutiso wa rixaka wa Afrika-Dzonga wu khomile rivilo hi vutalo naswona sekitara ya rihanyo (ya mfumo na leyi nga riki ya mfumo) yi sawutisa miliyoni yin'we ya vanhu hi masiku manharhu. Kutafika sweswi, kutlula nhungu wa timiliyoni ta vanhu va Afrika-Dzonga yi sawutisiwile. Eka rivilo ra nkarhi wa sweswi, Phuresidente u fanele ku tivisa kungari khale siku leri pakanisiweke leri pfuxetiweke leswaku tiko ri fikelela nsawuto wa rixaka.1.2. Khabinete yi ya emahlweni yi kombela vanhu va Afrika-Dzonga ku sawutisiwa, tanihileswi swi tshamaka swi ri xitlhavana xo tirha swinene xa hina eka ku lwisana na COVID-19. Vanhu sweswi va nga ya eka ndhawu ya nsawutiso yihi kumbe yihi na mapasi ya vona, hambiloko va nga kombelanga nkarhi wa ku ya, ku ya tsarisiwa na ku sawutisiwa.1.3. Khabinete yi amukele mfikiso wa 5.6 wa swisawutisi swa Pfizer vhiki leri yi nyikeriwile hi United States of America, leswi swi nga ta tiyisisa leswaku ku va na mphakelo wo ringanela wa swisawutisi ku tiyisa nongonoko wa hina wa hangalaso wa nsawutiso. 1.4. Siku ra vu1 Ndzati 2021, vanhu va le xikarhi ka vukhale bya 18 na 34 va ta fikelela nsawutiso.1.5. Khabinete hi lemuke ku ehla ko tivikana eka timhangu ta ntluletavuvabyi tintshwa eAfrika-Dzonga endzhakukaloko tiko ri hundzile swa ximfumo maninginingi ya gandlati ra vunharhu. Hambiswiritano, mune wa swifundzakulu – Kapa-Vupeladyambu (hambileswi ya ha ku tivisaka maninginingi), Kapa-N'walungu, N'walungu-Vupeladyambu na Free State – a swi ri eku rhekodeni ka mitlakuko eka mipimo ya mitluletavuvabyi yintshwa ya siku na siku. 1.6. Khabinete yi tshikelele xikombelo xa yona eka vanhu hinkwavo eAfrika-Dzonga ku ya emahlweni yi landzelela milawu ya nsivelo wa ku Ambala Swipfalaxikandza, ku Hlamba, ku Hlayisa ku Siyiwa ka Mpfhuka wa 1.5 wa mitara na ku papalata tinhlengeletano letikulu. 2. Ku pfula ka swikolo  2.1. Khabinete yi amukele ku pfula ka kahle ka swikolo, ngopfungopfu ku vuyela ka vadyondzi va phurayimari hinkwavo eka titlilasi ta siku na siku. Khabinete yi hlohlotele swikolo hinkwaswo ku ya emahlweni swi tirha endzeni ka milawu ya rihanyo ya COVID-19 leyi tumbuluxiweke. 2.2. Xiboho xa ku vuyela ka vadyondzi va phurayimari hinkwavo eka titlilasi ta siku na siku xi tekiwile endzhaku ka tekela enhlokweni ku vuyerisa n'wana naswona xi ta pfuna ku vuyisa nkarhi wo dyondza lowu wu lahlekeke hi nkarhi wa mpfalelo wa rixaka wo hetiseka.3. Ntwanano wa miholo ya Vatirhelamfumo3.1. Khabinete yi khense vatirhelamfumo na lava va khumbekaka eka mikanerisano ya miholo eka ku veka rixaka ra ka hina na vanhu va rona emahlweni, endzhaku ka ku sayiniwa loku ka ha ku vaka kona ka ntwanano wa nhlanganelo eka miengetelo ya miholo eka Vukorhokeri bya Mfumo.3.2. Khabinete ya tsaka leswaku mavandla hinkwawo ya kombe vurhangeri bya nhlanganelo na vutiyimiseri byo tiya ku kuma xitshunxo lexi xi vuyerisaka vatirhelamfumo na vaakatiko, naswona yi kombela munhu un'wana na un'wana ku ya emahlweni hi moya wo fana wa xinakulobye na vurhandzatiko.4. Mpfuxeto eka xiyimo xa nsirhelelo 4.1. Khabinete yi amukele matshalatshala ya nsindziso wa nawu eka ku vuyisa hi ku hatlisa ntshamiseko eka swifundzakulu swa KwaZulu-Natal na Gauteng. 4.2. Khabinete yi tlhele yi hoyozela tiejensi ta nsindziso wa nawu eka ndzima leyi ti nga eku yi khatseni eka ku tisa eka vululami lava nga na vutihlamuleri bya nhlohlotelo wa madzolonga naswona hi tsakela ku tiyisisa eka vanhu va Afrika-Dzonga leswaku a ku na xiphemu lexi nga ta ka xi nga lavisisiwi ku tisa eka vululami lava nga na vutihlamuleri bya mikatshamiseko leyi veke kona eka swifundzakulu leswimbirhi.4.3. Kutafika sweswi, vaehleketeleriwa vo hlayanyana va khomiwile naswona va vonakarile eka tikhoto to hambanahambana hikwalaho ka nhlohlotelo wa madzolonga ya vaaki naswona tiejensi na Vulawuri bya Vuchuchisi bya Rixaka byi langutanile na ku tiyisisa leswaku ku na vutengisi lebyi fambaka kahle. 4.4. Khabinete yi lemuke leswaku nhlayo ya mafu hikwalaho ka madzolonga lama yi pfuxetiwile kufika eka 354, laha tinhlayo ta mafu lama vikiweke lama fambelanisiweke na mikantshamiseko leyi eGauteng yi tshameke yi nga cinci eka 79 na 275 eKZN tanihileswi a swi ri xiswona tolo, 04 Mhawuri 2021.4.5. Eka tinhlayo ta mafu lama vikiweke eKZN, eThekwini Metro ti endla nhlayo ya le henhla eka 122. Eka mafu lama vikiweke eThekwini, 36 ya vikiwile ePhoenix (29 wa vudlayi na 7 wa vulavisisi bya swivangelo swa rifu, naswona kutafika sweswi, 22 wa vaehleketeleriwa va khomeriwile vudlayi ePhoenix naswona va vonakarile ekhoto. 4.6. Khabinete yi hlohlotela miganga eKZN ku tirhisana na ku seketela matshalatshala ya mfumo ku tirhana na ku tshwukiselana mahlo ko ya hi nghohe na swivulavula leswi swi xungetaka ku tsanisa mikhuvanene ya vatatana lava nga sungula Afrika-Dzonga ya xidemokirasi, leyi nga yiki hi nghohe na ku va yo ringana lava va nyikeleke ntshunxeko na vutomi bya vona hikwalaho ka yona. 5. Ku aka ikhonomi hi vutshwa5.1. Khabinete yi amukele R36 wa tibiliyoni eka nseketelo wa mphalalo wa ikhonomi kusuka eka mfumo tanihi xikatsa xavumbirhi xa mpako wa miphalalo ku endla tiko ri kota ku hlakarhela eka nkhumbo wa ntungukulu wa COVID-19 na lowu wu nyanyisiweke hi mikantshamiseko na ku onheteriwa ka miako ya mabindzu leswi swi endlekeke eKwaZulu-Natal, Gauteng na swiphemu swin'wana swa Mpumalanga (hambileswi swi veke hi xikalo xa le hansi swinene). 5.2. Vunyingi bya mphalalo lowu i bya Mphalalo wa Vanhu wa Malimpfuneto ya Ntshikelelo ya R350 ku hunguta vusweti na ndlala exikarhi ka lava sweleke erixakeni na mipako ya nseketelo ya vatirhi na mabindzu. Mfumo wu ya emahlweni ku lava mpako wa nseketelo wo engetela ku tiyisisa leswaku ku va na nhlakarhelo wa ikhonomi wo hatlisa hi ku fambisana na Kungu ro Aka hi Vuntshwa na Nhlakarhelo wa Ikhonomi.5.3. Xintirhwana xa ku aka ikhonomi hi vuntshwa xi le mavokweni ya vanhu va Afrika-Dzonga hinkwavo. Khabinete yi kombele muakatiko un'wana na un'wana na sekitara leyi nga riki ya mfumo ku tikatsa eka matshalatshala ya hina ya rixaka ku aka hi vuntshwa swin'we, ku antswa na hi ku hatlisa ku kuma Afrika-Dzonga leyi humelelaka, yo ringana na ku va yo antswa. 6. Eneji 6.1. Khabinete yi amukele ku hetiwa ka Xitichi xa Gezi xa Medupi hi tsevu wa tiyuniti hinkwato hi vutalo eka giridi. Leswi swi ta pfuna swinene eka ku hunguta ntshikelelo eka giridi naswona mfumo wu tshama wa ha kongomisile eka ku tiyisisa nsirhelelo wa eneji. 6.2. Khabinete yi navela ku hoyozela Mnn Zandi Shange, Mulawuri wa Tiphurojeke wa Xitichi xa Gezi xa Medupi eka ku tisa pulanti leya gezi leyikulu ku va yi tirha hi vutalo. Tanihilaha matimu ya vuinjhiniyara bya vuaki byi tsariweke hakona, vavasati va tiko ra ka hina va ta yimeriwa hi vutalo hi Mnn Shange tanihi wansati wa Afrika wo sungula ku humelerisa phurojeke ya vukulu lebyi.6.3. Mfumo wu hlohloterile havumbirhi bya vufambisi na vatirhi va ESKOM ku kondzelela kufika emakumu na ku humelerisa switichi swa gezi leswi nga sala ku katsa na tieneji leti vuyelerisekaka.7. Xiyimo xa Muxiyaxiyi xa Israel eka Khomixini ya Yuniyoni ya Afrika (AU) (AUC)7.1. Khabinete yi kaneta swinene xiboho lexi nga riki lexinene na ku va xi tekiwile hi nhlangano wu ri woxe hi Mutshama wa AUC ku nyika Israel xiyimo xa muxiyaxiyi eka AU. AU i muyimeri wa le nawini wa matiko lama nga swirho swa Afrika hinkwawo lama ku faneleke ku kanerisaniwa na wona hi mayelana na swiboho swo tano. 7.2. AU yi angarhela ku navela ka vanhu va Afrika hinkwavo naswona yi rhwala mfungho wa ntshembo eka vurhangeri bya yona eka vanhu va Afrika. Hikokwalaho, ku fanele ku ringetiwa ku teka swiboho leswi swi nga riki na ntlimbo eka misinya ya Chatara ya AU.7.3. Ku tekiwa ka ndhawu loku yaka emahlweni ya Palestine hi Israel swi tshama swi ri leswi nga riki leswinene na ku khomisa tingana, naswona swi tekela timfanelo ta ximunhu ta vanhu va Palestine. Xiboho lexi tekiweke hi nhlangano wu ri woxe xi landzela mihlaselo leyi nga riki leyinene leya ha ku vaka kona ehenhla ka vanhu va Palestine hi vanhu Israel eYerusalema-Vuxa na le Gaza.7.4. Khabinete yi kombela AU ku langutisisa xiboho xa yona lexi yi xi tekeke yi ri yoxe ku nyika Israel xiyimo xa muxiyaxiyi eka AU.  Yi tshama ya tibohile hi ndlela leyi nga erivaleni eka matshalatshala lama kongomisiweke eka ku pfuxeta phurosese ya xipolitiki leyi yi nga ta yisa eka ku tumbuluxiwa ka tiko ra Palestine leri tirhaka kahle, leri kumekaka tlhelo hi tlhelo eka ku rhula na Israel. B. Swiboho swa khabinete1. Ku Tsundzukiwa ka N'hweti ya Vavasati 1.1. Khabinete yi pasise nkongomelo na migingiriko ya ku tsundzukiwa ka N'hweti ya Vavasati ya nan'waka, leyi yi xiximaka kutlula 20 000 wa vavasati lava va macheke ku ya eUnion Buildings ePitori hi siku ra 9 Mhawuri 1956 eka ku nkombisakuvilela ehenhla ka ku ndlandlamukisiwa ka Milawu ya Mapasi ku katsa vavasati. 1.2. Swiendleko swa nan'waka swi ta tlangeriwa ehansi ka nkongomelo: “Lembe ra Charlotte Maxeke: Ku Humelerisa Timfanelo ta Vavasati”. Nkongomelo lowu wu fambelanisiwa na ku tlangeriwa ko leha lembe hinkwaro ka anivhesari ya vu150 ya nhenhakazi ya Nyimpi Charlotte Mannya Maxeke. 1.3. Swiendlo swa xitiyanhlana swa vavasati lava swi hi khutaza ku aka hi vuntshwa rixaka hina ku va lero tiya swinene endzhaku ka madzolonga lama ha ku vaka kona eKwaZulu-Natal na Gauteng, na kusuka eka nkhumbo wa swa vanhu na swa ikhonomi na swa rihanyo wa COVID-19. Timhangu leti ti hi kombile leswaku loko hi yima swin'we tanihi rixaka leri rhandzaka ku rhula na ku va ro landzelela nawu, hi nga kota ku hlula ntlhontlho wihi kumbe wihi lowu wu hi khumbaka.1.4. Loko rixaka ra ka hina ri khatsile ndzima yo tivikana eka ku kuma timfanelo ta vavasati, swidingo swo tala swi fanele ku endliwa ku tiyisa ndzingano na ku lwisana na ndzhukano wa madzolonga yo ya hi rimbewu na nxaniso wa vavasati erixakeni. 1.5. Khabinete yi kombele tisekitara hinkwato ta rixaka ku endla tipholisi ta hina hi mayelana na ndzingano wa rimbewu ti va xiviri lexi hanyiwaka na ku teka xiyimo ehenhla ka madzolonga ehenhla ka vavasati hi ku mangalela vaonhi eka xitichi xa maphorisa xa le kusuhi.2. Xiviko xa Vulavisisi bya Komiti ya le Xikarhi ka Tindzawulo (IMC) hi mayelana na Xikimi xa Mpfuneto wa swa Timali wa Swichudeni xa Rixaka (NSFAS) 2.1. Khabinete yi pasise ku humesiwa ka xiviko xa Vulavisisi bya IMC eka NSFAS. Komiti leyi yi thoriwile hi Mudyaxihi 2020 ku langutisisa tiphurosese ta mabindzu, tisisiteme na vuswikoti bya NSFAS ku humelerisa xilerisoximfumo xa yona. 2.2. Vulavisisi byi kongomise eka swivangelokulu swa swiphiqo leswi NSFAS yi hlanganaka na nsimeko wa xikimi xa basari lexintshwa kusukela hi 2018. Vulavisisi lebyi byi nyike swibumabumelo swa nkoka eka ku antswisa matirhelo ya NSFAS.  2.3. Khabinete yi khense leswaku swin'wana swa swibumabumelo leswi se swi simekiwile. Xiviko lexi xi nga fikeleriwa hi ku tirhisa webusayiti ya Ndzawulo ya Dyondzo ya le Henhla na Vuleteri: www.dhet.gov.za.3. Kungu ra Swimakiwakulu ra Rixaka (NIP) ra 20503.1. Khabinete yi pasise nkandziyiso wa NIP xa 2050 leswaku vaaki va nyika mavonelo. Kungu leri ri lawula pfhumba ra vuvekisi bya swimakiwakulu ra tiko, leri ri tlhelaka ri hlanganisa tiikhonomi ta Afrika hi ku tirhisa tin'wana ta tiphurojeke ta rona ta xifundza.3.2. Hi ku engetela eka ku lawula ku kula ka ikhonomi, ri ta tlhela ri tirhana na ndzhaka ya nkavululami wa tindhawu wa mfumo wa xihlawuhlawu. Ri simekiwile eka vutekaxiave bya mfumo, mabindzu, mavandla lama nga ehansi ka vun'wini bya mfumo na vaaki lava nga na ku tsakela kun'we. 3.3. Tisekitara ta rona ta swirhangana ti katsa eneji, vutleketli bya tinhundzu, mati na vuhlanganisi bya xidijitali. NIP ya 2050 yi ta gazetiwa leswaku vaaki va nyika mavonelo. 4. Ku katsiwa ka Ejensi ya Timali ya Mabindzu Lamatsongo (SEFA) na Ejensi ya Nhluvukiso wa Tibangi leti Tirhisanaka (CBDA) ku va Ejensi ya Nhluvukiso wa Mabindzu Lamatsongo (SEDA) 4.1. Khabinete yi pasise ku katsiwa ka SEFA na CBDA ku va SEDA. Ku katsanisiwa ka mavandla lama ku ta kotisa nseketelo wa mfumo lowu hlanganisiweke eka mabindzu lamatsongo, lamatsongotsongo na ma le xikarhi xikan'we na mabindzunhlanganelo kusukela hi siku ra 1 Dzivamisoko 2022. 4.2. Ejensi yin'we leyi ringanyetiwaka yi ta nyika havumbirhi bya nseketelo wa timali na wo ka wu nga ri wa timali. Ku hlengeletiwa ka swipfuno hinkwaswo kun'we, ejensi yi ta va na nhlohlotelo swinene na ku fikelela swifundzatsongo na madorobakulu. 4.3. Ku hlanganisiwa loku pasisiweke ku ta vanga ntlawahato hi vuntshwa wa SEDA (leyi yi nga ta thyiwa vito hi vuntshwa endzhakunyana) hi ku landza Nawu wa Malawulelo ya Timali ta Mfumo, 1999 (Nawu wa 1 wa 1999) kusuka eka vandla ra Xedulu ya 3A kuya eka vandla ra Xedulu ya 2.4.4. Khabinete yi pasise engeteriwa ka nkarhi wa Bodo ya SEFA kufika eka siku ra vu31 Nyenyankulu 2022 ku kotisa ku fambelanisiwa eka ku sungula ka ndzulamiselo wo cinca. 5. Mitolovelo na Mipimo eka matirhelo yo hlayiseka ya vupfhumba hi nkarhi wa COVID-19 na mitungukulu yin'wana 5.1. Khabinete yi pasise Mitolovelo na Mipimo eka matirhelo yo hlayiseka ya Sekitara ya Vupfhumba hi nkarhi wa COVID-19 na mitungukulu leyi fambelanaka yin'wana. 5.2. Mitolovelo na mipimo swi nyika magoza ya rihanyo na vuhlayiseki ya mpimohansi yo fana lama ma nga ta tiyisisa leswaku ku na mfanano eka sekitara ya vupfhumba hinkwayo. Swi ta angarhela vukorhokeri byo tanihi vurhurhelo, swakudya, tioparetara ta mapfhumba, tikhasino, micato na migingiriko leyi fambelanaka yin'wana. 5.3. Sweswi hi le ka ndzingano na timakete ta matiko ya misava naswona swi ta kotisa sekitara leyi ku pfula hi vutalo eka lava fikaka va vapfhumba va matiko ya misava.6. Khomferense ya Rixaka hi mayelana na Ndzhurho na Vuendlamadoroba eAfrika-Dzonga6.1. Khabinete yi amukele Khomferense ya Rixaka hi mayelana na Ndzhurho na Vuendlamadoroba eAfrika-Dzonga leyi khomiweke emoyeni kusuka 26 kufika 30 Mawuwana 2021. Ndzhurho na vuendlamadoroba ya vile xiphemu xa swirhangana swa Pholisi ya Rixaka swa mune ya Afrika-Dzonga kusukela hi 2015.6.2. Khomferense leyi yi teke xitoko xa data, vutivi na vuxokoxoko leswi nga kona hi mayelana na maendlekelo ya ndzhurho na vuendlamadoroba etikweni. Vukorhokeri byolebyo byi tirha tanihi tshaku ra vumbhoni eka nhluvukiso wa tipholisi na minongonoko, ku katsa nkunguhato eka swiyenge hinkwaswo swa mfumo.6.3. Khomferense leyi yi kondleteriwile hi ku tirhisana na tindzawulo ta mfumo leti fambelanaka, muganga wa ndzavisiso na vaaki lava nga na ku tsakela kun'we. Khomferense leyi yi hetelele eka ku tumbuluxiwa ka Foramu ya Data na Ndzavisiso swa Ndzhurho na Vuendlamadoroba ku tirha tanihi xipfuno xa vutivi ku seketela ntirho wa ndzhurho na vuendlamadoroba.  7. Nhlawulo wa Afrika-Dzonga tanihi Nhlangano wa Vuhahisi bya Vaaki wa Matiko ya Misava (ICAO) lowu hlawuriweke tanihi Senthara ya Maxelo ya Xibakabaka ya Xifundza7.1. Khabinete yi pasise na ku amukeriwa ka ku thoriwa ka Afrika-Dzonga tanihi Senthara ya Maxelo ya Xibakabaka ya Xifundza ya ICAO. Leswi swi tivisiwile endzhakukaloko Afrika-Dzonga yi kume mivuyelo ya oditi ya kahle swinene kusuka eka ICAO. 7.2. Hi ku tirhisa Ejensi ya Xibakabaka ya Rixaka ya Afrika-Dzonga, Afrika-Dzonga yi thoriwile ku nyika vuxokoxoko bya maxelo ya le xibakabakeni lebyi sweswi byi nga mpimo lowu amukeriweke hi ICAO eka swilaveko swa vuhahisi hinkwabyo. 7.3. Afrika-Dzonga yi nyikiwile malembe manharhu ku antswisa vuswikoti bya yona lebyo tsongahala bya nkarhi wa sweswi ku fikelela swilaveko swa ICAO. Swilaveko leswi swi lava mitirho ya 24 wa tiawara/nkombo wa masiku na xipano lexi tumbuluxiweke xa vavhumbi lava leteriweke na valavisisi va xibakabaka va vativinkulu. Yi tlhele yi nyikiwa mpfumelelo wa ku tirhisa na Khonsotiyamu ya Yuropa hi ku Angarhela eka Vukorhokeri bya Vatirhisi va Maxelo ya Xibakabaka xa Vuhahisi.7.4. Ku thoriwa loku ku nyika Afrika-Dzonga xivandlanene xa ku kurisa sekitara ya yona ya swa sayense na ya thekinoloji ya vuinjhiniyara na ya maendlelo lamantshwa, naswona ku veka tiko emepeni tanihi mutlangi wa misava hinkwayo eka sayense ya swa xibakabaka.8. Ntwanano wa Ntirhisano wa Xifundza wa Afrika eka Vulavisisi, Nhluvukiso na Vuleteri leswi fambelanaka na Sayense ya swa Nyutliliya na Thekinoloji (AFRA)8.1. Khabinete yi pasise ku rhumeriwa ePalamende ntwanano lowu pfuxetiweke (AFRA) ku ringana ntlhanu wa malembe man'wana. AFRA i ntwanano wa le xikarhi ka mifumo lowu tumbuluxiweke hi matiko lama nga swirho ya Afrika ku tiyisa ku yisa emahlweni na ku kurisa vuhoxaxandla bya sayense ya swa nyutliliya na thekinoloji eka nhluvukiso wa swa vanhu na swa ikhonomi eka tikokulu ra Afrika.8.2. Afrika-Dzonga yi vile xirho xo gingirika xa AFRA naswona yi hoxa xandla eka matiko lama nga swirho ku kondletela swikongomelo swa ntwanano eka tikokulu ra Afrika. 9. Pholisi ya Vunjoveri bya swa Nhova bya le Matini yo Tenga ya Rixaka (ya le Ndzeni ka Tiko) 9.1. Khabinete yi pasise Pholisi ya Vunjoveri bya swa Nhova bya le Matini yo Tenga ya Rixaka (ya le Ndzeni ka Tiko) leswaku yi simekiwa Pholisi leyi yi nyika endlelo ro lawula leri nga tlangisiki swipfuno eka sekitara ya vunjoveri bya le ndzeni ka tiko. Yi tlhela yi endla yi va ya ximfumo migingiriko leyi eka nkarhi wa sweswi yi nga riki ya ximfumo na ku va leyi nga tekeriwiki enhlokweni ya vunjoveri bya mpimo lowutsongo. 9.2. Pholisi leyi, exikarhi ka swin'wana, yi lulamisela ku tumbuluxiwa ka mihlangano ya mafumelo ya vunjoveri bya nhluvukiso; nseketelo eka mikhulukelano ya nkoka ya vunjoveri bya le ndzeni ka tiko leyi kulaka; malawulelo ya vunjoveri bya le ndzeni ka tiko lebyi yisekaka emahlweni naswona yi tirhana na swiphiqo swa ndzingano na ncinco exikarhi ka sekitara leyi.10. Khalendara leyi rhangaka yi humesiwa leyi ringanyetiwaka ku va yi kandziyisiwa eka tinhlayonhlayo ta vugevenga eka lembeximali ra 2021/2210.1. Khabinete yi pasise khalendara leyi rhangaka yi humesiwa leyi ringanyetiwaka ku va yi kandziyisiwa eka tinhlayonhlayo ta vugevenga ta kotara na kotara eka lembeximali ra 2021/22 Tinhlayonhlayo ta vugevenga ta khalendara leyi rhangaka yi humesiwa leyi ringanyetiwaka i ka Mhawuri 2021 eka kotara ya n'we na Hukuri 2021 eka kotara ya mbirhi. Tinhlayonhlayo ta vugevenga ta kotara ya nharhu na kotara ya mune ti ta humesiwa hi Nyenyanyana na Mudyaxihi 2022 hi ku landzelelana. C. Milawumbisi 1. Nawu wo Hundzuluxa wa Vanhu Lavakulu wa 20211.1. Khabinete yi pasise ku rhumeriwa ka Nawumbisi wo Hundzuluxa wa Vanhu Lavakulu wa 2021 leswaku wu andlariwa ePalamende. Nawumbisi lowu wu hundzuluxa Nawu wa Vanhu Lavakulu, 2006 (Nawu wa 13 wa 2006), wa nkarhi wa sweswi. 1.2. Mihundzuluxo leyi yi ringeta ku tiyisa magoza lama ya sirhelelaka vanhu lavakulu. Wu antswisa vukorhokeri lebyi nyikiwaka vanhu lavakulu byo tanihi nseketelo wa vanhu, rihanyo, nhlayiso lowu kumekaka emigangeni na le ka tindhawu ta vutshamo.  1.3. Nawumbisi lowu ringanyetiwaka wu tivisa vuvekatihlo na nkambelo wa vukorhokeri lebyi nyikiwaka vanhu lavakulu. Wu tlhela wu lulamisela ku susiwa ka vanhu lavakulu lava nga na vutsoniwa eka mbangu lowu nga na ku tshwukiselana mahlo kumbe lowu nga riki na rihanyo lerinene ku ri hava ku kuma Xileriso xa Khoto.2. Nawumbisimpfapfarhutwa wo Hundzuluxa wa Mihlangano leyi nga Bindzurisiki (NPO) wa 2021 2.1. Khabinete yi pasise nkandziyiso wa Nawumbisimpfapfarhutwa wo Hundzuluxa wa NPO leswaku vaaki va nyika mavonelo. Nawumbisi lowu wu hundzuluxa Nawu wa NPO, 1997 (Nawu wa 71 wa 1997), wa nkarhi wa sweswi. Nawu lowu a wu endleriwile ku tumbuluxa mbangu lowu kotisaka lowu eka wona tiNPO ti nga ta vumbiwa na ku tirha hi ndlela ya kahle swinene. Hi ku famba ka nkarhi mavangwa ya kumekile, ngopfungopfu eka tiNPO letitsongo na mihlangano leyi kumekaka emigangeni. 2.2. Hundzuluxo lowu ringanyetiwaka wu tirhana na mitlhontlho leyi nga langutana na tiNPO letitsongo; wu tirhana na matirhiselo yo homboloka ya tiNPO na ku olovisa maendlelo ya mfikelelo. Wu tlhela wu ringanyeta ku tumbuluxiwa ka Mutsarisi wa tiNPO ku tiyisa ku korhokeriwa, ku vekiwa tihlo na ku kondleteriwa ka nkavuciva na vutihlamuleri bya tiNPO.D. Swiendleko leswi taka1. Siku ra Vavasati 1.1. Phuresidente Cyril Ramaphosa u ta nyika mbulavulo wa Siku ra Vavasati wa le moyeni hi Musumbhunuku, 9 Mhawuri 2021, tanihi xiphemu xi tlangeriwa ka tiko ra ka hina ka N'hweti ya Vavasati ehansi ka nkongomelo: “Lembe ra Charlotte Maxeke: Ku Humelerisa Timfanelo ta Vavasati”.E. Mahungu1. VuhoyozeriKhabinete yi hundzise vuhoyozeri bya yona na ku navelela leswinene eka: Tatjana Schoenmaker, eka ku kuma maendlelo ya nsuku ya Tiolimpiki yo sungula ya Afrika-Dzonga eTokyo, Japan endzhaku ka ku phikizana eka mahetelelo ya mugado wa 200m wa vavasati hi nkarhi wa rhekodo ya misava. Endzhakunyana a winile mendlele ya silivhere hi nkarhi wa mugado wa 100m.Bianca Buitendag, eka ku wina silivhere eka mahetelelo ya ku sefa ya vavasati. Mifikelelo leya kahle swinene eka Tiolimpiki ya le Tokyo yi fikisa ntsengo wa timendlele ta rixaka ra ka hina eka tinharhu. 2. Michavelelo Khabinete yi hundzise michavelelo ya yona eka ndyangu na vanghana va: Ttn Shona Ferguson (47), muhumesi wa swa thelevhixini (TV) na swa tifilimi tlhelo mutlangi loyi a hoxeke xandla swinene eka nhluvukiso wa indasitiri ya tifilimi. Ttn Clive Scott (84), mutlangi wa ntokoto na ndhuma wa le ka TV loyi a vonakeke eka swikirini swa hina eka malembe lamo tala.   Ttn Pandelani Jonathan Mudziwa Makhado (99), mugingirikeli wa swa tipolitiki wa ntokoto loyi a ri un'wana wa varhangeri va pfhumba ra nkombisakuvilela wa mapasi ra 1960, naswona loyi a nyiketeleke vutomi bya yena eka nyimpi ya xidemokirasi na ntshunxeko.Mhani Thalitha Monica Lebea-Mampuru (87), loyi a lweke a nga karhali ku kuma ntshunxeko wa tiko leri xikan'we na Afrika-Dzonga yo pfumala xihlawuhlawu xo ya hi nghohe, yo pfumala xihlawuhlawu xo ya hi rimbewu na ku va leyi tshunxekeke. A ri Matironi wo sungula wa Solomon Mahlangu Freedom College (SOMAFCO).Ttn Geoff Makhubo (53), Meyarankulu ya Dorobakulu ra Joni; murhangeri loyi a nga tilaveli swa yena na ku va wo tirha hi matimba loyi a lweleke hi nkhikhi mphakelo wa vukorhokeri. A ri Mutshamaxitulu wa Xifundza wa African National Congress.Ttn Luthendo Benedict Sigogo (49), Muavanyisi wa Khoto ya le Henhla ya Mpumalanga wo Khomela tlhelo Khomixinara wa Khomixini ya Vukorhokeri bya Vuavanyisi, na ntirhovutomi wa xiyimo xa le henhla naswona a ri nghwazi leyi tinyiketeleke ya ncinco. U tlhele a tirha tanihi phuresidente wa Nhlangano wa Magqweta ya Vantima.Ndyangu na maxaka ya swirho swa Palamende leswa ha ku hundzaka emisaveni.F. Ku thoriwaKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1. Gqweta Nomalanga Petronella Sithole tanihi Muofisirinkulu wa Vurhangerinkulu wa Mulawari wa Eneji wa Rixaka wa Afrika-Dzonga.2. Mnn Danile Nyakale tanihi muyimeri wa Khoporexini ya Nhluvukiso wa Tiindasitiri eka Bodo ya Vabindzurisi va Dayimani va Tiko. 3. Bodo ya Valawuri ya Bodo ya Timhaka ta Misava: Mnn Lusanda Nomasongo Netshitenzhe (Mutshamaxitulu);Ttn Masopha Moshoeshoe; Gqweta Anthonie Viviers; Dkd James Fraser Bourhill; naMnn Precious Hlengiwe Makoe.4. Bodo ya Valawuri yo Engetela ya Mulawuri wa Tidayimani na Timetali to Saseka wa Afrika-Dzonga: Ttn Virendra Gangaram Magan; naMnn Ndivhuho Munyai. "
"Xitatimente hi mayelana na Nhlengeletano ya Khabinete ya Ravunharhu ya le moyeni, 18 Mhawuri 2021",19 Aug 2021,https://www.gov.za/speeches/statement-virtual-cabinet-meeting-wednesday-18-august-2021-19-aug-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-ya-le-moyeni-18-mhawuri,"A.  XIYIMO XA KHABINETE EKA TIMHAKAKULU1.  Malimpfuneto ya Mphalalo wa Vanhu wa Ntshikelelo (SRD) wa Vuvabyi bya Khoronavhayirasi (COVID-19)1.1.  Khabinete ya ma tiva maxangu lama vangiwaka hi ntungukulu wa COVID-19 na madzolonga ya vaaki lama ha ku vaka kona eka swiphemu swin'wana swa KwaZulu-Natal na Gauteng. Eka mhaka leyi, yi tsundzuxe vanhu va Afrika-Dzonga leswaku swikombelo swa Malimpfuneto ya SRD ya COVID-19 ya tiko ku seketela vanhu lava va nga hava malinghena swi pfurile hi Ravuntlhanu, 6 Mhawuri 2021. 1.2.  Ejensi ya Mali ya Nhlayiso wa Vanhu ya Afrika-Dzonga (SASSA) hi pfurile tichanele tintshwa laha swikombelo swi nga rhumeriwaka kona hi ku tirhisa govchat.app na Facebook Messenger, hi ku engetela eka webusayiti ya yona: https://srd.sassa.gov.za kumbe hi ku tirhisa WhatsApp eka 082 046 8553.1.3.  Vanhu lava nga exikarhi ka vukhale bya 18 na 60 lava va nga hava nseketelo wa swa timali wa muxaka wihi kumbe wihi va fanele ku endla xikombelo. Malimpfuneto ya R350 hi n'hweti i ritavala ra vuhlayiseki ra nkoka eka mindyangu leyi nkarhi wun'wana a yi ta va yi onheriwile hi mpingu wa vusweti na mpfumaleko wa mitirho.2.  Eneji 2.1.  Khabinete yi amukele ku gazetiwa vhiki leri ka swinawana leswi swi engetelaka mpimohansi wa ku endliwa ka gezi loku tiyisiweke kusuka eka megawati yin'we (MW) ya nkarhi wa sweswi kuya eka 100 MW. Hi Khotavuxika 2021, Phuresidente Cyril Ramaphosa u tivise ku hundzuluxiwa ka Xedulu ya 2 ya Nawu wa ku Lawuriwa ka Gezi, 2006 (Nawu wa 4 wa 2006) ku engetela mpimohansi wa ku nyikiwa ka layisense ka Mulawuri wa Eneji wa Rixaka wa Afrika-Dzonga ka tiphurojeke ta ku endliwa ka gezi loku tiyisiweke ku pfumelela ku endliwa ka gezi loku nga riki ka mfumo swinene ka gezi.2.2.  Tikhamphani leti nga eka tisekitara leti tirhisaka gezi swinene sweswi ti ta kota ku endla gezi ra tona vini ku ri hava xidingo xa layisense. Ntalo wa ku endliwa ka gezi lowuntshwa wu ta engetela nsirhelelo wa eneji hi ku hunguta vutshemberi eka giridi ya gezi na ku pfulela vuvekisi bya sekitara leyi nga riki ya mfumo byo tivikana. 3. Mpako wa Nseketelo wa Nhlakarhelo wa Ikhonomi3.1.  Khabinete yi kombele mabindzu lama fikelelaka hinkwawo lama khumbekeke hi nkantshamiseko wa vaaki lowa ha ku vaka kona eKwaZulu-Natal na Gauteng ku endla swikombelo swa nseketelo wa loni ya tiindasitiri hi ntswalo wa phesente ya ziro, ehansi ka Mpako wa Nseketelo wa Nhlakarhelo wa Ikhonomi wa R3.75 wa tibiliyoni lowu nyikiwaka hi mfumo.  3.2.  Ndzawulo ya Mabindzu, Vumaki na Mphikizano (dtic) na mihlangano ya yona ya timali ta nhluvukiso – Khoporexini ya Nhluvukiso wa Tiindasitiri na Nkwama wa Havexerisamatimba wa Rixaka, va hlanganisile mpako wa timali ku seketela miphalalo ya nhlakarhelo wa mabindzu yo hambanahambana. Leswi swi katsa ku akiwa hi vuntshwa ka swimakiwakulu, switirhisiwa, swinghenisiwa eka miako, xitoko na xumakulu xo tirha. Timali leti ti ta pfuna ku hunguta mitlhontlho ya vanhu na ikhonomi leyi nga langutana na mabindzu lama khumbekeke hi nkatshamiseko. 3.3.  Khabinete yi tlhele yi amukela na ku seketela xitiviso hi JP Morgan ku nyika nseketelo wa swa timali na lowu nga riki wa swa timali lowu fikaka eka ntsengo wa R340 wa timiliyoni hi ku tirhisana Nongonoko wa Vuvekisi lebyi Ringanaka na Mikavelo bya Abadali (EEIP).  Nongonoko lowu wu vumbiwa hi Nkwama wa Abadali – Nkwama wa ku Kula ka Mabindzu ya Vantima na Malimpfuneto ya Abadali (R40 wa timiliyoni).   3.4.  Mapfhumba lama ma ta seketela ku kula ka ikhonomi leyi katsaka hinkwavo na ku tumbuluxiwa ka mitirho endzeni ka mabindzu ya sayizi leyitsongo na ya le xikarhi, ngopfungopfu eka tisekitara ta vuendli na ta ikhonomi ya rihlaza. 4. Ku cinciwa ka vito4.1.  Khabinete yi amukele ku thyiwa vito hi vuntshwa ka Brandfort eFree State ku va Winnie Mandela, hi ku xixima nhenha ya Nyimpi na Ntshunxeko leyi yi hlongoriweke ku ya tshama edorobeni leri hi nkarhi wa maninginingi ya mfumo wa xihlawuhlawu.5. Ku tsundzukiwa ka Marikana 5.1.  Khabinete yi tikatse na tiko hinkwaro eka ku tsundzuka khombo leri ri endlekeke eMarikana eN'walungu-Vupeladyambu hi Mhawuri 2012, naswona hi tekela enhlokweni gome ra vatirhi, mindyangu ya vona na rixaka hi ku angarhela. Tanihi rixaka hi tshama ha ha tiyimiserile leswaku khombo ro tano ri nga pfuki ri humelerile nakambe.5.2.  Ndzima leyikulukumba yi khatsiwile hi Vukorhokeri bya Maphorisa bya Afrika-Dzonga (SAPS) ku simeka swibumabumelo swa Khomixini ya Vulavisisi ya Farlam. Swin'wana swa swona swi ta simekiwa hi vutalo xikan'wekan'we loko milawu ya SAPS yi hundzuluxiwile ePalamende. 5.3.  Ntirho wa ku antswisa vutomi bya vacelamigodi wu ya emahlweni. Ku akiwa ka vutshamo bya vanhu na ku pfuxiwa ka swimakiwakulu endhawini leyi swi ya emahlweni, hi ku tirhisana na sekitara leyi nga riki ya mfumo. 5.4.  Khabinete yi tlhele yi tsakisiwa hi ndzima leyikulukumba leyi khatsiweke hi mayelana na ku rilisiwa ka lava weriweke hi khombo leri na maxaka ya vona. Hofisi ya Solisitara-Jenerali u phurosesile vunyingi bya swikoxo leswi, laha hakelo yo hetelela yi humesiweke hi Khotavuxika 2021. Swikoxo leswi nga sala swi rindzela ku rhumeriwa ka tidokhumente leti faneleke.  5.5.  Khabinete yi hlohlotela swipano swa xinawu swa lava weriweke hi khombo ku tirha hi ku hatlisa ku hetisisa swikoxo leswi nga sala. Hofisi ya Muyimeri wa swa Nawu wa Mfumo i xivumbeko xa nkoka lexi xi nga eku phuroseseni ka swikoxo leswi.  6.  Samiti ya Muganga wa Nhluvukiso wa le Dzongeni wa Afrika (SADC) 6.1  Phuresidente Ramaphosa u rhangele vutekaxiave bya Afrika-Dzonga eka Samiti ya Ntolovelo ya vu41 ya Varhangeri va Tiko na Mfumo leyi khomiweke hi siku ra 17 na 18 Mhawuri 2021 Lilongwe, Malawi ehansi ka nkongomelo: “Ku Tiyisa Vuswikoti byo Tshovela loko ku Langutaniwile na Ntungukulu wa COVID-19 eka Ncinco wa Ikhonomi na Tiindasitiri lowu Katsaka Hinkwavo, lowu Yisekaka Emahlweni”.6.2  Samiti leyi yi tekile xitoko xa ndzima leyi khatsiweke eka ku kondletela na ku tiyisa nhlanganiso wa xifundza hi ku fambisana na Kungu ra Nhluvukiso wa Xiqhinga wo Komba wa Xifundza ra SADC ra 2020-2030.6.3  Khabinete yi tiyisise vutiboheleri bya Afrika-Dzonga eka nhlanganiso na ku endliwa ka tiindasitiri swa xifundza, ngopfungopfu ku pfuneta nhlakarhelo wa SADC eka ntungukulu wa COVID-19. Hi ku tirhisana, xifundza xa le Dzongeni wa Afrika xi ta huma xi tiyile swinene tanihiloko hi ri karhi hi hlohlotela tisekitara ta hina ta tiindasitiri eka ku akiwa hi vuntshwa ka tiikhonomi ta hina.B.  SWIBOHO SWA KHABINETE1.  Khansele yo Lerisa ya Khoronavhayirasi ya Rixaka (NCCC)1.1.  Khabinete yi kume xiviko kusuka eka NCCC lexi xi kombaka leswaku kutlula swisawutisi swa kaye wa timiliyoni swi nyikiwile eAfrika-Dzonga kutafika sweswi, laha kutlula vanhu va nkombo wa timiliyoni va sawutisiweke hi xiphemu naswona kutlula mune wa timiliyoni va sawutisiwile hi vutalo. 1.2.  Khabinete yi amukele kungu ra hangalaso wa nsawutiso ku engetela ku tekiwa ka swisawutisi, ngopfungopfu eka swifundzakulu leswi swi kombeke ku hunguteka eka ku tekiwa ka swisawutisi. Tanihi xiphemu xa ku engetela nongonoko wa hangalaso wa nsawutiso, Khabinete yi pasise nsawutiso eka nsawutiso wa vanhu lava nga na vukhale bya le xikarhi ka 18 wa malembe na 35 wa malembe kusuka 20 Mhawuri 2021.1.3.  Vumbhoni bya xisayense byi tiyisisa leswaku vanhu lava sawutisiweke va swi kota ku antswa ku pona eka COVID-19 kutlula vanhu lava nga sawutisiwangiki. Hikokwalaho, ha boheka ku hlongola swikhorwiwa swo lukelela mano leswi nga riki na ntiyiso na ku va swo lahlekisa hi mayelana na swisawutisi na ku hlawula vutomi hi ku sawutisiwa. 1.4.  Khabinete yi ye emhlweni yi pasisa ku veka tiko ehansi ka Levhele ya Vulemukisi leyi Fambelanisiweke na Mixungeto ya 3 ya mpfalelo wa rixaka, tanihilaha yi tsundzuxiweke hakona hi Komiti yo Tsundzuxa ya Vaholobye. Khabinete yi khutaza vanhu lava nga sawutisiwangiki hinkwavo eAfrika-Dzonga ku ya sawutisiwa hikuva swisawutisi swa hi sirhelela eka ku vabya swinene COVID-19 naswona swi ponisa vutomi. 1.5.  Ku sawutisiwa swa olova; endzela ntsena ndhawu ya nsawutiso ya le kusuhisuhi na wena u ri na pasi ra wena leswaku u tsarisiwa na ku sawutisiwa. U nga kuma ndhawu ya le kusuhisuhi na wena kusuka eka kutlula 3 000 wa tindhawu ta nsawutiso etikweni hinkwaro eka: www.sacoronavirus.co.za/active-vaccination-sites.C.  SWIENDLEKO LESWA HA TAKA1.  Nkombiso wa Misava wa 20201.1.  Afrika-Dzonga yi ta teka xiave eka Nkombiso wa Misava wa 2020 lowu taka. Khabinete yi pasise vutekaxiave lebyi hi N'wendzamhala 2019. Xiendleko lexi xi tlheriseriwile endzhaku hikwalaho ka COVID-19. Xi ta khomiwa tanihi nkatso wa mikombiso ya le moyeni na le ndhawini eDubai, United Arab Emirates kusuka hi 1 Nhlangula kufika 31 Nyenyankulu 2022. 1.2.  Xiendleko lexa tinxakanyingi, lexi xi nga ta khomiwa ntlhanu wa malembe man'wana na man'wana ematikweni yo hambana, xi nyika makete lowukulu na ku va wo koka rinoko ku kombisa tinhundzu na vukorhokeri swa Afrika-Dzonga eka vahlaleri va misava hinkwayo. Vhiki leri taka dtic yi ta khoma nhlengeletano yo nyika vuxokoxoko eka swihangalasamahungu ku tlhatlha vutekaxiave bya Afrika-Dzonga eka Nkombiso wa Misava wa 2020.D.  MAHUNGU1.  VuhoyozeriKhabinete yi hundzise vuhoyozeri bya yona na ku navelela leswinene eka: 109 wa vatimelandzilo na tiofixiyali ta vufambisi lava rhumeriweke hi Nongonoko wa ku Tirha eka Ndzilo wa Ndzawulo ya Swihlahla, Tinhlampfi na Mbangu ku pfuneta hi matshalatshala yo vutimelandzilo eka xifundzakulu xa Manitoba eCanada.Mnn Tatjana Schoenmaker, eka ku wina timendlele ta silivhere na nsuku eka vuhlamberi na Mnn Bianca Buitendag, eka ku wina mendlele ya silivhere eka ku sefa, eka Mitlangu wa Tiolimpiki leya ha ku vaka kona eTokyo Japan. Va yimele Afrika-Dzonga hi ndlela ya vutinyungubyisi.Ttn Brad Binder, mutsutsumisi wa xithuthuthu, eka ku yimela Afrika-Dzonga hi ndlela ya vutinyungubyisi hi ku wina MotoGP Austrian Grand Prix ya 2021. 2.  Michavelelo Khabinete yi hundzise michavelelo ya yona eka ndyangu na vanghana va: Ttn Dan Sechaba Montsitsi (67), un'wana wa varhangeri eka Nkitsikitsi wa Soweto wa 16 Khotavuxika 1976, loyi a nga lwa a nga karhali ku kuma ntshunxeko na xidemokirasi, na ku tlhela a tirha tanihi Xirho xa Palamende.Dkd Johan van Zyl (63), Mutshamaxitulu wa Vurhangerinkulu wa Toyota South Africa Motors, loyi a tsundzukiwaka hikwalaho ka vurhangeri bya yena na ku humelela ka khamphani leyi na Toyota Motor Europe.Swivutiso:Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete ya Ravunharhu ya le moyeni, 01 Ndzati 2021",2 Sep 2021,https://www.gov.za/speeches/statement-cabinet-meeting-2-september-2021-2-sep-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-ya-le-moyeni-01-ndzati,"A. Xiyimo xa Khabinete eka Timhakakulu1. Hangalaso wa Swisawutisi swa Vuvabyi bya Khoronavhayirasi (COVID-19)1.1. Khabinete yi tivisiwile hi Ndzawulo ya Rihanyo hi mayelana na ndzima leyi khatsiweke ya Nongonoko wa Hangalaso wa Nsawutiso, lowu wu katseke ntivomitungu, (rhavi ra vudokodela leri ri tirhanaka na maendlekelo, hangalako na vulawuri lebyi nga kotekaka bya mavabyi na swihlohloteri swin'wana leswi fambelanaka na rihanyo) na vulanguteri. Khabinete yi lemuke ku ehla ka mitluletavuvabyi yintshwa, xikan'we na ku amukeriwa eswibedhlele na timhangu ta mafu leti vikiweke. 1.2. Hambiswiritano, Khabinete yi lemuke ku tlakuka eka mipimo ya mbuyelelo wa mitluletavuvabyi. Ndzawulo ya Rihanyo yi tiyisisele Khabinete leswaku ntirho wo tala wu le ku endliweni ku twisisa na ku kamanyeta mitumbuluko ya mitlawa ya swikolo leyi vikiweke, ngopfungopfu eKapa-Vuhumadyambu. 1.3. Kuveni hi le tlhelo, Khabinete yi kombela vatswari, vadyondzi na tihuvo to fuma swikolo ku tiyisisa ku landzeleriwa ka vurhonwana ka ku ambariwa ka swipfalaxikandza, nkhuluko wa moya, ku siyiwa ka mpfhuka exikarhi ka vanhu na nsivelamavabyi wa ku hlamba swandla. Ku landzeleriwa ka vurhonwana ka milawu ya rihanyo leyi nga riki ya mirhi ku tshama ka ha ri vusirheleri lebyi tirhaka kahle swinene ehenhla ka ku hangalaka ka xitsongwatsongwana.1.4. Hi kwalomuya ka 31 Mhawuri 2021, kutlula 12 568 525 wa mipimamurhi ya swisawutisi swa COVID-19 swi nyikiwile etikweni hinkwaro. Nhlayo leyi engeteriweke ya tindhawu ta nsawutiso, na masiku ya nsawutiso lama engeteriweke na ku nyikiwa ka swifambo swa mahala hi swifundzakulu, swi vanga ntlakuko wo tivikana eka nhlayo ya vanhu lava va nga ta sawutisiwa hi vutalo.1.5. Khabinete yi khutaza vanhu lava nga sawutisiwangiki etikweni ra ka hina, ngopfungopfu lavakulu na lava nga eka nxungeto wa le henhla wa ku khomiwa hi vuvabyi byo tikisa, ku sawutisiwa hi ku hatlisa.1.6. Swisawutisi swi khomele rihanyo ra hina mivuyelo ya kahle tanihiloko swi sivela vuvabyi byo tivikana, ku amukeriwa exibedhlele na rifu. A hi lweni na xitsongwatsongwana lexi swin'we hi ku hangalasa vuxokoxoko lebyi tiyisisiweke hi mayelana na swisawutisi hi Ndzawulo ya Rihanyo na Nhlangano wa Rihanyo wa Misava.2. Mbalango wa Nhlayo ya Vatirhi wa Kotara na Kotara (QLFS)2.1. Mivuyelo wa QLFS leya ha ku vaka kona sweswinyana leyi humesiweke hi Tinhlayonhlayo ta Afrika-Dzonga eka kotara ya vumbirhi ya 2021 yi kombe leswaku mpimo wa mpfumaleko wa mitirho hi mikutlunyo ya tiphesente ta 1.8 kusuka eka 32.6% leti rhekodiweke eka kotara yo sungula ya 2021 kufika eka 34.4% kotara ya vumbirhi.2.2. Mivuyelo leya xiyimo xa le hansi yi ya emahlweni ku tisa emahlweni xihatla eka tisekitara hinkwato hi ku tirhisana na mfumo ku hatlisisa nsimeko wa Kungu ra ku Aka hi Vuntshwa na Nhlakarhelo wa Ikhonomi (ERRP) ku tirhana na switandzhaku swo onhetela swa COVID-19. ERRP yi le xivindzini xa matshalatshala ya mfumo ku aka hi vuntshwa na ku cinca ikhonomi ku endlela ku tumbuluxa mitirho yo tala, ngopfungopfu eka vantshwa.2.3. Khabinete yi khutaziwa hi van'wana va vatirhi eka tisekitara to tanihi vuaki, mabindzu, na vutleketli leti ti tumbuluxeke mitirho yintshwa hi nkarhi lowu nga ehansi ka nkambisiso. Ntwanano wa vanhu ku aka hi vuntshwa na ku cinca ikhonomi ya hina tanihi xiphemu xa vutihlamuleri lebyi avelaniwaka wu ta tiyisisa leswaku hi hlakarhela hi ku hatlisa tanihi tiko.3. Madzolonga yo ya hi rimbewu na ku dlayeteriwa ka vaxisati (GBV)3.1. Khabinete yi hundzise michavelelo ya yona yo huma embilwini eka mindyangu hinkwayo na vanghana va vavasati lava va dlayiweke hi tihanyi. Lava va katsa Mnn Nosicelo Mtebeni; Mnn Palesa Maruping, Mnn Pheliswa “Dolly” Sawutana na vavasati lava a va nga ri na nandzu van'wana vo tala lava va nga ha vaka va nga vikiwangi hi swihangalasamahungu.3.2. Milandzu leya tihanyi yi endliwile hi nkarhi wa ku tsundzukiwa ka N'hweti ya Vavasati hi Mhawuri, leyi a yi ri n'hweti ya ku tlangela magoza lama endliweke eka ku hunguta mikandzingano erixakeni ra ka hina.3.3. Vugevenga lebyi byi hi tsundzuxile hinkwerhu ka hina leswaku GBVF yi tshama ya ha ri ntlhontlho lowukulukumba lowu nga langutana na tiko leri. Swi lava hinkwerhu ka hina ku tirha hi matimba ku tiyisa nsirhelelo wa vavasati.3.4. Khabinete yi komberile tiejensi ta nsindziso wa nawu ku tiyisisa leswaku vululami bya fikisiwa eka vavasati lava na mindyangu ya vona.3.5. Mfumo wu averile mpimohansi wa R21 wa tibiliyoni ku fambisa nsimeko wa Kungu ra Xiqhinga ra Rixaka hi mayelana na GBVF, leri ri lavaka ku herisa mpingu lowu.  Miphalalo yo tala yi endliwile yi va kona ku tiyisa sisiteme ya vululami bya swa vugevenga. Leswi swi katsa ku engetela tikhoto ta swifundza leti endleriweke ku tirhana na milandzu ya swa masangu, ku tiyisa milawu ya hina ya milandzu ya swa masangu na ku nyika swikili leswi lavekaka eka maphorisa ya ka hina ku tirhana hi ndlela ya kahle na milandzu yo tano. Miako ya mfumo yo tala yi hundzuluxiwile ku tumbuluxa vutumbelo byo tala bya vavasati lava nga eka ntshikelelo.3.6. Khabinete yi kombela hinkwerhu ka hina ku khomana eka ku tumbuluxa mbangu wo hlayiseka na ku va wo sirheleleka eka vavasati lava nga etikweni leri. Ku kuma ku pfuniwa na nkhongotelo hi mayelana na milandzu ya GBVF, bela riqingho eka Senthara ya Ndzeriso ya GBV eka 0800 428 428 (0800 GBV GBV). Vabi va tiqingho va nga tlhela va kombela soxaliweka kusuka eka Senthara ya Ndzeriso ku tihlanganisa na vona hi ku dayila *120*7867# (mahala) kusuka eka selifoni yihi kumbe yihi.4. Pfhumba ro Lwisana na Vukungundzwana4.1. Khabinete yi amukele ku khomiwa ka nkombo wa vaehleketeleriwa hi mayelana na ku dlayiwa ka Mnn Babita Deokaran, Mulawurinkulu wo Khomela wa Tinkota ta swa Timali eka ndzawulo ya rihanyo ya Gauteng. Mnn Deokaran a ri mutirhelamfumo wo tinyiketela loyi a yimeke a ku tsetserhele, ehenhla ka vukungundzwana naswona a ri mbhoninkulu eka vulavisisi bya Yuniti yo Lavisisa yo Hlawuleka eka ku xaviwa ka vumbabva ka switirhisiwa swa vutisirheleri na migingiriko leyi nga riki enawini yin'wana eka ndzawulo.4.2. Khabinete yi tshikelele leswaku valumandleve i vahlayisi va nkoka va xidemokirasi xa hina na mafumelo yo basa, na ku hlohlotela vanhu ku ya emahlweni va humesela erivaleni na ku mangala vukungundzwana na vuxisi ku ri hava nchavo kumbe vurhandzi.B. Swiboho swa Khabinete 1. Xiviko xa Nhlahluvo wa Vuthu ra Xintirhwana xa Goza ra swa Timali (FATF)1.1. Khabinete yi nyikiwile vuxokoxoko hi mayelana na mivuyelo ya nhlahluvo wa Afrika-Dzonga hi mayelana na magoza ya yona yo Lwisana na Mfihlo wa Swihlovo swa Timali na ku Herisa ku Nyikiwa ka Timali eka Vutherorisi. 1.2. Nhlahluvo wu endliwile hi FATF, leyi yi nga nhlangano wa le xikarhi ka mifumo hi mayelana na xivumbeko xa matiko ya misava lowu tumbuluxeriweke ku herisa mfihlo wa swihlovo swa timali na ku nyikiwa ka timali eka vutherorisi. Afrika-Dzonga yi vile xirho xa FATF kusukela 2003.1.3. Xiviko hi vutalo xi ta humesiwa hi ku tirhisa webusayiti ya FATF (www.fatf-gafi.org), na xitatimente hi vutalo lexi katsakanyaka angulo wa mfumo hi mayelana na swiyenge swa ntsano leswi kombisiweke eka nhlahluvo na magoza ku tiyisa magoza ya yona xi ta nyikiwa. Khabinete yi amukele xiviko lexi.2. Ku n'okisiwa ka Bodo ya Khansele ya Ntsariso wa Vaaki va Tiyindlu ya Rixaka (NHBRC)2.1. Khabinete yi pfumelelane na xiboho xa Holobye wa Vutshamo bya Vanhu Mmamoloko Kubayi ku n'okisa Bodo ya NHBRC ya nkarhi wa sweswi loko Ndzawulo ya Vutshamo bya Vanhu yi karhi yi hetisisa phurosese ya ku thoriwa ka Bodo leyi vumbiweke hi vutalo. Theme ya Bodo ya nkarhi sweswi yi herile hi siku ra 31 Mawuwana naswona yi engeteriwile hi suku ra 1 Mhawuri 2021 kufikelaloko Bodo yintshwa yi thoriwile.2.2. Khabinete yi tlhele hi pfumelelana na ku thoriwa ka Ttn Mphedziseni Alfred Radzilani tanihi Mulawuri wa NHBRC.3. Ku Engeteriwa ka Xiyimo xa Rixaka xa Mhangu—3.1. Khabinete yi pasise ku engeteriwa ka Xiyimo xa Rixaka xa Mhangu kuya eka 15 Nhlangula 2021 hi ku landza Xiyenge xa 27(5)(c) xa Nawu wa Malawulelo ya Timhangu, 2002 (57 wa 2002).C. Swiendleko leswi Taka1. N'hweti ya Vupfhumba1.1. Tiko ri ta tsundzuka N'hweti ya Vupfhumba hi Ndzati na Siku ra Vupfhumba ra Misava hi Musumbhunuku, 27 Ndzati 2021 ehansi ka nkongomelo: “Vupfhumba eka ku Kula ko Katsa Hinkwavo – Nhlakarhelo wa COVID-19 – Ku Aka hi Vuntshwa Nakambe ku Antswa.” 1.2. N'hweti ya Vupfhumba ya nan'waka yi ta khutaza vanhu va Afrika-Dzonga ku endla xiphemu xa vona eka ku hlayisa mitirho hi ku teka tendzo kwala tikweni na ku seketela nhlakarhelo hi ku fambisana na Kungu ra Nhlakarhelo ra Sekitara ya Vupfhumba, leri ri tumbuluxaka miphalalo ku seketela nhlakarhelo wa ikhonomi.1.3. Khabinete yi khutaze vanhu va Afrika-Dzonga ku sawutisiwa na ku valanga tiko ra ka hina lero saseka loko va ri karhi va landzelela milawu ya rihanyo hinkwayo, ku katsa na ku ambala xipfalaxikandza, ku hlamba swandla nkarhi na nkarhi na ku hlayisa mpfhuka exikarhi ka vanhu. D. Mahungu1. VuhoyozeriKhabinete yi hundzise vuhoyozeri bya yona na ku navelela leswinene eka:xipano xa matsambu ya va le Hansi ka Malembe ya 20 xa Afrika-Dzonga, eka matirhelo ya xona eka Vunghwazi bya Matsambu ya Misava ya va le Hansi ka Malembe ya lebyi a byi khomeriwile eNairobi, Kenya kusuka 17 kufika 22 Mhawuri 2021. Xipano xa Afrika-Dzonga lexi hlengeleteke kaye wa timendlele, ku katsa na ku tshova rhekodo ya misava ya matsambu yo nyiketana ya 4x100 ra mitara ya va le hansi ka Malembe ya 20 ya vavanuna.Xipano xa Afrika-Dzonga eka matirhelo ya xona eka Tipharalimpiki ta le Tokyo. Ntando Mahlangu loyi a wineke nsuku eka Ntlulo wo Goza wa Vavanuna, naswona a veka rhekodo ya misava yintshwa hi ntlulo wa 7.17 wa timitara. Anrune Weyers loyi a wineke nsuku eka 400 wa timitara ta Vavasati. N'waxikanyakanya loyi a nga na vulamari loyi na yena a nga wina nsuku. Louzanne Coetzee (loyi a ri na makombandlela Erasmus Badenhorst) loyi a wineke mendlele ya silivhere ya Tipharalimpiki eka 1 500 wa timitara ta Vavasati.mutlangi wa le ka TV Thuso Mbedu, eka ku wina Sagwati ra Nyeleti ya Mbhoxeketo ra le ka TV eka xiave xa yena eka The Underground Railroad a eka Masagwati ya le ka TV ya Nhlangano wa Vakhensivasoli va Hollywood ya 2021.Phuresidente loyi a ha ku hlawuriwaka wa Rhiphabuliki ya Zambia, Ttn Hakainde Hichilema. Ku humelela ka nhlawulo wa vuphuresidente lowa ha ku vaka kona ku nyika masungulo ya ntshamiseko lowu yisiwaka emahlweni na nhluvukiso eZambia, nakambe na le ka xifundza xa le Dzongeni wa Afrika.2. MichaveleloKhabinete yi hundzise michavelelo ya yona yo huma embilwini eka ndyangu na vanghana va:Ttn Kebby Maphatsoe (59), khale ka Xandla xa Holobye wa Vusirheleri na Khale ka Masocha na Xirho xa Palamende xa sweswi. A ri Mutshamaxitulu wa Rixaka wa Nhlangano wa Kahle ka Masocha wa uMkhonto we Sizwe (MK). U nyiketele vutomi bya yena eka nhluvukiso wa tiko leri.Xiyimbeleri tlhelo xirho xa masuso xa The Mahotella Queens, yena Nobesuthu Mbadu. Khale ka xiyimbeleri lexi xi love eThelle Mogoerane Regional Hospital eVosloorus, Gauteng. A xi ri na 76 wa malembe hi vukhale.E. Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1. Mnn Andiswa Oyama Jass tanihi Muofisirinkulu wa Vurhangerinkulu eka Ndzawulo ya Swihlahla, Tinhlampfi na Mbangu (DFFE).2. Gqweta Dinkie Portia Dube tanihi Mulawuri-Jenerala (DG) eka Hofisi ya Khomixini ya Vutirhelamfumo.3. Mnn Devinagie Bendeman tanihi Xandla xa DG: Vulandzelelanawu byo Lawula na Vuvekatihlo bya Sekitara eka DFFE.Swivutiso:Phumla Williams – Muvulavuleri wa KhabineteSelifoni: 083 501 0139 "
Xitatimente hi mayelana na Nhlengeletano ya Khabinete yo Hlawuleka ya le moyeni,20 Sep 2021,https://www.gov.za/speeches/statement-virtual-cabinet-meeting-14-september-2021-20-sep-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-yo-hlawuleka-ya-le-moyeni-20-sep-2021,"Nhlengeletano leya Khabinete yo Hlawuleka ya le moyeni a yi khomiwile ku nga si sungula Lekgotla ra Khabinete.  A.    Swiboho swa Khabinete1.    Ku Engeteriwa ka Pulani ya Rixaka ra Hayidirojeni (HSRM)1.1.    Khabinete yi pasise ku engeteriwa ka HSRM ku ringana 10 ra malembe lama taka.  HSRM yi humelerisa Qhinga ra Hayidirojeni ya Afrika-Dzonga leri ri pasisiweke hi Khabinete hi 2007 ku lulamisela tiko ku va na ikhonomi ya hayidirojeni. HSRM yi aka ehenhla ka leswi swi fikeleriweke eka 10 ra malembe lama nga hundza ku lulamisela Afrika-Dzonga ku cinca kusuka eka ndzavisiso na nhluvukiso kuya eka vuendli na vubindzurisi. 1.2.    HSRM yi pfanganisa hi ndlela leyi humelelaka tithekinoloji ta hayidirojeni hinkwato eka tisekitara to hambanahambana ta ikhonomi na ku tlhela yi kondletela ku kula ka ikhonomi yo katsa hinkwavo. Yi veka Afrika-Dzonga tanihi ndhawu leyi kongomiweke leyi nga na vuswikoti bya ikhonomi ya hayidirojeni lebyi yisekaka emahlweni na ku tlhela yi ndlandlamukisa timakete to rhumela tinhundzu na vukorhokeri ematikweni mambe hi mayelana na tithekinoloji ta hayidirojeni.  1.3.    Vuendli bya laha tikweni bya swimakiwa swa hayidirojeni na swiphemutsongo byi ta hoxa xandla eka ku tumbuluxiwa ka mitirho na nhluvukiso wa swikili, na ku tlhela yi tiyisa ncinco wa ikhonomi lowu wu nga ta vuyerisa sekitara leyi a yi tsan'wiwile eka nkarhi lowu nga hundza ya rixaka, ngopfungopfu vavasati na vantshwa.1.4.    HSRM yi tlhela yi nyika miphalalo leyi yi nga ta hoxa xandla eka ku hungutiwa ka ku humesiwa ka tigasi leti tswongaka rihiso exibakabakeni (GHG).  Exikarhi ka swin'wana yi ta tiyisa ku nyikiwa ka eneji leyi vuyelerisekaka eka giridikulu ya gezi naswona yi ringanyeta miphalalo eka sekitara ya Vutleketli bya Mitirho leyo Tika, leyi ku nga yin'wana ya swihoxaxandla eka ku humesiwa ka GHG.  1.5.    Pulani leyi yi kaneriwile swinene na vakhomaxiave lava faneleke hinkwavo, ku katsa na tindzawulo ta mfumo, swidyondzeki, sekitara leyi nga riki ya mfumo na tikhansele ta sayense. Yi nyika rimba ra ntirhisano ku tiyisisa leswaku ku va na mpfangano wa tithekinoloji leti fambelanaka na hayidirojeni hinkwato na nhluvukiso wa swikili wa tiko. Dokhumente leyi yi ta endliwa yi fikeleleka hi ku tirhisa webusayiti ya Ndzawulo ya Sayense na Vutumbuluxi: www.dst.gov.za.2.    Ntwanano lowu Hundzuluxiweke hi mayelana na Nsirhelelo wo Khomeka wa Matheriyali wa Nyutliliya (CPPNM)2.1.    Khabinete yi pasise ku rhumeriwa ka CPPNM leyi hundzuluxiweke ePalamende ku ya pasisiwa, hi ku landza Xiyenge xa 231(2) xa Vumbiwa ra Rhiphabuliki ya Afrika-Dzonga ya 1996, lexi vulaka leswaku: “Ntwanano wa matiko ya misava wu boha Rhiphabuliki ntsena endzhakukaloko wu pasisiwile hi xiboho eka havumbirhi bya Huvo ya Rixaka na Huvo ya Rixaka ya Swifundzakulu”. 2.2.    Mihundzuluxo leyi yi endliwile hi Ejensi ya Eneji ya Athomiki ya Matiko ya Misava (IAEA) ku tiyisa nsirhelelo wa mpimohansi wa misava hinkwayo wa switirhisiwa na matheriyali wa nyutliliya leswi tirhisiwa eka swikongomelo swa ku rhula. Tanihi xirho xa IAEA, Afrika-Dzonga yi sayinile ntwanano lowu kutani endzhakukaswona yi wu amukela hi 2007.2.3.    Mihundzuluxo leya ntwanano lowu yi tiyisa nsirhelelo wa rixaka eka matiko lama nga swirho, ku katsa na swilaveko swa nsirhelelo wo khomeka wa switirhisiwa na matheriyali wa nyutliliya. 2.4.    Yi nyika nxaxamelo wa milandzu yo tanihi ku rhumeriwa ka tinhundzu na vukorhokeri ematikweni mambe na kusuka ematikweni mambe ku ri hava mpfumelelo lowu rhangaka wu kumeka. Yi tiyisa ntwanano exikarhi ka matiko lama nga swirho eka ku avelana vuxokoxoko hi mayelana na migingiriko leyi nga riki enawini hi mayelana na matheriyali wa nyutliliya3.    Ku siviwa ka xianguri xa ndzavisiso wa nyutliliya xa SAFARI-1 3.1.    Khabinete yi pasise ku simekiwa ka phurojeke ya xianguri xa nyutliliya xa mitirhonyingi ku siva xianguri xa ndzavisiso xa nyutliliya xa SAFARI-1 xa nkarhi wa sweswi lexi nga ehansi ka vun'wini bya Khamphanikulu ya Eneji ya Nyutliliya ya Afrika-Dzonga (NECSA). Xianguri a xi ri eku tirheni kusuka hi 1965 naswona vunavi bya vutomi bya xona byi le kusuhi na ku fika emakumu hi 2030.3.2.    SAFARI-1 hi yin'wana ya vahumesi lava rhangelaka va mune va tirhadiyoayisothopi ta vutshunguri emisaveni leti tirhisiwaka ku tshungula timiliyoni ta vavabyi lembe na lembe Yi tlhela yi nyika tiko nseketelo eka ndzavisiso wa sayense, nhluvukiso na vutumbuluxi eka vudokodela, vurimi, phaleyotholoji na bayosayense.   3.3.    Ku siviwa loku ku ta tiyisisa leswaku Afrika-Dzonga yi tshama yi ri rin'wana ra matiko lama rhangelaka eka tindzima leti na ku vuyeriwa kusuka eka tithekinoloji letintshwa eka mbangu lowu. Phurojeke leyi yi ta rhangeriwa hi tindzawulo leti fambelanaka to hlayanyana na NECS tanihi tlilayentenkulu.4.    Xiviko xa Mpfuxeto xa Malembe Mambirhi Man'wana na Man'wana xa vu4 xa Afrika-Dzonga4.1.    Khabinete yi pasise ku rhumeriwa ka Xiviko xa Mpfuxeto xa Malembe Mambirhi Man'wana na Man'wana xa vu4 xa tiko – lexi xi nyikaka vuxokoxoko byintshwa hi mayelana na matshalatshala ya tiko ku hunguta na ku tifambelanisa na ku cinca ka tlilayimete – eka Ntwanano wa Rimba ra Vun'we bya Tinxaka hi mayelana na ku Cinca ka Tlilayimete (UNFCCC). 4.2.    Xiviko lexi xi katsakanya tipholisi leti simekiweke xikan'we na magoza na swiendlo leswi tekiweke hi tiko ku hunguta ku humesiwa ka GHG. Nakambe yi nyika vuxokoxoko byintshwa hi mayelana na miphalalo yo cincela eka ikhonomi ya khaboni ya le hansi leyi leteriwaka hi Phepha ra Swibumabumelo swa Mfumo ra Pholisi ya Angulo wa ku Cinca ka Tlilayimete ya Rixaka.4.3.    Afrika-Dzonga yi endlile vutiboheleri ku hoxa xandla hi ndlela yo tivikana eka matshalatshala ya misava hinkwayo ku tshamisekisa ku humesiwa ka GHG endzeni ka swirhangana swa nhluvukiso swa tiko. Tanihi musayini eka UNFCCC, Afrika-Dzonga yi languteriwa ku rhumela swiviko leswi pfuxetiweke nkarhi na nkarhi.5.    Vuhoxaxandla lebyi Bohiweke hi Rixaka (NDC)5.1.    Khabinete yi pasise vunavi lebyi pakanisiweke bya hunguto wa ku cinca ka tlilayimete bya NDC lebyi pfuxetiweke bya 2030 leswaku byi rhumeriwa eka UNFCCC. Afrika-Dzonga yi pfuxetile vunavi bya yona bya mipakaniso bya 2025 kufika eka 398 kufika eka 510 na le ka 2030 kufika eka 350 – 420 Timetirikithani ta ndzingano wa Moyakhubu (Mt Co2-eq). 5.2.     Ehansi ka Ntwanano wa Paris mavandla hinkwawo ya laveka ku rhumela tiNDC ntlhanu wa malembe man'wana na man'wana. Afrika-Dzonga yi rhumele NDC ya yona yo sungula eka UNFCCC hi Nhlangula 2015, yi tiboha ku veka ku humesiwa ka GHG ka rixaka endzeni ka vunavi kusuka 398 kufika eka 614 Mt CO2-eq ta 2025 na 2030. Ntwanano wa Paris wu tlhela wu lava ku ehlisa mahiselo ya misava hinkwayo kufika ehansi ka tidigiri Celsius timbirhi na ku landzelela matshalatshala kufika eka 1,5 wa tidigiri ta Celsius.5.3.     Mavandla hinkwawo ya languteriwa ku pfuxeta mipakaniso ya wona ya 2015 hi 2020 ku tiyisisa leswaku ya fambelana na sayense leya ha ku vaka kona. Vunavi bya mipakaniso lebyi pfuxetiweke byi tekela enhlokweni swiviko leswa ha ku vaka kona swa Phanele ya le Xikarhi ka Mifumo hi mayelana na ku Cinca ka Tlilayimete, naswona byi fambelanisiwile na vakhomaxiave hinkwavo lava va hoxaka xandla eka matshalatshala ya tiko.  B.    Milawumbisi 1.    Nawumbisi wa Hundzuluxo wa Nthyakiso wa Lwandle (Nsivelo wa Nthyakiso kusuka eka Swikepe) wa 20211.1.    Khabinete yi pasise Nawumbisi wa Hundzuluxo wa Nthyakiso wa Lwandle (Nsivelo wa Nthyakiso kusuka eka Swikepe) wa 2021 leswaku vaaki va nyika mavonelo. Nawumbisi lowa Hundzuluxo wu lava ku hundzuluxa Nawu wa Nthyakiso wa Lwandle (Nsivelo wa Nthyakiso kusuka eka Swikepe), 1986 (Nawu wa 2 wa 1986) na ku wu fambelanisa na Ntwanano wa Matiko ya Misava eka Nsivelo wa Nthyakiso kusuka eka Swikepe (MARPOL) lowu pfuxetiweke. 1.2.    Afrika-Dzonga i musayini eka MARPOL, ntwananokulu wa matiko ya misava lowu angarhelaka nsivelo wa nthyakiso wa mbangu wa lwandle hi swikepe kusuka eka swivangelo swo tirha kumbe swa xiwelo.1.3.    Nawumbisi lowa Hundzuluxo wu ta hoxa xandla eka nhlayiso wa mbangu wa lwandle hi ku herisa nthyakiso wa lwandle hi swikepe leswi pfutaka tioyili na michumu leyi vavisaka. 1.4.    Wu tlhela wu ringanyeta leswaku swikepe swi fanele ku tirhisa mafurha lama nga na ku nga tluli 0,50% ta michumu leyi nga na sulphur kumbe swi tirhisa tisisiteme to basisa mafurha leti pfumeleriweke.2.    Nawumbisi wa Hundzuluxo wa Tikhamphani wa 20212.1.    Khabinete yi pasise nkandziyiso wa Nawumbisi wa Hundzuluxo wa Tikhamphani wa 2021 leswaku vaaki va nyika mavonelo. Nawumbisi lowu wu hundzuluxa Nawu wa Tikhamphani, 2008 (Nawu wa 71 wa 2008). Khabinete yi pasise Nawumbisi wa nkarhi wa sweswi leswaku vaaki va nyika mavonelo hi Mhawuri 2018 naswona mbuyelo wa kona wu vange ku pfapfarhutiwa hi vuntshwa ka mihundzuluxo leyi.  2.2.    Mihundzuluxo leyi pfuxetiweke yi veka erivaleni swinawanatsongo swo hlayanyana swa Nawumbisi lowu, lowu wu lava ku hunguta maendlelo yo lawula hi mayelana na mabindzu; wu tiyisa mavangwa yo lwisana na ku tumbeta swihlovo swa mali; ku tiyisa swilaveko swa mpaluxo na ku tiyisa matimba ya vakhomaxiave eka khamphani.  3.    Nawumbisi wa ku Cinca ka Tlilayimete ya Rixaka 3.1.    Khabinete yi pasise ku rhumeriwa ka Nawumbisi wa ku Cinca ka Tlilayimete wa Rixaka ePalamende.  Nawumbisi wu nyika xitirho xa xinawu eka nsimeko wa Pholisi ya Angulo wa ku Cinca ka Tlilayimete ya Rixaka. 3.2.    Wu pfumelela ku fambelanisiwa ka tipholisi leti ti nga ta hlohlotela angulo wa ku cinca ka tlilayimete wa tiko. Wu tlhela wu lulamisela malulamiselo yo cinca ya tiko ku cincela eka ikhonomi ya khaboni ya le hansi na ku va lama kondzelelaka tlilayimete.3.3.    Nawumbisi lowu se wu hundzile eka phurosese yo nyika mavonelo ya vaaki hi ku angarhela leyi katsaka vakhomaxiave lava faneleke. C.    Ku thoriwaKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.    Ttn Smunda Mokoena tanihi Mutshamaxitulu wa Mulawuri wa Eneji ya Rixaka wa Afrika-Dzonga. 2.    Dkd Margaret Mkhosi-Motsaathebe tanihi Muofisirinkulu wa Vurhangerinkulu wa Vandla ra Heriso wa Thyaka ra Rhadiyoekithivhi ra Rixaka. Swivutiso: Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete ya Ravunharhu ya le moyeni, 29 Ndzati 2021",30 Sep 2021,https://www.gov.za/speeches/statement-virtual-cabinet-meeting-wednesday-29-september-2021-30-sep-2021-0000,https://www.gov.za/ts/speeches/statement-virtual-cabinet-meeting-wednesday-29-september-2021-30-sep-2021-0000,"A. Xiyimo xa Khabinete eka Timhakakulu1. Hangalaso wa Swisawutisi swa Vuvabyi bya Khoronavhayirasi (COVID-19)1.1. Khabinete yi tiyisiwe nhlana hi timiliyoni ta vanhu eAfrika-Dzonga lava va hlawuleke ku sawutisiwa ehenhla ka COVID-19, ku ri na kutlula 17 wa timiliyoni ta mipimamurhi ya swisawutisi leyi nyikiweke kutafika sweswi.1.2. Khabinete yi khense mihlangano ya vukhongeri, xikan'we na xiyenge xa mitlangu na vutshila, eka ku endla mapfhumba ya nsawutiso ku khutaza ku tekiwa ka swisawutisi.  1.3. Loko vanhu vo tala va sawutisiwa, tiko ri ta hatlisa ri olovisa swipimelo swa Levhele ya Vulemukisi leyi Fambelanisiweke ya 2 ya nkarhi wa sweswi. Swa boha leswaku leswi swi va ta vanga ku pfuriwa hi vutalo ka ikhonomi ku kota ku kurisa na ku tumbuluxa mitirho leyi dingiwaka swonghasi.  1.4. Khabinete yi tshikelele xikombelo xa ku hunguta mitluletavuvabyi yintshwa, hinkwerhu hi boheka ku ya emahlweni hi ambala xipfalaxikandza evanhwini, ku hlamba swandla hi xisibi na mati kumbe sanithayizara leyi na xihoko xa 70%, naswona ku siya mpfhuka exikarhi ka vanhu swi ya emahlweni ku tiyisa endlelo ra tiko eka ku hunguta mitluletavuvabyi.2. Pfhumba ra Vooma Vaccination Weekend kusukela 1 kufikela  2 Nhlangula 20212.1. Khabinete yi hlohlotela vaakatiko va Afrika-Dzonga lava nga sawutisiwangiki na vanhu lava va tshamaka eAfrika-Dzonga ku tirhisa Vooma Vaccination Weekend leyi yi nga ta va kona etikweni hinkwaro hi Ravuntlhanu, 1 na hi Mugqivela, 2 Nhlangula 2021.2.2. Vooma Vaccination Campaign Weekend i pfhumba ra rixaka leri katsaka hinkwavo leri seketeriwaka hi vatirhisani va vaaki hinkwavo, ku katsa mihlangano leyi simekiweke eka vukhongeri, varhangeri va ndhavuko, mihlangano ya vatirhi na ya mabindzu. Mpakaniso wa ku hela loku ka vhiki i ku sawutisiwa ka mpimohansi wa miliyoni ya vanhu.2.3. Lexi i xivandlanene xa vanhu lavakulu leswaku va sawutisiwa mahala naswona ku ri hava ku kombela nkarhi wa ku vonana eka tindhawu ta mani na mani, leti nga riki ta mfumo na leti ngo tshuka ti tumbuluxiwa.2.4. A wu dingi ku va na ndzindzakhombo wa rihanyo kumbe xikimi xa vutshunguri ku kuma xisawutisi. Vurhangeri bya mfumo, mabindzu, vatirhi na bya mihlangano ya miganga byi ta hlohlotela hi ndlela ya nkhinkhi miganga eka swiphemu hinkwaswo swa tiko ku tikarhatela ku kuma nsirhelelo lowu taka hikwalaho ka ku sawutisiwa.  2.5. Vooma Vaccination Weekend yi nga hi pfuna ku fikelela vuhluri ehenhla ka xitsongwatsongwana lexi xi hi kingindzeke ku ringana kutlula lembe. Ku hava munhu loyi a faneleke hupa xivandlanene lexi. A Tshameni hi Hlayisekile hinkwerhu.3. Rendzo ra Phuresidente kuya eka Buloho ra Msikaba3.1. Phuresidente Cyril Ramaphosa u ye a ya hlela nhluvukiso wa swimakiwakulu eka Buloho ra Msikaba eLusikisiki eKapa-Vuhumadyambu hi Ravumune, 23 Ndzati 2021. Phurojeke leya swimakiwakulu ya R1,65 wa tibiliyoni yi vumba xiphemu xa phurojeke ya Gondzo ra Ribuwa ra Nhova ra N2. Handle ko humelerisa mfambafambo wo olova wa vanhu hi ku hlanganisa miganga ya le matikoxikaya na tisenthara ta madoroba etikweni hinkwaro, buloho leri ri ta tlhela ri hlohlotela vuvekisi na ku kula.3.2. Netiweke ya Gondzo ra Ribuwa ra Nhova ra N2 hi yin'wana ya Tiphurojekekulu leti Pfanganisiweke ta Xiqhinga ta mfumo ku hatlisisa ku kula ka ikhonomi eka levhele ya rixaka, ya swifundzakulu na ya miganga.  Khabinete ya tsaka hi ndzima leyi khatsiweke eka pfhumba ra yona ra vuvekisi bya swimakiwakulu, leri tshamaka ra ha ri phuphukulu ya Kungu ra ku Aka hi Vuntshwa na Nhlakarhelo ra Ikhonomi (ERRP), hi 88 wa tiphurojeke leti nga na nkoka wa kutlula R2.3 wa tithiriliyoni leti nga eku endlekeni.   4. Vuxaka, mabindzu na vupfhumba swa matiko ya misava4.1. Khabinete yi amukele xiboho hi Jarimani ku susa Afrika-Dzonga eka nxaxamelo ya yona wa tindhawu ta ku teka rendzo ta nxungeto wa le henhla na makungu hi United States of America ku amukela vatekarendzo lava sawutisiweke hi vutalo etikweni.4.2. Hambiswiritano, Khabinete yi kombise ku khomiwa hi tingana hikwalaho ka xiboho xa United Kingdom (UK) ku tshika Afrika-Dzonga eka nxaxamelo wa yona wo tshimbisa ku teka rendzo wa matiko. Ku  hava xivangelo xo tivikana xa ku tshika Afrika-Dzonga eka nxaxamelo lowu loko ku tekeriwa enhlokweni ndzima ya hina eka ku hunguta ntungukulu wa COVID-19 na ku ehlisa hi ku hatlisa mpimo wa ntluletavuvabyi na nongonoko wa hina nsawutiso wa matimba.4.3. Khabinete yi tlhele hi nyikiwa vuxokoxoko hi Ndzawulo ya Vuxaka bya Matiko ya Misava na Ntirhisano hi mayelana na ndzima leyi khatsiweke ku endla leswaku Afrika-Dzonga yi susiwa kusuka eka nxaxamelo wo tshimbisa. Khabinete ya tshemba leswaku Mfumo wa UK wu ta tlhela wu endzela xiboho lexo vava, lexi nga khumbiki ntsena indasitiri ya vupfhumba kambe na mabindzu kusuka eka matiko hamambirhi, mindyangu na tisekitara tin'wana ta ikhonomi.5. Nhlakarhelo wa Ikhonomi5.1. Khabinete yi amukele ku simekiwa ka Phothali ya Ntsariso wa Ndzahlekelo wa Mabindzu ku tsarisa mabindzu lama khumbiweke hi nkatshamiseko lowu veke kona exikarhi ka 9 na 19 Mawuwana 2021 eKwaZulu-Natal, Gauteng na tindhawu tin'wana leti khumbekeke.5.2. Phothali leya ntsariso yi hlengeleta data kusuka eka mabindzu ku tirhisanisa ku antswa magoza ya mphalalo na ku letela miphalalo ya nkarhi lowu taka. Ti tirha tanihi ndhawu yo nghena ya mfumo leyi nga yoxe ya mabindzu ku komba mpimo wa milahlekelo ya vona.5.3. Khabinete yi kombele vini va mabindzu lama khumbekeke hinkwavo ku tsarisa eka phothali leyi eka www.relief4sa.co.za. Hi ndlela yin'wana, va nga ha bela riqingho eka 080 006 00850 ku kuma ku pfuniwa exikarhi ka 08:00 na 17:00 hi masiku ya le xikarhi ka vhiki.5.4. Hi ku tirhisa Ndzawulo ya Nhluvukiso wa Mabindzu Lamatsongo, ntsengo wa 192 wa swikombelo kusuka eka vini va mabindzu lamatsongo kufika eka ma le xikarhi lava va khumbekeke hi nkatshamiseko swi kumekile. Khabinete ya tsaka leswaku ntsengo wa R54,2 ya timiliyoni wu pasisiwile ku averiwa eka vini lava mabindzu.6. Ku sungula hi vuntshwa ka swihahampfhuka swa Tendzo ta le Moyeni ta Afrika-Dzonga (SAA)6.1. Khabinete yi amukele ku sungula hi vuntshwa loku ka ha ku vaka kona ka swihahampfhuka hi SAA, leyi yi tirhaka eka tindlela tingaritingani exikarhi ka Joni na Kapa. Xirhwali lexa rixaka xi ta tlhela xi hahela eka mitsindza ya le Afrika yo tanihi Accra (Ghana), Kinshasa (Democratic Republic of the Congo), Harare (Zimbabwe), Lusaka (Zambia) na Maputo (Mozambique), na tindhawu to ya eka tona to tala leti ti nga engeteriwaka eka tindlela leti tanihiloko swiyimo swa timakete swi antswa.6.2. Khabinete yi kombele vanhu va Afrika-Dzonga ku seketela SAA, leswi swi fungha masungulo ya nkarhi wuntshwa eka vuhahisi bya Afrika-Dzonga leyi vumbiweke hi vuntshwa.7. Yuniti ya Matikhomelonene ya Mafambiselo ya Mfumo, Vutengi na Mpfuneto wa Xithekiniki wa Matikhomelo (PA-EID-TAU)7.1. Khabinete yi amukele ku simekiwa ka PA-EID-TAU,  leswi swi nga ta tiyisa matshalatshala ya mfumo eka nyimpi ehenhla ka vukungundzwana eka Vukorhokeri bya Mfumo.7.2. PA-EID-TAU yi ta angamela ku tirhisiwa ka tipholisi ta matikhomelonene ya vukorhokeri bya mfumo na ta ku lwisana na vukungundzwana to tanihi ku endla bindzu na Mfumo, matirhelo na ntirho wo holela wun'wana, malawulelo ya matikhomelo na ku tirhisiwa ka tioditi ta hanyelo.7.3. Khabinete yi kombele tiofixiyali ta mfumo ku tshama ti tiyimiserile ku herisa vukungundzwana. Hi ku rhangela ntsena eka ku mangala migingiriko leyi fambelanaka na vukungundzwana hinkwayo leyi endlekaka eka mihlangano ya mfumo, hi nga kota ku tiyisisa leswaku ku va na vumundzuku byo antswa na ku siya ndzhaka leyi nga ta heta nkarhi wo leha ya tinxaka ta nkarhi lowu taka.8. 2021 Mihlawulo ya Mifumo ya Miganga (LGE)8.1. Khabinete yi hoyozela 1,7 wa timiliyoni ta vavhoti vo sungula lava tsariseke hi nkarhi wa ku hela ka vhiki ka ntsariso wa vavhoti ka 18 na 19 Ndzati. Leyi a yi ri ndlela ya vantshwa ya ku vula leswaku va lava ku tlanga xiave xa vona eka xidemokirasi xa hina hi ku hlawula vurhangeri bya miganga.8.2. Tanihileswi vantshwa va vumbaka vunyingi bya rixaka ra ka hina, nkhinkhi wa vantshwa ku va xiphemu xa tiphurosese ta hina ta nhlawulo hi swin'wana leswi hi swi amukelaka na ku swi xixima.  8.3. LGE ya 2021 leyi xeduriweke ku endleka hi siku ra 1 Hukuri 2021 yi nyika vanhu va Afrika-Dzonga xivandlanene xa ku tirhisa mfanelo ya vona leyi nga eka vumbiwa ku hlawula vayimeri va vona va vaaki.8.4. Vavhoti lava va nga kotiki ku hoxela tivhoti ta vona hi Siku ra Nhlawulo na lava va nga kotiki ku teka rendzo ku ya eka switichi swo vhotela hikwalaho ka ntsano wa le mirini kumbe vutsoniwa va nga kota ku vhota hi Vhoti yo Hlawuleka eka masiku mambirhi lama rhangelaka Siku ra Nhlawulo. Swikombelo swa tivhoti to hlawuleka ti pfurile hi siku ra 20 Ndzati 2021 naswona ti ta pfula hi siku ra 4 Nhlangula 2021 hi 17:00.9. Madzolonga yo ya hi rimbewu na ku dlayeteriwa ka vaxisati (GBVF)9.1. Khabinete yi amukele ku mbirhihatiwa ka xigwevo xa rifu lexi xi nyikiweke Ttn Sbusiso Nkosi (36) hi Xiavo xa Mpumalanga xa Khoto ya le Henhla hi Musumbhunuku, 13 Ndzati 2021, eka mpfinyo na ndlhayo wa Mnn Nomcebo Simelane (23) hi siku ra 5 Ndzati 2020.9.2. Khoto yi gweve mupfinyi tlhelo mudlayi loyi mikarhi yimbirhi ya ku pfaleriwa ekhotsweni vutomi hinkwabyo na ku pfaleriwa ekhotsweni malembe manharhu yo engetela ya vukhamba, leswi swi fambaka xikan'we.9.3. Lexi i xitsundzuxo xo tiya eka vaonhi hinkwavo va GBVF leswaku va ta khomiwa naswona va ta langutana na voko ra matimba ra nawu. Hi ku tirhisana na maphorisa na tiejensi ta nsindziso wa nawu, hi nga kota ku endla switarata swa ka hina na miganga swi hlayiseka swinene eka hinkwavo.9.4. Mangalani timhangu leti fambelanaka na GBVF hinkwato emaphoriseni kumbe mi bela riqingho eka Senthara ya Ndzeriso wa GBVF ya Rixaka: 0800 428 428 kumbe STOP Gender Violence Helpline: 0800 150 150 / *120*7867#10. Ntsariso wa vukati bya xintu10.1. Khabinete yi lemuke leswaku vuahluri bya Khoto ya le Henhla, Xiavo xa KwaZulu-Natal eka nandzu lowu khumbaka mumangari, Mnn Phumza Ethel Mankayi na muanguri, Holobye wa Timhaka ta Xikaya, Mnn Ntombizakhe Portia Miya na Mulawuri wa Khoto ya le Henhla ya Afrika-Dzonga. Vuahluri lebyi byi tiyisisa timfanelo ta vanhu lava tekaneke ehansi ka Nawu wa ku Tekeriwa Enhlokweni ka Vukati bya Xintu, 1998 (Nawu wa 120 wa 1998).10.2. Khabinete yi kombela vatekani ku tsarisa vukati bya vona bya xintu eka Timhaka ta Xikaya ku nga si hela tin'hweti tinharhu ta vukati bya vona. Holobye wa Timhaka ta Xikaya u engetele nkarhi wa ntsariso kufika 30 Khotavuxika 2024.   Leswi swi ta tirhela lava vukati bya vona lebyi a byi nga tsarisiwangi ku nga si hela tin'hweti tinharhu. Ku kota ku tsarisa, vanhu va dinga vumbhoni bya mikanerisano ya ndzovolo kumbe papila kumbe afidavhiti kusuka eka vanhu lava tekanaka na timbhoni ta vona, leswi kombaka leswaku vukati lebyi byi endliwile kumbe byi tlangeriwile.10.3. Kutafika sweswi, ko va ntsena 99 491 wa vukati bya xintu byi tsarisiweke eka Timhaka ta Xikaya kusukela loko nawu lowu wu sungule ku tirha hi Hukuri 2000.B. Swiboho swa Khabinete1. Khomferense ya Vuvekisi ya Afrika-Dzonga (SAIC)1.1. Khabinete yi pasise ku xeduriwa ka SAIC leyi landzelaka ku va kona hi Nyenyankulu 2022. Khomferense yi le ka lembe ra yona vunharhu naswona yi kongomisa eka ku teka rinoko vuvekisi bya R1,2 wa tithiriliyoni eka ntlhanu wa malembe. Pfhumba lera vuvekisi ri ya emahlweni ri aka ehenhla ka tiSAIC leti nga humelela ta nkarhi lowu nga hundza timbirhi. Vuxokoxoko bya khomferense leyi na siku swi ta tivisiwa eka xiteji xa le ndzhakunyana ka nkarhi. 2. Nongonoko wa Ndzhurhiso wa Xidijitali wa Vuhaxi (BDM)2.1. Khabinete yi tivisiwile hi nongonoko wa BDM wa tiko. Ndzima yo tivikana yi khatsiwile eka ku rhurhisa swiphemu swin'wana swa tiko kusuka eka analogo kuya eka tipulatifomo ta xidijitali.2.2. Khabinete yi pasise kungu ra nsimeko wo tima analogo leri pfanganisiweke leri pfuxetiweke, leri nga xedulu ya ku hetisa tindhawu leti nga sala hi kwalomuya ka Nyenyankulu 2022. Afrika-Dzonga hi rin'wana ra matiko yo tala emisaveni leri ri tiboheke ku hatlisisa phurojeke ya ndzhurhiso wa xidijitali, leyi yi nga ta vanga ku timiwa ka analogo ko hetiseka hi 2022.2.3. Khabinete yi seketerile endlelo ro tirhisa leri amukeriweke ku hatlisisa ku hetisisiwa ka ndzhurhiso wa tiko hinkwaro kusuka eka analogo kuya eka tipulatifomo ta xidijitali.3. Pholisi ya Rixaka hi mayelana na Nsivelo na Malawulelo ya Vuyimana bya Vadyondzi Eswikolweni3.1. Pholisi yi pasise Pholisi ya Rixaka hi mayelana na Nsivelo na Malawulelo ya Vuyimana bya Vadyondzi Eswikolweni. Pholisi leyi yi angula eka Vuahluri bya Khoto bya 2012 lebyi byi ahluleke byi sola Ndzawulo ya Dyondzo ya le Hansi hi mayelana na swinawanatsongo swo karhi leswi swi leriseke vadyondzi ku teka livhi ya ku xwa exikolweni ku ringana malembe mambirhi endzhaku ka ku tswala n'wana.3.2. Pholisi leyi yi lulamisela mbangu lowu kotisaka ku seketela vadyondzi na ku sivela xihlawuhlawu ehenhla ka vadyondzi lava tikeke. Yi tlhela yi lulamisela mfikelelo wa vuxokoxoko bya nsivelo wa vuyimana byo angarhela; swiletelo swa nkhongotelo na nhlayiso, xikan'we na ku tumbuluxiwa ka swivumbeko swa malawulelo ya pholisi na swo tirhisanisa.3.3. Pholisi leyi hi kanerisaniwile swinene na vakhomaxiave lava faneleke hinkwavo na ku fambelanisiwa na milawu leyi faneleke hinkwayo.4. Ku Tlakuseriwa kuya eka Ntwanano wa ku Sirheleriwa ka Ndzhaka ya Mfumo leyi nga Khomekiki (ICH) wa Nhlangano wa Dyondzo, Sayense na Mfumo wa Vun'we bya Tinxaka (UNESCO) wa 20034.1. Khabinete yi pasise ku tlakuseriwa ka Afrika-Dzonga kuya eka Ntwanano wa ku Sirheleriwa ka ICH wa UNESCO wa 2003.  Ntwanano lowu wu lulamisela ku sirheleriwa, ku hlayisiwa na ku kondleteriwa ka ICH hi matiko lama nga swirho hi ku hambanahambana.4.2. ICH yi katsa, exikarhi ka swin'wana, tindhawu ta mifuwo ya miganga, vutivi, michumu na switumbuluxiwa emigangeni.4.3. Ntwanano lowu wu boha matiko lama nga swirho ku kuma, ku hlamusela leswi swi vulaka swona, ku endla magoza lama faneleke ya nhlayiso wa swona. Wu tlhela wu khutaza matiko ku amukela magoza ya mafambiselo na ya timali ya xinawu, ya xithekiniki ku sirhelela na ku kondletela ICH. Ku tlakuseriwa loku ku ta andlariwa ePalamende leswaku ku tiyisisiwa.5. Ntwanano ehenhla ka Vukungundzwana wa UN (UNCAC)5.1. Khabinete yi pasise ku kandziyisiwa ka Xiviko xa Nkambisiso xa Afrika-Dzonga hi mayelana na ku tirhisiwa ka Ntwanano lowu. Afrika-Dzonga yi tiyisise UNCAC hi 2004. Matiko lama nga swirho ya kambisisiwa hi vuntangha hi mayelana na ku tirhisiwa ka Ntwanano lowu.5.2. Afrika-Dzonga yi kambisisiwile rosungula hi 2012 hi mayelana na ku tirhisiwa ka miphalalo ya leswi tekiwaka ku ri vugevenga na ya nsindziso wa nawu, na hi mayelana ku landzelela ka yona ntirhisano wa matiko ya misava. Xiviko lexa nkambisiso xa 2019/20 xa nkarhi wa sweswi xi kongomise eka magoza yo sivela na ku vuyisiwa ka tinhundzu.5.3. Endlelo lera nkambisiso ri kondletela ntirhisano wo aka, exikarhi ka swin'wana, hi ku nyika minongonoko ya mpfuneto wa xithekiniki eka matiko lama nga swirho.6. Ku tlhelerisiwa endzhaku ka Afrika-Dzonga ku rhurhela Xiendleko xo Vandzamana xa Siku ra Malwandle ra Misava (WMDPE)6.1. Nhlangano wa Malwandle wa Matiko ya Misava wu tlhele wu nyika Afrika-Dzonga mpfumelelo wa ku tlhelerisela endzhaku ku rhurheriwa ka WMDPE hikwalaho ka COVID-19. Ku tlhelerisiwa endzhaku kusuka hi Nhlangula 2021 kufika hi Nhlangula 2022, swi landzela loku ko sungula hi 2020 hikwalaho ka ntungukulu lowu.C. Milawumbisi1. Khansele ya Rixaka hi mayelana na Nawumbisi wa GBV na ku Dlayeteriwa ka Vaxisati (GBVF) wa 2021  1.1. Khabinete yi pasise nkandziyiso wa Khansele ya Rixaka hi mayelana na Nawumbisi wa GBVF wa 2021 eka Gazete ya Mfumo leswaku vaaki va nyika mavonelo.1.2. Nawumbisi lowu wu angula eka xileriso xa xiqhinga kusuka eka Kungu ra Xiqhinga ra Rixaka (NSP) hi mayelana na GBVF leri ri pasisiweke hi Khabinete hi Nyenyankulu 2020. Nawumbisi lowu wu angula eka ku tumbuluxiwa ka khansele leyi tiyimelaka ya vayimeri ku angamela NSP hi mayelana GBVF.2. Nawumbisi wa Hundzuluxo wa Ritshwa ra Nhova na Swihlahla swa Rixaka (NVFFA) wa 20212.1. Khabinete yi pasise ku rhumeriwa ka Nawumbisi wa Hundzuluxo wa Ritshwa ra Nhova na Swihlahla swa Rixaka wa 2021 ePalamende. Nawumbisi lowu wu rhange wu rhumeriwa ePalamende hi 2017 naswona wu vuyisiwile leswaku ku va na mikanerisano yo yisa emahlweni na vaaki.2.2. Exikarhi ka milulamiselo yin'wana, Nawumbisi lowu wu tumbuluxa swivumbeko eka sekitara ya mfumo na le ka levhele ya miganga leswi swi nga ta tirhisana ku hunguta mixungeto ya ritshwa ra nhova, na ku kondletela ku landzeriwa ka nawu lowu tirhaka kahle na nsindziso wa nawu.2.3. Ritshwa leri nga lawuriwiki ri na vutihlamuleri bya ku onha mbangu, ndzahleko wa mitirho, ku rhurhisiwa ka miganga, na ku onheteriwa ko angarhela ka swimakiwakulu, swifuwo, madyelo na bayodayivhesiti.D. Swiendleko leswi Taka1. Simphoziyamu ya Nhluvukiso wa Swimakiwakulu leswi Yisekaka Emahlweni ya Afrika-Dzonga (SIDSSA)1.1. Mfumo wu ta va wu rhurhela SIDSSA ya 2021 hi Ravunharhu, 6 na Ravumune, 7 Nhlangula 2021. Simphoziyamu leyi yi ta khumba vakhomaxiave vo hambanahambana ku pfuxeta phayiphi ya swimakiwakulu.1.2. Phayiphi ya swimakiwakulu swa SIDSSA yi kongomisa eka ku hoxa xandla eka ku endliwa ka tiindasitiri na ku tumbuluxiwa ka mitirho tanihilaha swi anakanyiweke hakona eka ERRP na Qhinga ra Tiindasitiri leti Anakanyiweke hi Vuntshwa. Miphalalo leyi kumiweke yi kongomisa eka ku nyika matimba eka ku laviwa na ku tiyisisa leswaku ku va na ntirhisano wa kahle wa vatlangi va swimakiwakulu hinkwavo. Ku languteriwa leswaku miphalalo leyi yi ta tlhela yi hoxa xandla eka ku aka ikhonomi leyi kondzelelaka hi ku hatlisisa mphakelo wa swimakiwakulu. SIDSSA ya 2021 yi khomiwa ehansi ka nkongomelo: “Swimakiwakulu swa risima eka nhluvukiso, nhlakarhelo na ku kula loku katsaka hinkwavo”.2. N'hweti ya Vutleketli ya 20212.1. Khabinete yi languteriwile ku tisa nkongomo lowukulu eka timhaka ta vutleketli etikweni. Leri i lembe ra vu16 leri tiko ri xiximaka N'hweti ya Vutleketli. Khabinete yi pasise nkongomelo wa nan'waka: “Hi ri swin'we, a hi lunghiseni vutleketli”. Xihlambanyo xa pfhumba leri hi lexi nge: “Brika Bova: Ku avelana ntokoto wa sisiteme ya vutleketli byo antswa ya vumundzuku”.2.2. Sekitara ya vutleketli i xiphemu xa vanhu na ikhonomi xa nkoka eAfrika-Dzonga. Nan'waka pfhumba leri ri ta kongomisa eka ku veka vutleketli eka xiyimo tanihi xikotisikulu eka nhlakarhelo wa ikhonomi wa tiko; ku tumbuluxa vulemuki na ku dyondzisa hi mayelana na vuhlayiseki bya mixaka ya vutleketli hinkwayo, na ku tlhela ri kombisa miantswiso leyi endliweke eka sisiteme ya vutleketli.2.3. Ndzawulo ya Vutleketli yi ta avelana migingiriko ya n'hweti na vaaki naswona vuxokoxoko byo tala bya kumeka eka www.transport.gov.za.E. Mahungu1. VuhoyozeriKhabinete yi hundzise vuhoyozeri bya yona na ku navelela leswinene eka:Xipano xa Tipharalimpiki xa Afrika-Dzonga eka ku endla vanhu va Afrika-Dzonga va tinyungubyisa hi ku wina nkombo wa timendlele – mune ta nsuku, yin'we ya silivhere na timbirhi ta buronzo. Lava va kumeke timendlele va Xipano xa Afrika-Dzonga eTokyo a ku ri Ntando Mahlangu (timbirhi ta nsuku), Pieter du Preez (nsuku), Anrune Weyers (nsuku), Louzanne Coetzee (silivhere na buronzo) na Sheryl James (buronzo).Mnn Verity Price, xipikara xa xiphurofexinali tlhelo muhumelerisi, eka ku wina Nghwazi ya ku Vulavula Evanhwini ya Misava ya Vativisaswivulavuri ya 2021. I wansati wa vutsevu ku wina Vunghwazi bya Misava eka 80 wa malembe lama nga hundza ya mphikizano lowu tlhela muwini wo sungula kusuka eAfrika.Xipano xa Springbok Sevens, eka ku wina HSBC World Rugby Sevens Series ya vumune loko xi hetile vumbirhi bya Amerika-N'walungu hi ku wina ya vumbirhi ya tithonamente ta HSBC Canada Sevens timbirhi eEdmond.2. MichaveleloKhabinete yi hundzise michavelelo ya yona eka ndyangu na vanghana va:Phurof Hlengiwe Buhle Mkhize (69), Xandla xa Holobye eka Hofisi ya Phuresidente xa Vavasati, Vantshwa na Vanhu lava nga na Vutsoniwa. Evuton'wini bya yena hinkwabyo u tihlawulekise tanihi mugingirikeli wo lwisana na mfumo wa xihlawuhlawu tlhelo wa timfanelo ta ximunhu loyi a nga karhaliki na ku va wo hiseka, na mulweli wa ku herisiwa ka nkandzingano wa rimbewu.Ttn Karabo Gungubele (32), n'wana wa jaha wa Holobye eka Hofisi ya Phuresidente, Ttn Mondli Gungubele.Mnn Zanele kaMagwaza-Msibi (59), murhangeri wa National Freedom Party tlhelo khale ka Xandla xa Holobye wa Sayense na Thekinoloji, loyi a tinyikeleke eka ku endla vuhoxaxandla byo ka byi nga tolovelekangi byo tala eka xidemokirasi xa hina na le rixakeni.Ttn Jolidee Matongo (46), Meyarankulu wa Dorobakulu ra Joni, loyi a nyikeleke vutomi byakwe eka ku antswisa swiyimo na ku tumbuluxa swivandlanene swa vanhu hinkwavo va Joni na vakhomaxiave eka ikhonomi ya dorobakulu.F. Ku thoriwaKhabinete yi seketele ku thoriwa ka Khomixinara na Xandla xa Khomixinara wa Ejensi ya Malawulelo ya Mindzilekani;1. Dkd Nakampe Michael Masiapato tanihi Khomixinara wa Ejensi ya Malawulelo ya Mindzilekani (BMA).2. Meja-Jenerala David Chilembe tanihi Xandla xa Khomixinara wa Mitirho eka BMA.Khabinete yi pfumelelanile na ku thoriwa ka swirho swa Bodo loko ku landzeleriwile vutiyisisi bya mithwaso na mbhasiso lowu faneleke.3. Bodo ya valawuri ya Mitanga ya Rixaka ya Afrika-Dzonga:Mnn Pamela Bulelwa Yako;Mnn Gertrude Bulelwa Koyana;Mnn Nandi Nyameka Mayathula-Khoza;Mnn Yolan Friedmann;Mnn Zukisa Millicent Ramasia;Ttn Jeoffrey Godfrey Mashele;Hosi Livhuwani Lyborn Matsila;Ttn Lourence Bernad Mogakane;Ttn Fulufhelo Edgar Neluchalani;Ttn Ntsako Brian Ngobeni; naMnn Hulisani Helen Mushiane.4.    Bodo ya valawuri ya Vandla ra Bayodayivhesiti ra Afrika-Dzonga:  Mnn Joanne Yawitch;Mnn Beryl Delores Ferguson;Dkd Pulane Elsie Molokwane;Dkd Lesley Thulani Luthuli;Paul Graeme Daphne;Phurof Azwihangwisi Edward Nesamvuni;Dkd Mmaphaka Ephraim Tau; naDkd Reginald Sethole Legoabe.5. Mulawuri-Jenerala: Ndzawulo ya Dyondzo ya le Henhla na Vuleteri Dkd Nkosinathi Sishi6. Xandla xa Mulawuri-Jenerala: Vutleketli bya le Lwandle, Ndzawulo ya Vutleketli Ttn Mthunzi Edmund d Madiya7. Xandla xa Mulawuri-Jenerala: Vutleketli bya le Swiporweni, Ndzawulo ya Vutleketli Ttn Ngwako Wilson Makaepaea"
"Xitatimente hi mayelana na Nhlengeletano ya Khabinete ya le moyeni ya Ravunharhu ya le moyeni, 3 Hukuri 2021",4 Nov 2021,https://www.gov.za/speeches/statement-virtual-cabinet-meeting-wednesday-3-november-2021%C2%A0-4-nov-2021-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-le-moyeni-ya-ravunharhu-ya-le,"A.    Xiyimo xa Khabinete eka Timhakakulu1.    2021 Mihlawulo ya Mifumo ya Miganga (LGE)1.1.    Khabinete yi khense vavhoti lava fikelelaka hinkwavo lava va hoxeleke tivhoti ta vona eka LGE ya 2021 hi Musumbhunuku, 1 Hukuri 2021. Mihlawulo leyi yi funghe anivhesari ya vu21 ya ku tumbuluxiwa ka sisiteme ya mfumo wa miganga eAfrika-Dzonga.1.2.    Hi hoyozela nkondzelelo, xindzhuti na vulehisambilu leswi vavhoti va tikhomeke haswona eka Siku ra Nhlawulo hinkwaro. Ndlela yo pfumala swiphiqo leyi mavandla ya tipolitiki ya phikizaneke hayona eka LGE na ku tumbuluka ka vayimelakulangwa va vantshwa, ngopfungopfu vavasati, i vumbhoni eka xidemokirasi xa hina lexi nyukaka na ku va xo tirha kahle.1.3.    Khabinete yi hoyozele Khomixini ya Nhlawulo ya Afrika-Dzonga, mavandla ya tipolitiki hinkwawo, rixaka na tiejensi ta nsindziso wa nawu etikweni eka matshalatshala ya nhlanganelo ku tiyisisa leswaku ku va na mihlawulo yo rhula. Khabinete yi tlhele yi hoyozela swihangalasamahungu eka xiave xa swona xa nkoka eka ku nyika vavhoti vuxokoxoko lebyi faneleke ku va pfuna ku tirhisa mfanelo ya vona ya xidemokirasi ku hlawula varhangeri va vona va mifumo ya miganga lava va va tsakelaka.1.4.    Khabinete yi tsundzuxe vanhu va Afrika-Dzonga hinkwavo ku tiyisa xidemokirasi xa hina hi ku teka xiave eka tiforamu na mihlangano leyi endlaka lava va hlawuriweke leswaku va tihlamulela. Yi kombele tiofixiyali leta ha ku hlawuriwaka ku hlayisa vutiboheleri bya tona bya nhlawulo, na ku korhokela vanhu hinkwavo hi ku ringana na hi ndlela leyinene.2.    Ku pfariwa ka swivandla swa mitirho2.1.    Khabinete yi hoyozele vanhu va Afrika-Dzonga lava va hlawuleke ku tisirhelela vona na varhandziwa va vona hi ku sawutisiwa ehenhla ka ntungukulu wa Vuvabyi bya Khoronavhayirasi (COVID-19). Tiko ra ka hina se ri nyikile kutlula 22 wa timiliyoni ta mipimamurhi ya swisawutisi.2.2.    Vanharhu ehenhla ka vanhu va ntlhanu van'wana na van'wana lava nga na 50 wa malembe hi vukhale etikweni ra ka hina sweswi va sawutisiwile. Hi dinga ku fika eka ntlhanu ehenhla ka ntlawa wa vukhale hi malembe wa lava sawutisiweke hi ku hela ka lembe ku heta matimba gandlati ra vumune leri languteriweke.2.3.    Vooma Vaccination Weekend leyi taka kusuka 12 kufika 14 Hukuri 2021 i xivandlanene xa vanhu lava nga sawutisiwangiki ku tikatsa eka nyimpi ya rixaka ra ka hina ehenhla ka COVID19 hi ku teka swisawutisi swa mahala eka yihi kumbe yihi ya tindhawu ta nsawutiso etikweni hinkwaro.2.4.    Khabinete yi tsundzuxe vanhu ku tiyisisa leswaku va teka mpimamurhi wa vumbirhi wa xisawutisi xa Pfizer leswaku va va va sirhelelekile hi ku hetiseka. Swisawutisi swi pfuna ku sivela vuvabyi byo tivikana, ku amukeriwa exibedhlele na rifu hikwalaho ka COVID-19.3.    Eneji3.1.    Khabinete yi amukele mikavanyeto na vukanganyisi bya ku fambetela ka gezi lebyi kotiwaka hi vanhu va Afrika-Dzonga eka masikunyana lama ha ku hundzaka. Ndzawulo ya Mabindzu ya Mfumo yi le ku tirhisaneni swinene na Bodo ya Eskom na vufambisi ku tiyisisa leswaku yi hunguta nkarhivunavi wa siku na siku wa ku fambetela ka gezi na nkarhi lowu mphalalo wu nga ta laveka hawona.3.2.    Vutamelankwama bya mfumo byi le ku tirhisaneni na Eskom ku yi nyika mipfumelelo leyi faneleke ya ku kuma swiphemu swo siva leswi dingiwaka eka vulunghisi na nhlayiso. Eskom yi tlhela yi va yi ri ku eku khatseni ka ndzima eka ku thola hi vuntshwa vatirhi lava nga na swikili – ku katsa na vulawuri bya tipulanti – ku pfuna ku endla vuhumesi bya gezi byi antswisa switichi swa gezi na le ka mitirho yo hambanahambana etikweni ya bindzu leri.3.3.    Eka theme ya le xikarhi, mfumo wu le ku tirhiseni ka miphalalo yo hlayanyana ku ololoxa mitlhontlho ya hina ya eneji, naswona hi le ku endleni ka matshalatshala man'wana na man’wana ku tisa ntalo wa ku endliwa ka gezi lokuntshwa eka inthanete hi nkarhi lowu nga kotekaka wo koma swinene.3.4.    Miphalalo leyi yi katsa:ku susa mpimohansi wa tikhamphani ku endla gezi ra tona vini ku ri hava layisense kufika eka 11 ra timegawati (MW);xitiviso xa 11 wa vabidi lava nga humelela eka Nongonoko wa Vahumesi va Gezi lava Tiyimelaka wa Hunguto wa Mixungeto; naFasitere ra Tibidi ra Ntlhanu ra nongonoko wa eneji leyi vuyelerisekaka ku xava 2 600 MW ya ntalo wa ku endliwa ka gezi lokuntshwa kusuka eka tiphurojeke to endla gezi hi moya na hi dyambu.3.5.    Loko Khabinete yi ri karhi yi swi tiva leswaku mitlhontlho ya eneji ya nkarhi wa sweswi yi heta matimba na ku kanganyisa vuhumesi eka ku kula ka ikhonomi, ya tshemba leswaku magoza yo tirhiseka lama mfumo wu nga eku ma tekeni ku vumba hi vuntshwa na ku tiyisa sisiteme ya hina ya gezi lama ekuheteleleni ya nga ta tiyisa ntalo wa hina wa eneji wa tiko.4.    Vuvekisi4.1.    Afrika-Dzonga yi ya emahlweni ku tirha tanihi ndhawu leyi ku kongomiwaka eka yona ya vuvekisi leyi tsakeriwaka, leyi kokaka rinoko ra mabindzu ya le henhla ya misava ku ndlandlamukisa mitirho ya wona etikweni.4.2.    Toyota ya Afrika-Dzonga yi simekile pulanti ya yona ya vuhumesi ya R2,6 wa tibiliyoni eDurban eKwaZulu-Natal. Pulanti leyi yi ta endla rixaka lero sungula ra swipandzamananga swa gezi leswi pfanganisiweke swa xikalo xa bindzu eAfrika-Dzonga. Lexi i xiphemu xa vutiboheleri bya pulanikulu ya indasitiri ya mimovha hi khamphani ku engetela tilevhele ta yona vuvekisi.4.3.    Nsimeko lowu wu kotlana na xitiviso hi khamphani vupaki na vuphurosesi bya swakudya ya tinxakanyingi ya Sweden, Tetra Pak, ku vekisa R500 wa timiliyoni ku antswisa ntalo wa yona wa vuhumesi eka feme ya yona ya vupaki bya timatheriyali eDurban.4.4.    Aspen Pharmacare yi pfule layini ya yona ya xititivataxirho yintshwa ya Diprivan laha tikweni tanihi xiphemu xa vuvekisi bya  R3,2 bya tibiliyoni eka ku tumbuluxa switirhisiwa swa vuhumesi bya swixuvi swa tlilasi ya misava, na ku hundzuluxa ndhawu leyi eGqeberha eKapa-Vuhumadyambu yi va muti wa mirhi lowu antswisiweke swinene eka tikokulu ra Afrika. Xititivataxirho lexi eka nkarhi lowu nga hundza a xi tundziwa kusuka ematikweni mambe naswona xi tirhisiwa eka mixakaxaka ya maendlelo ya mitirho ya vutshunguri leyi tirhisiwaka eswibedhlele swa le Afrika-Dzonga, na ku tlhela yi tirhisiwa ku tshungula vavabyi va COVID-19 lava nga eka michini yo pfuneta ku hefemula lava nga etiwadini ta phulaniphulani.4.5.    Khabinete yi tlhele yi amukela vuvekisi lebya ha ku vaka kona hi muendli wa swipandzamananga, Isuzu Motors, eka ikhonomi ya tiko. Isuzu Motors ya Afrika-Dzonga yi simeke xitirhisiwa xa yona xa vuendli eStruandale eGqeberha. Isuzu yi le ku vekiseni ka R1.2 wa tibiliyoni eka nongonoko wa yona swibebe wa rixaka leri landzelaka eAfrika-Dzonga eka timakete ta le Afrika-Dzonga na ta le Dzongeni wa le Sahara wa Afrika. 4.6.    Pulanti leya Isuzu yi ta tumbuluxa 1 000 ra mitirho yo kongoma eka mitirho ya yona eGqeberha, na le ka netikwekaeya vaxavisi va le tikweni na va le matikweni ya misava, na kwalomu ka 25 000 ya mitirho eka madzana ya vaphakeri etikweni hinkwaro.  4.7.    Vuvekisi lebyinharhu hinkwabyo byi ta antswisa nongonoko wa ku endla swa laha tikweni lowu tivisiweke eka Kungu ra ku Aka hi Vuntshwa na Nhlakarhelo ra Ikhonomi leri simekiweke hi Muchaviseki Phuresidente Cyril Ramaphosa hi Nhlangula 2020. Byi ta engetela tibiliyoni ta tirhandi ta vuhumesi bya lembe na lembe eka swikumiwa swa tiko hinkwaswo swa Afrika-Dzonga. Byimbirhi bya vuvekisi lebyi byi tibohiwile eka Khomferense ya Vuvekisi ya Afrika-Dzonga ya nkarhi lowu nga hundza, naswona tifeme leti sweswi ti sungurile ntshovelo, ti ri karhi ti tumbuluxa nhlayo yo tivikana ya mitirho yintshwa.5.    Swikombelo swa Xikimi xa Mpfuneto wa Timali ta Swichudeni xa Rixaka (NSFAS) swa 20225.1.    Khabinete yi tsundzuxe vadyondzi na vantshwa lava ha riki exikolweni kusuka eka mindyangu leyi nga swela na ya tlilasi ya vatirhi ku rhumela swikombelo swa mali ya lembexidyondzo ra 2022. Swikombelo swa mali ya  NSFAS swi ta pfala hi Ravuntlhanu, 7 Sunguti 2022.5.2.    Phurosese ya swikombelo yi tlhele yi pfuleriwa swichudeni leswi se swi tsariseke eka mihlangano, kambe swi nga hava mali naswona swi fikelelaka ku kuma mali ya NSFAS.5.3.    Ku kuma vuxokoxoko byo tala hi mayelana na hilaha ku endliwaka hakona xikombelo xa mali, bela riqingho eka 08000 67327 kumbe u endzela www.nsfas.org.6.    Madzolonga yo ya hi rimbewu na ku dlayeteriwa ka vaxisati (GBVF)6.1.    Khabinete yi amukele xigwevo xa vutomi lexi nharhuhatiweke lexi xi nyikeke mupfinyi tlhelo mudlayi Mfanasibili Cornelius Mnisi (29) hi Xiavo xa Khoto ya le Henhla xa Mpumalanga eMbombela kungari khale. Xigwevo lexa tihanyi xi kombisa endlelo ra nkankondzelelo ehenhla ka GBVF hi sisiteme ya vululami bya vugevenga.6.2.    Hi ku tirhisana na maphorisa na tiejensi ta nsindziso wa nawu, hi nga kota ku endla switarata swa ka hina na miganga swi hlayiseka swinene eka hinkwavo. Hinkwerhu hi fanele ku tshama hi vambe ngoma na ku mangala timhangu leti fambelanaka na GBVF hinkwato emaphoriseni kumbe hi bela riqingho eka Senthara ta Ndzeriso wa GBVF ya Rixaka: 0800 428 428 kumbe STOP Gender Violence Helpline: 0800 150 150 / *120*7867# 6.3.    Mfumo wu ta teka xiave eka 16 wa Masiku ya Vugingirikeli bya Mpfumaleko wa Madzolonga ehenhla ka Vavasati na Vana – kusukela 25 Hukuri (Siku ra Matiko ya Misava ra Mpfumaleko wa Madzolonga ehenhla ka Vavasati) kufikela 10 N'wendzamhala – ku tlakusa vulemukisi bya mpingu wa GBVF etikweni.7.    Vululami bya vaxanisiwa va vudlayi bya nkarhi wa mfumo wa xihlawuhlawu7.1.    Khabinete yi amukele xitiviso lexa ha ku vaka kona hi Holobye wa Vululami na Vukorhokeri bya Makhotso Ronald Lamola xa xipano xo hlawuleka xa valavisisi na vachuchisi va mfumo lexi xi nga ta tirhana ntsena na milandzu ya khale ya Khomixini ya Ntiyiso na Ndzivalelano.7.2.    Xipano lexo hlawuleka xi ta nyikiwa xintirhwana xa ku langutisisa mitirho yo tatisa ehenhla ka vululami hi maphorisa ya nsirhelelo ya mfumo wa xihlawuhlawu. Miphalalo yo tano yi ta hatlisisa phurosese ya ku gimeta eka mindyangu ya vaxanisiwa va vudlayi bya nkarhi wa mfumo wa xihlawuhlawu.8.    Xiyimo xa tipolitiki xa Vukosi bya Eswatini 8.1.    Khabinete yi lemuke na ku amukela mphalalo wa Muchaviseki Phuresidente Ramaphosa – eka xiyimo xa yena tanihi Mutshamaxitulu wa Xiyenge xa Muganga wa Nhluvukiso wa le Dzongeni wa Afrika (SADC) hi mayelana na Ntirhisano wa Tipolitiki, Vusirheleri na Nhlayiseko – eka xiyimo xa tipolitiki xa Vukosi bya Eswatini. 8.2.    Nhlengeletano ya Phuresidente Ramaphosa na Ndhavezitha Hosinkulu Mswati III hi Ravumbirhi, 2 Hukuri 2021 yi landzela rendzo ro ya eka Vukosi lebyi hi Vurhumiwa byo Hlawuleka hi siku ra 21 na 22 Nhlangula 2021. Phuresidente – eka xiyimo xa yena tanihi Mutshamaxitulu wa Xiyenge xa Troika lexi vumbiwaka hi Namibia (leya ha ku nghenaka), Afrika-Dzonga (mutshamaxitulu) na Botswana (leyi humaka) – u rhangele Vurhumiwa lebyo Hlawuleka ku vulavurisana na Vukosi bya Eswatini hi mayelana na leswa ha ku humelelaka swa nhlayiseko na tipolitiki eka Vukosi lebyi.  8.3.    Khabinete yi amukele ntwanano wa leswaku Vukosi bya Eswatini byi ta sungula phurosese ya ku tumbuluxiwa ka foramu ya n’wangulano wa rixaka. Khabinete yi kombela vakhomaxiave hinkwavo exikarhi ka emaSwati ku tirhisana ku herisa madzolonga na ntlimbo, na ku hlayisa ku rhula na ku hola eka Vukosi lebyi.B.    Nawumbisi 1.    Nawumbisi wa Hundzuluxo wa Nawu wa Vugevenga (Maendlelo ya Vulavisisi) wa 20211.1.    Khabinete yi pasise ku rhumeriwa ka Nawumbisi wa Hundzuluxo wa Nawu wa Vugevenga (Maendlelo ya Vulavisisi) wa 2021 ePalamende ku ya phurosesiwa. Mihundzuluxo leyi ringanyetiweke yi lulamisela ndlela ya ku sindzisa ku tekiwa ka tisampulu ta le rhameni ta DNA (tisampulu kusuka eka tisele ta le ndzeni ka rhama ra munhu) kusuka eka vanhu lava va voniweke nandzu ehansi ka milandzu ya Xedulu ya 8.1.2.    Milandzu ya Xedulu ya 8 yi katsa milandzu ya swa masangu, vukhamba, ku ngungumerisiwa ka vanhu na ku dlaya hi ku tiyimisela. Tisampulu ta le rhameni leti hlengeletiwaka ti ta humelerisa vuchuchisi bya nkarhi lowu taka eka vaonhi vo tlhandlameta. 1.3.    Nawumbisi lowu wu ta tlhela wu kotisa ku tumbuluxiwa ka databesi ya DNA ya vulavisisi byo angarhela ku tiyisa nyimpi ehenhla ka vugevenga hi ku nyika maphorisa vuswikoti hi vumbhoni bya ku lavisisa na ku ololoxa milandzu yo tivikana. C.      Xiendleko lexi taka1.    Xitatimente xa Pholisi ya Mpimanyeto wa le Xikarhi ka Theme (MTBPS) xa 20171.1.    Holobye wa Timali Enoch Godongwana u ta andlala MTBPS ePalamende hi Ravumune, 11 Hukuri 2021. Xitatimente lexi xi ta koxometa mifambelaniso eka mpimanyeto wa rixaka ku tiyisisa leswaku ku va na vuyisekamahlweni bya nkwama bya rixaka. 1.2.    MTBPS leyi yi tumbuluxa mapfhumba ya tiko ku tlhelerisela endzhaku mitlhontlho leyi nga eka ikhonomi hikwalaho ka nkhumbo wa COVID-19 na ku tirhana na swiphiqo leswi nga na xivumbeko swa nkarhi wo leha.1.3.    MTBPS i xikombelo xa ku teka goza eka tisekitara hinkwato ta rixaka ku tirhisana ku lawula ikhonomi na ku antswisa ku tumbuluxiwa ka mitirho. Khabinete ya tshemba leswaku MTBPS leyi yi ta tlhela yi kombisa vutiboheleri bya mfumo ku aka ikhonomi leyi yisekaka emahlweni hi vuhoxaxandla byo suka eka tisekitara hinkwato ta rixaka. D.    Mahungu1.    VuhoyozeriKhabinete yi hundzise vuhoyozeri bya yona na ku navelela leswinene eka: •    Mnn Lalela Mswane (24), hikwalaho ko hlawuriwa tanihi N'wambhuri wa Afrika-Dzonga hi siku ra 16 Nhlangula eKapa. Vuhluri bya yena i ntiyisiso wa leswaku ku humelela ku nga fikeleriwa hikwalaho ka vutiyimiseri na ku tirha hi matimba.E.    Ku thoriwa1.    Ttn Robert Nkuna, loyi kontiraka ya yena tanihi Mulawuri-Jenerali (DG) eka Ndzawulo Nkunguhato, Vulanguteri na Nkambelo yi engeteriweke ku ringana ntlhanu wa malembe.  2.    Ttn Robert Mooketsa Ramasodi tanihi DG ka Ndzawulo ya Vurimi, Antswiso wa Misava na Nhluvukiso wa Matikoxikaya. 3.    Mnn Mohlago Flora Mokgohloa tanihi Xandla xa DG (DDG): Bayodayivhesiti na Nhlayiso eka Ndzawulo ya Swihlahla, Tinhlampfi na Mbangu.4.    Mnn Rirhandzu Sharon Mashava tanihi DDG: Nkunguhato wa Vutleketli lebyi Pfanganisiweke eka Ndzawulo ya Vutleketli. 5.    Mnn Mameetse Primrose Masemola tanihi DDG: Nkunguhato wa Vuvekisi bya Switirhisiwa – Switirhisiwa swa Afrika-Dzonga eka Ndzawulo ya Mitirho ya Mfumo na Miako (DPWI). 6.    Mnn Carmen Joy Abrahams tanihi DDG: Nongonoko wa Mitirho ya Mfumo lowu Ndlandlamukisiweke eka DPWI. Khabinete yi seketele ku thoriwa ka swirho swa Bodo loko ku landzeleriwile vutiyisisi bya mithwaso na mbhasiso lowu faneleke.7.    Bodo ya valawuri va Khoporexini ya Vuvekisi bya Mfumo:(i)    Dkd David Masondo (Mutshamaxitulu);(ii)    Ttn Frans Baleni;(iii)    Mnn Ntombifuthi Mtoba;(iv)    Mnn Tryphosa Ramano;(v)    Phurof Bonke Dumisa;(vi)    Mnn Esther Barbara Watson;(vii)    Mnn Beverly Bouwer;(viii)    Ttn Mongwena Mugwena Maluleke;(ix)    Ttn Walter Hlaise;(x)    Ttn Lufuno Mulaudzi;(xi)    Ttn Abel Sithole;(xii)    Ttn Brian Mavuka; na (xiii)    Mnn Makano Mosidi.8.    Khabinete yi hlawurile ku landzelela vuavanyisi bya khoto lebyi boheke hi mayelana na ku thoriwa hi vuntshwa ka swirho swa Bodo ya valawuri ya Umgeni Water.(i)    Mnn Ziphozethu Mathenjwa (Mutshamaxitulu);(ii)    Phurof Thandwa Mthembu;(iii)    Mnn Siboniso Shabalala;(iv)    Ttn Mduduzi Eric Zakwe;(v)    Mnn Chamane Nompumelelo Beata;(vi)    Ttn Visvin Reddy;(vii)    Ttn William Mapena;(viii)    Ttn Teboho Nkhahle;(ix)    Mnn Linda Ngcobo;(x)    Mnn Bongekile Zulu;(xi)    Ttn Suleman Badat;(xii)    Mnn Mbali Barbara Ndlovu; na (xiii)    Gqweta Simosenkosi Chamane. Swivutiso: Phumla Williams – Muvulavuleri wa Khabinete Selifoni: 083 501 0139"
"Xitatimente xa Nhlengeletano ya Khabinete ya Ravunharhu, 24 Hukuri 2021",25 Nov 2021,https://www.gov.za/speeches/statement-cabinet-meeting-wednesday-24-november-2021-25-nov-2021-0000,https://www.gov.za/ts/speeches/statement-cabinet-meeting-wednesday-24-november-2021-25-nov-2021-0000,"A.    Xiyimo xa Khabinete eka Timhakakulu1.    Nsawutiso ehenhla ka ntungukulu wa Vuvabyi bya Khoronavhayirasi (COVID-19)1.1.    Khabinete yi tsakile leswaku kutlula 260 000 wa vanhu va sawutisiwile hi nkarhi wa Vooma Vaccination Weekend ya vumbirhi leyi yi endliweke etikweni hinkwaro kusuka 12 kufika 14 Hukuri 2021.   1.2.    Hi boheka ku tsundzuka leswaku xitsongwatsongwana lexi a xi herisiwangi naswona nsawutiso wa hi sirhelela eka vuvabyi byo tivikana, ku amukeriwa exibedhlele kumbe mafu.1.3.    Nsawutiso i mahala eka vanhu hinkwavo lava tshamaka eAfrika-Dzonga, naswona munhu wihi kumbe wihi loyi a nga na 12 wa malembe hi vukhale na kutlula u hlohloteriwa ku sawutisiwa. A hi sawutisiweni ku tiyisisa leswaku ku va na nguva ya ku hela ka lembe yo hlayiseka na ntsako na mindyangu ya hina na vanghana.  2.    Modlolo wa Nhluvukiso wa Swifundzatsongo (DDM) 2.1.    Khabinete yi amukele rendzo hi Phuresidente Cyril Ramaphosa ro ya eka Xifundzatsongo xa Ugu eKwaZulu-Natal hi Ravuntlhanu, 12 Hukuri 2021, leri ri kombiseke nhluvukiso wa Ribuwa ra le Vuhumadyambu leri ri angarhelaka 600 wa tikhilomitara ra ndhawu ya le ribuweni exikarhi ka KwaZulu-Natal na Kapa Vuhumadyambu.   2.2.    Nhluvukiso wa Ribuwa ra le Vuhumadyambu i phurojeke ya nkoka swinene ya DDM, leyi yi tiyimiselaka ku aka tiikhonomi ta kwala tikweni to katsa hinkwavo ku hlula ndzhaka ya nkunguhato wa tindhawu wa mfumo wa xihlawuhlawu. Phurojeke leyi yi na xikongomelo xa ku tirhisa vuswikoti bya ndzhaka ya ntumbuluko yo hambanahambana ya ndhawu leyi eka ku kula ka ikhonomi. 3.    Xitatimente xa Pholisi ya Mpimanyeto wa le Xikarhi ka Theme (MTBPS)3.1.    Khabinete yi seketele hi vutalo ndlela ya timali leyi simekiweke eka MTBPS leyi yi andlariweke hi Holobye wa Timali Enoch Godongwana ePalamende, Kapa, hi Ravumune, 11 Hukuri 2021, leyi yi rhumelaka xihungwana xa matimba xa vutiboheleri bya hina eka matikhomelo ya timali ya vurhonwanana.3.2.    Tanihi xiphemu xa vutiboheleri bya hina bya vanhu, 60% ta mpimanyeto wa hina wu averiwile eka nhluvukiso wa tiyindlu, vukorhokeri bya masungulo bya mahala, minongonoko ya ku thoriwa, rihanyo, dyondzo na timali ta nhlayiso wa vanhu.3.3.    Mapfhumba lama katsakanyiweke eka MTBPS ya kombisa leswaku mfumo wu na pulani leyi nga erivaleni ku letela ikhonomi eka xiyimo xa nkavanyeto lexi vangiweke hi ntungukulu wa COVID-19 na ku veka rixaka ra ka hina eka ndlela ya ku kula ka nkarhi wo leha.4.    Nkombiso wa Mabindzu ya le Xikarhi ka Matiko ya Afrika wa 2021 (IATF2021)4.1.    IATF2021 leyi fambeke kahle – a yi khomeriwe eInkosi Albert Luthuli International Convention Centre eDurban kusuka 15 kufika 21 Hukuri 2021 – yi pfunile ku tiyisa ntirhisano na ku nyika matimba eka mabindzu ya le xikarhi ka matiko ya Afrika na vuvekisi. 4.2.    IATF yi tise endhawini yin'we varhangeri va mabindzu ku avelana vuxokoxoko bya mabindzu, vuvekisi, makete na ku angarhela swivandlanene swa vuvekisi eka tikokulu. Tinhundzu na vukorhokeri bya Afrika-Dzonga na swona swi anekiwile hi ku hlawulekisa na ku maketiwa ku aka tinetiweke na swinakulobye ku engetela tinhundzu na vukorhokeri lebyi rhumeriwaka ematikweni mambe eka tikokulu.  5.    Vuhlayiseki bya miti 5.1.    Khabinete yi hundzise ku khumbeka ka yona hi mayelana na vuhlayiseki bya vana endzhaku ka timhaka ta xitshuketa leta ha ku vaka kona na ku tlhakisiwa ka vana eka swiphemu swo hambanahambana swa tiko. Hi nkarhi wa nguva ya ku hela ka lembe leyi taka, vatswari na vahlayisi va boheka ku tshama va vambe ngoma swinene hi mayelana na vuhlayiseki na tindhawu leti vana lava va va hlayisaka va nga eka tona.5.2.    Vatswari na vahlayisi va hlohloteriwa ku kanela magoza yo sivela ya vuhlayiseki byo angarhela na vana lava va nga eku va hlayiseni, ku katsa na mixungeto na milawu ya COVID-19. Hi tlhela hi hlohlotela vatswari na vahlayisi ku anakanya leswaku i migingiriko yihi leyi vana va vona, ngopfungopfu vantshwa, va nga teka xiave eka yona hi ku hlayiseka.5.3.    Swiendleko swo taka ni mikhuvu ya ku hlangana ya vana va ka matiriki na ku lelana ka vana va ka matiriki yi swihangalasikulu swa COVID-19 swa vuswikoti. Tinhlengeletano letikulu, ngopfungopfu letiya ti khumbaka ku nwiwa ka byalwa, i nxungetokulu naswona yi tsanisa matshalatshala ya hina ku kamanyeta ku hangalaka ka xitsongwatsongwana lexi.6.    Ku vumbiwa ka mihlanganelo ya mifumo ya miganga6.1.    Khabinete yi khense vavhoti hinkwavo lava fikelelaka lava va vhoteke eka Mihlawulo ya Mifumo ya Miganga (LGE) ya 2021 leyi khomiweke hi Musumbhunuku, 1 Hukuri 2021 ku kumisisa leswaku i vamani lava va faneleke ku fuma mfumo wa miganga. Ku tlhele ku lemukiwa leswaku milulamiselo ya mihlanganelo ya ha ku tivisa ku nga ri khale hi mayelana na timasipala leti nga winiwangiki hi ku hetiseka laha ku nga riki na muwini loyi a nga yexe.6.2.    Khabinete yi hoyozele timeyara na vakhanselara lava ha ku hlawuriwaka, naswona yi va navelele ku humelela eka xintirhwana xa vona lexa nkoka xa ku phakela vukorhokeri bya masipala emigangeni hinkwayo, swi nga ri na mhaka vuxirho bya yona bya tipolitiki. Yi tlhele yi hoyozela mavandla ya tipolitiki eka mukhuva wa matikhomelo lamanene lowu ya tikhomeke hawona hi nkarhi wa LGE na hi mikanerisano ya mihlanganelo. 7.    Nkhomano wa vaaki 7.1.    Khabinete yi lemuke ka matitwelo ya rivengo ra vahlapfa lama tlakukaka na mavonelo ya matlilapisi eka swiphemu swin'wana swa tiko ehenhla ka vahlapfa.  7.2.    Ku onhetela ka COVID-19 ku khumbile vanhu hinkwavo eAfrika-Dzonga naswona matitwelo yo homboloka lama hlanganyetiwaka hii vanhu vangarivangani a ya kombisi xiyimo xa ntiyiso xa vuxaka bya xinghana exikarhi ka vahlampfa lava tshama na ku tirha emigangeni ya ka hina na vaakatiko va ka hina. 7.3.    Khabinete yi kombele miganga ku tshama yi vambe ngoma na ku papalata ku sindzisiwa ku venga vanhukulobye. Yi kombele munhu un'wana na un'wana ku tikhoma hi ndlela ya vutihlamuleri naswona endzeni ka nawu. Mangala xiendlo xihi kumbe xihi xa lexi nga riki enawini xo tanihi hi ku chavisana na madzolonga ya vaaki eka tiejensi ta nsindziso wa nawu.B.    Swiboho swa Khabinete1.    Mivuyelo ya sexini ya vu26 ya Khomferense ya Mavandla (COP26) eka Ntwanano wa Rimba wa Vun'we bya Tinxaka hi mayelana na ku Cinca ka Tlilayimete (UNFCCC)1.1.    Khabinete yi chumbuteriwile Holobye wa Swihlahla, Tinhlampfi na Mbangu, Mnn Barbara Creecy, hi mayelana na mivuyelo ya sexini ya vu26 ya COP eka UNFCCC leyi a khomeriwile eGlasgow, Scotland, United Kingdom (UK) kusuka 31 Nhlangula kufika 13 Hukuri 2021.1.2.    Vutekaxiave bya Afrika-Dzonga a byi simekiwile eka vutiboheleri bya yona eka Ntwanano wa Paris hi mayelana na ku Cinca ka Tlilayimete wa 2021 ku hungutiwa ka humesiwa ka tigasi leti tswongaka rihiso na ku aka nkondzelelo wa tlilayimete wa rixaka ra yona na ikhonomi. Ku cinca ka tiko kuya eka eneji leyi vuyelerisekaka ku khomile mivuyelo yo tala ya havumbirhi bya mbangu wa hina na ikhonomi.1.3.    Khabinete yi amukele Xinakulobye xa ku Cinca Lokunene lexi nga xa nkoka eka matimu lexi tumbuluxiweke hi Afrika-Dzonga na France, Germany, UK, United States na Yuniyoni ya Yuropa, lexi xi tivisiweke eka COP26. 1.4.    Khabinete yi amukele nyiko ya xinakulobye xa ku hlengeleta R131 wa tibiliyoni eka malembe manharhu kufika eka ntlhanu lama taka ku seketela tipulani ta ku Cinca Lokunene ta Afrika-Dzonga. Nyiko leyi yi fambisana na vutiboheleri lebyi nga ehansi ka Ntwanano wa Paris hi matiko lama hluvukeke ku seketela swiendlo swa tlilayimete swa matiko lama ha hluvukaka, ku katsa leswa Afrika-Dzonga.1.5.    Komiti ya le Xikarhi ka Vaholobye leyi mutshamaxitulu wa yona ku nga Phuresidente Ramaphosa yi ta kondletela ntirho wo yisa emahlweni hi mayelana na pulani ya ku Cinca Lokunene ya tiko na hi mayelana na tinyiko ta timali eka Afrika-Dzonga eka mbangu wa xinakulobye lexi.1.6.    Khabinete yi tlhele yi lerisa mfumo ku thola xipano xa timali lexi vumbiwaka hi Vutamelankwama bya Rixaka; Khoporexini ya Nhluvukiso wa Tiindasitiri; Ndzawulo ya Swihlahla, Tinhlampfi na Mbangu; Eskom na vativinkulu va timali van'wana u anakanya hi swiphemu swa xithekiniki swa xinakulobye lexi na nyiko leyi.2.    Ku Engeteriwa ka Xiyimo xa Rixaka xa Mhangu2.1.    Hi ku fambisana swipimelo swa Xiyenge xa 27(5) (c) xa Nawu wa Malawulelo ya Timhangu, 2002 (Nawu wa 57 wa 2002), Khabinete yi pasise ku engeteriwa ka Xiyimo xa Rixaka xa Timhangu kufika 15 N'wendzamhala 2021. Magoza lama ya ya emahlweni ya pfuneta eka nyimpi ya tiko ya ku lwisana na ku hangalaka ka COVID-19. 3.    N'hweti ya Vulemukisi bya Timfanelo ta Vutsoniwa 3.1.    Khabinete yi pasise endlelo ra minongoti eka ku tsundzukiwa ko tlangela ka nan'waka ka N'weti ya Vulemukisi bya Timfanelo ta Vutsoniwa, leyi yi tlangeriwa lembe na lembe kusuka 3 Hukuri kufika 3 N'wendzamhala. Nkongomelo wa 2021 hi lowu nge: “Lembe ra Charlotte Mannya Maxeke – Tumbuluxa na ku Humelerisa Rixaka ro Katsa Hinkwavo leri Seketelaka Timfanelo ta vanhu lava nga na Vutsoniwa”. 3.2.    Pfhumba leri ri kongomisa eka ku tlakusa vulemukisi eka vanhu lava nga na vutsoniwa erixakeni ra ka hina, na ku tlhela ri tlangela ndzima leyi hi yi khatseke tanihi tiko ku nyika ndhawu ya vutekaxiave byo gingirika bya vanhu lava nga na vutsoniwa eka pfhumba ra hina ra ku kula ka ikhonomi. Holobye wa le Hofisini ya Phuresidente wa Vavasati, Vantshwa na Vanhu lava nga na Vutsoniwa, Mnn Maite Nkoana-Mashabane, ku nga ri khale u ta tlhantlha minongonoko loyi leyi nga na mikongomelo ya vhiki na vhiki.  3.3.    Afrika-Dzonga yi pfumelele Ntwanano wa UN hi mayelana na Timfanelo na vanhu lava nga na Vutsoniwa.4.    Xiviko xa Xiyimo xa Timfanelo ta Vana xa Rixaka 4.1.    Khabinete yi pasise ku kandziyisiwa ka Xiviko xa Xiyimo xa Timfanelo ta Vana xa Rixaka xa lembe na lembe. I xiyimo xa angarhela xo sungula xa xiviko xa vana xa tiko lexi xi hluvukisiweke hi ku tirhisa Kungu ra Rixaka ra Matirhelo ra Vana ra 2019-2024 ra tiko. 4.2.    Xiviko lexi xi katsakanya ndzima hi mayelana na nsimeko wa ku milawu na tipholisi leti ti endleriweke ku sirhelela na ku kondletela timfanelo ta vana tanihilaha ti lulamiseriweke hakona eka Nxaxamelo wa Timfanelo. 5.    Xiviko xa Mavandla ya Mfumo eka Komiti ya Afrika ya Vativinkulu hi mayelana na Timfanelo na Nhlayiseko wa N'wana (ACERWC)5.1.    Khabinete yi pasise Xiviko xa Mavandla xa Mfumo xa Afrika-Dzonga lexi faneleke ku rhumeriwa eka ACERWC ya Yuniyoni ya Afrika (AU).5.2.    Lexi i xiviko xa vunharhu lexi Afrika-Dzonga yi xi rhumeleke eka ACERWC, hi ku fambisana na  tiko tanihileswi ri nga musayini eka miboheko ya AU hi mayelana na nhlayiseko na nsirhelelo wa vana lava nga eka tikokulu. Xiviko xa nkarhi wa sweswi, lexi nkarhi wa xona wu fikeke leswaku xi andlariwa hi Nyenyankulu 2022, xi tlhela xi angula eka mixiyaxiyo leyi endliweke hi ACERWC eka xiviko xa hina xa 2016. 6.    Phemiti ya ku Pfumeleriwa ka Vanhu va Zimbabwe yo Hlawuleka (ZEP)6.1.    Khabinete yi tekele enhlokweni ZEP leyi nga emilon'weni swinene naswona yi tlhele yi lemuka mahungu yo ka ya nga ri ntiyiso lama nga eku hangalasiweni hi mayelana na tiphemiti leti. Endlelo ro hlawuleka ra Zimbabwe ro sungula ri sungule hi 2009 naswona a ri vitaniwa Endlelo ra Phemiti ya Zimbabwe. Ri lulamisele tidokhumente eka vanhu va Zimbabwe lava fikelela ku ringana nkarhi wa ntlhanu wa malembe.6.2.    Hi 2014, endlelo leri ri engeteriwile hi malembe manharhu naswona a ri vitaniwa Phemiti yo Hlawuleka ya Vanhu va Zimbabwe. ZEP ya nkarhi wa sweswi yi sunguriwile hi 2017 naswona yi fika emakumu hi siku ra 31 N'wendzamhala 2021.6.3.    Endzhaku ka mikanerisano ya yona, Khabinete yi teke xiboho xa ku nga ha nyiki miengetelo eka maendlelo yo hlawuleka ya vanhu va Zimbabwe. Hambiswiritano, yi teke xiboho  hi mayelana na nkarhi wa ntsetselelo wa 12 wa tin'hweti eku hundzeriweni hi nkarhi ka ZEP ya nkarhi wa sweswi. 6.4.    Hi nkarhi lowu, lava va nga na phemiti leyi va fanele ku endla swikombelo swa tiphemiti tin'wana leti ti faneleke eka xiyimo xa vona xo karhi. Ekuheteleleni ka nkarhi lowa 12 wa tin'hweti, lava va nga ta va va nga humelelangi va ta boheka ku suka eAfrika-Dzonga kumbe va tlhelerisiwa eka rikwavo. 7.    Ku lulamisiwa hi vuntshwa ka sisiteme ya nhlawulo ya Afrika-Dzonga ku katsa vayimelakulangwa lava tiyimelaka7.1.    Khabinete yi pasise leswaku xiviko xa Komiti yo Tsundzuxa Holobye (MAC) hi mayelana na  Mpfuxeto ya Tisisiteme ta Nhlawulo xi rhumeriwa ePalamende. Mipfuxeto ya nhlawulo yi sunguriwile endzhakukaloko vuavanyisi bya Khoto ya Vumbiwa byi tivise hi 2020 leswaku Nawu wa Nhlawulo, 1998 (Nawu wa 73 wa 1998) a wu nga fambisani na vumbiwa tanihileswi a wu lulamisela ntsena mihlawulo ya swirho swa Huvo ya Rixaka na tihuvo to endla milawu ta swifundzakulu yi endliwa hi mavandla ya tipolitiki. 7.2.    Xiviko xa MAC xi nyika swihlawuriwa swa tipholisi leswi swi nga lulamisaka swiphemu leswi nga fambisaniki na vumbiwa swa Nawu wa Nhlawulo wa 1998.  8.    Rimba ra Mipakaniso ya ku Humesiwa ka Tigasi ra Sekitara (tiSET) 8.1.    Khabinete yi pasise Rimba ra tiSET hi ku fambisana na nsimeko wa Afrika-Dzonga wa Ntwanano wa Paris lowu sayiniweke hi Khomferense ya mavandla eka Ntwanano wa UN hi mayelana na ku Cinca ka Tlilayimete hi 2015. Rimba leri ri ta letela endlelo ra ndzawulo ya mfumo leyi rhangelaka eka ku kondletela phurosese eka ku avela na ku simeka tiSET eka tindzawulokulobye. 8.2.    Switirho swa nkunguhato swa tindzawulo ta rixaka kumbe Tipholisi na Magoza (tiPAM) swi lava ku hunguta ku humesiwa ka tigasi kusuka eka sekitara leyi hi ku fambisana na mipakaniso ya ku humesiwa ka tigasi ka sekitara. TiPAM ta sekitara i ta nkoka swonghasi eka ku simeka mipakaniso ya ku humesiwa ka tigasi ka sekitara. Ti ta hlamuseriwa na ku averiwa hi ku hatlisa tanihiloko Nawumbisi wa ku Cinca ka Tlilayimete wu hundzuka nawu. Leswi swi ta kumisisiwa ku ringana mikarhi ya malembe manharhu kufika eka ntlhanu naswona swi ta kambisisiwa ntlhanu wa malembe man'wana na man'wana.9.    Mipimanyeto ya khaboni ya le ka levhele ya khamphani 9.1.    Khabinete yi pasise endlelo ra Maendlelo ya Avelo wa Mipimanyeto ya le ka Levhele ya Khamphani leswaku ri simekiwa. Sisiteme ya mipimanyeto ya khaboni leyi bohaka leyi pakanisaka tikhamphani leti humesaka tigasi ta le henhla yi ta simekiwa hi 2023. Sisiteme ya mipimanyeto ya khaboni yi ta sindzisa tikhamphani leti humesaka tigasi ta le henhla ku amukela mipimo leyo nyikiweke ya ku humesiwa ka tigasi leti tswongaka rihiso tanihi miavelo ta vutiboheleri bya ntlhanu wa malembe. 9.2.    Maendlelo ya avelo wa mipimanyeto ya khaboni ya simeka vuanami bya nsimeko wa mipimanyeto ya khaboni leyi bohaka na ku koxometa marimba yo tirha lama faneleke ku tirhisiwa ku khakhuleta na ku avela mipimanyeto ya khaboni le ka levhele ya khamphani eka xiyimo lexo boha xo sungula na kuhundza kwalaho.10.    Ku hungutiwa ka swifundzatsongo swa vamajisitarata 10.1.    Khabinete yi amukele ku hetisisiwa ka ku hungutiwa ka swifundzatsongo swa vamajisitarata swa swifundzakulu swa mune leswi nga sala (Kapa-Vuhumadyambu; Free State; KwaZulu-Natal na Kapa-Vupeladyambu). Phurosese, leyi yi humelerisaka Vumbiwa ra Rhiphabuliki ya Afrika-Dzonga ra 1996, yi sungule hi 2014 hi swifundzatsongo swa vamajisitarata va Gauteng na N'walungu-Vupeladyambu ku va swi hungutiwa. Limpopo na Mpumalanga swi hetisisiwile ji 2016, kasi Kapa-N'walungu hi 2018.10.2.    Ku nga si fika 1994, swifundzatsongo swa vamajisitarata swa tiko swi kumisisiwile hi ku ya hi swihlawulekisi swa rixakanghohe, leswi vuyelerisaka vukorhokeri bya vuavanyisi bya xiyimo xa le hansi eka vantima lava tshama eka khale ka matikoxikaya, tindhawu ta vutifumi na malokixi. 10.3.    Mindzilekana ya tindhawu ta matimba ya tikhoto leyi vekiweke hi vuntshwa leyi ringanyetiwaka yi tiyisisa mfikelelo wo ringana eka sisiteme ya vululami hi vanhu va Afrika-Dzonga hinkwavo. Phurosese ya ta na mindzilekana ekuheteleleni a yi ri phurosese yo katsa hikwavo leyi yi katseke hofisi ya majisitarata, Vukorhokeri bya Maphorisa ya Afrika-Dzonga; Vulawuri byo Chuchisa bya Rixaka; Bodo ya Mpfuno wa Xinawu; Bodo ya Mindzilekana ya Masipala na vakhomaxiave lava faneleke eka swifundzakulu swo hambanahambana. 11.    Tipholisi ta malawulelo ya vumangalelani ya mfumo, ta vulamuri na ta vuyimeri bya xinawu bya mfumo 11.1.    Khabinete yi pasise tipholisi tinharhu leti fambelanaka na malawulelo ya vumangalelani bya mfumo, vulamuri na vuyimeri bya xinawu bya mfumo. Tipholisi leti ti lava ku kondletela malawulelo lama havexerisaka matimba hi ndlela ya xiphurofexinali na ku va lama  nga na madurhelo yo fambelana matirhelo ya milandzu ya vumangalelani bya mfumo. 11.2.    Tipholisi leti ti nyika nawu wo angarhela ku landzeleriwa na endlelo leri faneleke ku amukeriwa hi Hofisi ya Muyimeri wa Nawu wa Mfumo (OSA) loko ku tirhaniwa na timhaka ta vumangalelani bya mfumo. Nakambe, tipholisi leti ti tumbuluxa maendlelo yo fana na ku nyika rimba ku pfuneta OSA. Pholisi ya vulamuri yi tlhela yi tivisa miphalalo yin'wana eka milandzu leyi yi nga kotaka ku ololoxiwa hi tiphurosese ta khoto leti nga durhiki ngopfu.11.3.    Tipholisi leti pasisiweke ti ta tirha tanihi ndlela ya nkarhinyana loko Nawu wa Muyimeri wa Nawu wa Mfumo, 1957 (Nawu wa 56 wa 1957), tanihilaha wu hundzuluxiweke hakona, wa ha ri eku kambisisiweni.  C.    Milawumbisi1.    Nawumbisi wa Hundzuluxo wa Milawu wa ya Dyondzo ya Masungulo 1.1.    Khabinete yi pasise ku rhumeriwa Nawumbisi wa Hundzuluxo wa Milawu ya Dyondzo ya Masungulo ePalamende. Nawumbisi wu hundzuluxa Nawu wa Swikolo swa Afrika-Dzonga, 1996 (Nawu wa 84 wa 1996) na Nawu wa ku Thoriwa ka Vatirhi, 1998Nawu wa 76 wa 1998).1.2.    Mihundzuluxo leyi ringanyetiwaka yi lava ku tiyisa tisisiteme ta ku dyondza eka dyondzo tanihilaha swi voniwaka hakona eka Vumbiwa ra Rhiphabuliki ya Afrika-Dzonga ra 1996. Exikarhi ka swin'wana, mihundzuluxo yi humelerisa mfikelelo wa hinkwavo ya malembe mambirhi ya nhluvukiso wa vutsongwana.1.3.    Nawumbisi lowu wu tlhela wu sindzisa vutihlamuleri endzeni ka tihuvo to fuma swikolo, naswona wu basisa ku amukeriwa, ririmi na tipholisi ta xikatsa xa milawu ya matikhomelo eswikolweni. Mihundzuluxo leyi ringanyetiwaka yi ta antswisa mfikelelo eka dyondzo eka vadyondzi hinkwavo etikweni hinkwaro.1.4.    Nawumbisi lowu wu hundzile eka phurosese yo nyika mavonelo ya vaaki na le ka vakhomaxiave lava faneleke hinkwavo. 2.       Nawumbisi ya Miluvo ya Sekitara ya Timali wa 20212.1. Khabinete yi pasise ku rhumeriwa ka Nawumbisi wa Miluvo ya Sekitara ya Timali wa 2021 ePalamende. Nawumbisi lowu wu humelerisa Nawu wo Lawula Sekitara ya Timali (FSR), 2017 (Nawu wa 9 wa 2017).2.2. Nawumbisi lowu wu rhwexa miluvo eka sekitara ya timali leyi faneleke ku tirhisiwa eka ku nyika timali eka mitirho na matirhelo ya tihuvo ta sekitara ya timali leti tumbuluxiweke hi ku landza Nawu wa FSR wa 2017. Wu tlhela wu rhwexa nchayelo wa ndzindzakhombo wa dipoziti lowu bohaka eka swirho leswi tsariseke swa khoporexini ku nyika ritavala ra vuhlayiseki eka vadipoziti eka xiyimo xa ku hluleka ka bangi.2.3. Nawumbisi lowu wu tlhela wu hundzuluxa Nawu wa Mikwama ya Phenceni, 1956 (Nawu wa 24 wa 1956); Nawu wa Tibangi, 1990 (Nawu wa 94 wa 1990); Nawu wa Tibangi to Vuyerisa Matlhelo Hinkwavo, 1993 (Nawu wa 124 wa 1993) na Nawu wo Tsundzuxa wa Timali na Vukorhokeri byo Hlanganisa, 2002 (Nawu wa 37 wa 2002) naswona wu yi fambelanisa eka Nawu wa FSR wa 2017 hi mayelana na tihuvo ta sekitara ya timali.3.    Nawumbisi wo Hundzuluxa wa Nhlawulo 3.1.    Khabinete yi pasise Nawumbisi wa Hundzuluxo wa Nhlawulo lowu nga khale wu rindzeriwile leswaku wu rhumeriwa ePalamende. Nawumbisi lowu wu hundzuluxa Nawu wa Nhlawulo wa 1998 ku endla ndzulamiselo wa nhlawulo wa vayimelakulangwa lava tiyimelaka eka Huvo ya Rixaka na tihuvo to endla milawu ta swifundzakulu. 3.2.    Hi khotavuxika 2020, Khoto ya Vumbiwa yi lerise Palamende ku lulamisa xihoxo eka Nawu wa Nhlawulo wa 1998 wa nkarhi wa sweswi ku tiyisisa leswaku vayimelakulangwa lava tiyimelaka va kota ku yimela nhlawulo eka Huvo ya Rixaka na tihuvo to endla milawu ta swifundzakulu.3.3.    Khabinete yi pasise ku rhumeriwa ka xiviko xa MC lexi xi simekaka swihlawuriwa ku lulamisa swiphemu swa Nawu wa Nhlawulo leswi swi kumekeke swi nga fambisani na vumbiwa.A.    Xiendleko lexi taka1.    16 wa Masiku ya Vugingirikeli byo Lwisana na Madzolonga ehenhla ka Vavasati n Vana ya 20211.1.    Khabinete yi pasise endlelo ra xinongoti eka pfhumba ra 16 wa Masiku ya Vugingirikeli byo Lwisana na Madzolonga ehenhla ka Vavasati na Vana ya 2021. Pfhumba lera vulemukisi bya vaaki ri ta funghiwa ehansi ka nkongomelo: “Lembe ra Charlotte Mannya Maxeke: 16 wa Masiku ya Vugingirikeli – ku cinca kusuka eka vulemukisi kuya eka vutihlamuleri”. Pfhumba leri ri vumba xiphemu xa 365 wa ya Vugingirikeli yo angarhela ya mfumo ya vulemukisi na ntirho wo seketela hi mayelana na ku yimisa madzolonga ehenhla ka vavasati na vana.1.2.    Khabinete yi hlohlotela hinkwerhu ka hina ku sola na ku tiboha ku yimisa ku onhela vavasati na vana etikweni. Tinhlayonhlayo ta vugevenga leta ha ku vaka kona hi mayelana na madzolonga yo ya hi rimbewu na ku dlayeteriwa ka vaxisati leti humesiweke hi Ndzawulo ya Maphorisa ti fanele ku vilerisa vanhu va Afrika-Dzonga lava rhandzaka ku rhula na ku landzelela nawu.  1.3.    Khabinete yi kombela vanhu va Afrika-Dzonga hinkwavo ku tirhisana ku tiyisisa leswaku pfhumba leri ri tisa tiko ekusuhi na ku fikelela mfanelo ya vuhlayiseki bya vavasati na vana. Namuntlha, 25 Hukuri, Holobye Nkoana-Mashabane u ta simeka masungulo ya pfhumba leri.D.    Mahungu 2.    VuhoyozeriKhabinete yi hundzise vuhoyozeri bya yona na ku navelela leswinene eka:  Ttn Damon Galgut, mutsari loyi a nga wina Sagwati ra Tibukara ra 2021 ra xiyimo xa le henhla ra novhele ya yena, The Promise, naswona i munhu wa le Afrika-Dzonga wa vunharhu ku wina sagwati ra Tibukara. Mamelodi Sundowns Ladies ku va yi winile Ligi ya Tinghwazi ya Khomfederexini ya Vavasati va Bolo ya Milenge ya Afrika leyi a khomeriwile eCairo, Egypt. Mfikelelo wa maendlelo mantshwa wa tshembisa ku hlohlotela nhluvukiso wo yisa emahlweni wa bolo ya milenge ya vavasati eAfrika-Dzonga.  3.    Michavelelo Khabinete yi hundzise michavelelo ya yona eka ndyangu na vanghana va: Ttn FW de Klerk (85), khale ka Phuresidente wa Afrika-Dzonga ku nga si va na xidemokirasi loyi a nga tlhela a tirha tanihi Xandla xa Phuresidente eka Mfumo wa Nhlengelo hi 1994. U avelane Sagwati ra ku Rhula ra Misava hi 1993 na khale ka Phuresidente Nelson Mandela eka ntirho wa vona wa ku herisiwa hi ndlela yo rhula ka mfumo wa xihlawuhlawu na ku vumba masungulo ya Afrika-Dzonga ya xidemokirasi leyintshwa.Ttn Wilbur Smith (88), mutsari wa matiko ya misava wa ndhuma loyi a xaviseke kutlula 140 wa timiliyoni ta tibuku. A a ri mutsari loyi a tlangeriwa tlhelo murunguri wa switori loyi a nga exikarhi ka swihontlovila swa matsalwa swa rixaka ra ka hina.Ttn Tubby Reddy (62), khale ka Muofisirinkulu wa Vurhangerinkulu (CEO) wa Khomfederexini ya Mitlangu na Komiti ya Tiolimpiki ya Afrika-Dzonga, loyi a tirheleke a nga karhali ku antswisiwa ka mitlangu eAfrika-Dzonga.   E.    Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.    Ttn Lucky Charles Mohalaba tanihi CEO wa Ejensi ya Malawulelo ya Nhlengeletelo wa Inkomati-Usuthu. 2.    Phurof Azwihangwisi Edward Nesamvuni tanihi Mutshamaxitulu wa Bodo ya Vandla ra Bayodayivhesiti ra Rixaka ra Afrika-Dzonga. 3.    Ttn Lemogang Pitsoe tanihi CEO wa Khoporexini ya Vucelamigodi bya Mbalango na Timali ya Afrika. 4.    Ttn Nasele Nathan Mehlomakulu tanihi Xandla xa Mulawuri-Jenerala: Nsirhelelo wa Swakudya na Mpfuxeto wa Vurimi eka Ndzawulo ya Vurimi, Antswiso wa Misava na Nhluvukiso wa Matikoxikaya.5.    Bodo ya Valawuri ya Nkwama wa Ndziriso:(i)    Ttn Paul Serote (Mutshamaxitulu);(ii)    Ttn Gerald Boitumelo Mokgoro;(iii)    Ttn Tibor Szana;(iv)    Mnn Valerie Manamane Rennie;(v)    Dkd Zukiswa Pinini;(vi)    Mnn Ndivhuwo Manyonga;(vii)    Mnn Gys Myburgh McIntosh;(viii)    Ttn Mandla Shezi; (ix)    Ttn Adam Letshele;(x)    Dkd Sethole Reginald Legoabe;(xi)    Mnn Elma Mary Burger; (xii)    Mufundhisi Ntombizine Madyibi;(xiii)    Mnn Vuyiswa Miya;(xiv)    Ttn Fani Xaba;(xv)    Mnn Sumaya Hoosen;(xvi)    Ttn Kevin Crowley;(xvii)    Dkd Hilko Johannsmeier; (xviii)    Ttn Jan Mahlangu;(xix)    Mnn Naledi Tsipane;(xx)     Ttn Janek Wilimiec;(xxi)    Ttn Edward Malometje Thobejana; na(xxii)    Mnn Desugee Pillai.6.    Bodo ya Valawuri ya Vandla ra Vukorhokeri bya Maxelo bya Afrika-Dzonga:(i)    Mnn Feziwe Yolanda Renqe;(ii)    Mnn Mmapula Moreen Kgari;(iii)    Mnn Sandika Daya;(iv)    Mnn Moipone Edith Magomola;(v)    Dkd Mmaphaka Ephraim Tau;(vi)    Ttn Itani Phaduli;(vii)    Phurof Ndivhudzannyi Sylvester Mpandeli; na (viii)    Dkd Grant Reagon Son. 7.    Bodo ya Valawuri ya Nhluvukiso wa Indasitiri ya Vuaki: (i)    Ttn Khulile Vuyisile Nzo (Mutshamaxitulu);(ii)    Phurof Susanna Gertruida Bouillon (Xandla xa Mutshamaxitulu);(iii)    Mnn Yvonne Deliwe Mbane;(iv)    Ttn Tumelo Gopane;(v)    Ttn Sibusiso Makhanya;(vi)    Mnn Karabo Joyce Siyila;(vii)    Mnn Moloko Benadette Rabosiwana;(viii)    Mnn Ertia Boitumelo Mokgatle;(ix)    Mnn Celeste Margo le Roux;(x)    Ttn Danny Lesiba Masimene;(xi)    Mnn Thuthuka Siphumezile Songelwa;(xii)    Mnn Bongekile Zulu; na(xiii)    Ttn Khuliso Kennedy Maimela.8.    Bodo ya Valawuri ya Vukorhokeri bya Mulavisisi wa Swivilelo swa Swikimi swa Miganga: (i)    Mnn Marvellous Phindile Mthethwa (Mutshamaxitulu);(ii)    Ttn Sediko Rakolote;(iii)    Mnn Julia Ramataboe;(iv)    Mnn Deshni Subbiah;(v)    Ttn Mthokozisi Daluxolo Xulu;(vi)    Ttn Donovan Vincent Goliath; na (vii)    Mnn Ntombikayise Sithole.9.    Bodo ya Valawuri ya Vulawuri byo Lawula Vatirhi va Miako: (i)    Ttn Steven Piet Ngubeni (Mutshamaxitulu); (ii)    Mnn Pamela Nonkululeko Makhubela;(iii)    Gqweta Mxolisi Sphamandla Nene;(iv)    Ttn Terry Kevin Johnson;(v)    Ttn Thato Ramaili;(vi)    Mnn Thokozani Radebe;(vii)    Mnn Thuthuka Siphumezile Songelwa;(viii)    Ttn Shaheed Peters;(ix)    Mnn Nokulunga Makopo; na(x)    Mnn Pamela Beatrice Snyman. (xi)    Mnn Veruska Gilbert (Muyimeri kusuka eka Ndzawulo ya Mabindzu, Vumaki na Mphikizano)10.    Bodo ya Valawuri ya Khansele ya Ntsariso wa Vaaki va Tiyindlu ya Rixaka: (i)    Mnn Nomusa Mufamadi (Mutshamaxitulu);(ii)    Ttn Francois Beukman;(iii)    Ttn Kganki Matabane;(iv)    Mnn Nontuthuko Chiluvane;(v)    Mnn Mandy Jayakody;(vi)    Ttn Refilwe Lediga;(vii)    Mnn Morwesi Ramonyai;(viii)    Mnn Siphindile Memela;(ix)    Mnn Nomthandazo Lucia Ncalane-Ngcobo;(x)    Mnn Kedibone Tsiloane;(xi)    Ttn Roy Mnisi;(xii)    Mnn Shelly Huntley;(xiii)    Mnn Sasa Subaban; na(xiv)    Mnn Zodwa Matiwane. 11.    Swirho swa Khansele ya Vulawuri byo Lawula Tiyindlu ta Vanhu: (i)    Mnn Busisiwe Nzo (Mutshamaxitulu);(ii)    Mnn Pulani Thobejane-Mogotsi(iii)    Mnn Lahlane Malema;(iv)    Mnn Sanele Masiza;(v)    Mnn Yvonne Deliwe Mbane;(vi)    Mnn Lebogang Shole;(vii)    Mnn Ayanda Olifant;(viii)    Mnn Zimbini Hill;(ix)    Mnn Confidence Tshilande;(x)    Ttn Kevin Kiewitz;(xi)    Ttn Ashley Latchu; na(xii)    Ttn Mashukudu Maboa.12.    Bodo ya Valawuri va Ejensi ya Nhluvukiso wa Tiyindlu:(i)    Dkd Tshilidzi Ratshitanga (Mutshamaxitulu);(ii)    Mnn Marina Dumakude  (Xandla xa Mutshamaxitulu);(iii)    Dkd Manqoba Soni;(iv)    Mnn Nalini Maharaj;(v)    Ttn Rajesh Makan; na(vi)    Mnn Magdeline Tshabalala.  Swivutiso:Phumla WilliamsMuvulavuleri wa Khabinete Selifoni: 083 501 0139 "
"Xitatimente mayelana na Nhlengeletano ya Khabinete ya le Moyeni ya Ravunharhu, 8 N’wendzamhala 2021",9 Dec 2021,https://www.gov.za/speeches/statement-cabinet-meeting-08-december-2021-9-dec-2021-0000,https://www.gov.za/ts/speeches/xitatimente-mayelana-na-nhlengeletano-ya-khabinete-ya-le-moyeni-ya-ravunharhu-8-n,"A. Xiyimo xa Khabinete eka Timhakakulu1. Siku ro Lwisana na Vukungundzwana ra Matiko ya Misava1.1. Afrika-Dzonga yi tikatsa na misava hinkwayo ku tsundzuka Siku ro Lwisana na Vukungundzwana ra Matiko ya Misava hi Ravumune 9 2021 ehansi ka nkongomelo wa “Vumundzuku byo pfumala vukungundzwana byi sungula namuntlha, byi sungula hi mina”. Nkongomelo wa Nhlangano wa Tinxaka wa Siku ro Lwisana na Vukungundzwana ra Matiko ya Misava ra 2021 i: “Mfanelo ya wena, xiphemu xa wena: Vula u ku e-e eka vukungundzwana”.1.2. Vukungundzwana, hambi byi tele kumbe byi ri byitsongo, bya ha ri yin’wana ya mitlhontlho leyikulu leyi tiko ri nga langutana na yona naswona byi yimisa ku kula ka ikhonomi na nhluvukiso wa vaaki.1.3. Khabinete ya ha ri na ku hlohloteleka ka leswaku sisiteme ya vululami yi ya emahlweni no teka magoza ya nkoka  yo endla leswaku lava nga kumeka va khumbeka eka swendlo swa vukungundzwana va va na vutihlamuleri. Khomixini ya Ndzavisiso wa Swihehlo swa ku Teka Matimba ya Vulawuri bya Mfumo, Vukungundzwana na Vumbabva eka Sekitara ya Mfumo, ku katsa Swiyenge swa Mfumo, yi lulamiseriwile ku yisa xiviko xa yona xo hetelela eka Phuresidente Cyril Ramaphosa hi Mugqivela, 1 Sunguti 2022. 1.4. Khabinete yi langutela leswaku eka ku engeteriwa eka ku paluxa vaendli va vukungundzwana, xiviko lexi xi ta tlhela xi hi nyika swiringanyeto swo tiyisa tisisteme ta hina ku sivela vukungundzwana.1.5. Tanihi xiphemu xa hina xo ya emahlweni no lwisana na vukungundzwana, Yuniti ya Vulavisisi byo Hlawuleka (SIU) yi yisile milandzu yo hlaya eKhotokulu na le ka Huvo yo Hlawuleka naswona milandzu leyi landzelaka ya ha yimele ku tengiwa kusukela hi 31 Nyenyankulu 2021:Milandzu ya 56 eKhotokulu, leyi khumbaka tikontiraka ta ntsengo wo ringana R62 wa tibiliyoni;Milandzu ya 64 eka Huvo yo Hlawuleka, leyi khumbaka tikontiraka ta ntsengo wo ringana R6.99 wa tibiliyoni. Mitsengo kumbe mikoka leyi i mitsengo ya tikontiraka leti ti nga nyikiwa hi mavandla ya mfumo hi ndlela yo ka yi nga landzelelangi maendlelo no ka yi nga ri enawini naswona yi wela eka leyi nga ta nghenisiwa eka vumangalelani hi SIU.Eka lembeximali ra 2021/22, SIU se yi yimisile tihakelo ta mivuyelo ya phenxeni ya khale ka vatirhelamfumo, tiakhawunti ta le bangi na tinhundzu ta vanhu na mabindzu leti fikaka eka ntsengo wo tlula R43 wa tibiliyoni.Phuresidente u sayinile ntsengo wa 9 wa Swihlambanyo swa SIU eka lembeximali leri nga ehansi ka nkambisiso.1.6. Khabinete yi vule yi vuyelela leswaku ku humelela ka hina eka ku lwisana na vukungundzwana swi ta fikeleleka loko ku katsiwa vanhu hinkwavo lava nga kona laha Afrika-Dzonga.; Loko u vona swo karhi, vula swo karhi; vika vukungundzwana hi ku fonela Nomboro ya Riqingho ra Xilamulelamhangu ro Lwisana na Vukungundzwana ya Rixaka eka 0800 701 701.1.7. Khabinete yi tiyisise ku tiyimisela ka yona ku sirhelela valumandleve, naswona yi ndhundhuzele xivindzi xa vatirhelamfumo lavo tshembeka lava nga humesela erivaleni vumbabva na vukungundzwana, va ri karhi va veka tindlela ta vona to tihanyisa na rihanyo ra vona eka nxungeto.2. Ku tlakuka hi xihatla ka mitluletavuvabyi ya Vuvabyi bya Khoronavhayirasi (COVID-19)2.1. Khabinete yi lemuke ku tlakuka hi xihatla ka mitluletavuvabyi ya COVID-19 eka swiphemu swo hlaya swa Afrika-Dzonga kutani yi hlohlotele vanhu hinkwavo laha tikweni ku teka goza ro tiya ro lwisana na vuvabyi lebyi na mixaka ya byona. Mitluletavuvabyi ya hina ya COVID-19 leyi rhekodiweke eka tiawara ta 24 leti nga hundza yi yime eka 19 842, leswi vulaka leswaku ku na 26.8% ta mpimo wa lava nga na yona. Hi tlhele hi lahlekeriwa hi vanhu va 36 hikwalaho ka mipfilungano leyi fambelanaka na COVID-19 eka tiawara ta 24 leti nga hundza.2.2. Nsawutiso a wu hi pfuni ntsena ku lwisana na ntungukulu lowa khombo hi ku sivela ku vabya ko tika, ku amukeriwa exibedhlele na rifu, kambe wu tlhela wu hunguta mixungeto ya rihanyo leyi nga vangiwaka hi mixaka leyi nga vaka kona eka nkarhi lowu taka.2.3. Hi boheka ku ya emahlweni hi landzelela matshalatshala yo sivela lama nga tirhisiki mirhi ma ku ambala masiki leyi funengetaka nomo na nhompfu ya hina; ku siya mpfhuka exikarhi ka hina na vanhu van’wana, na ku tshamela ku hlamba mavoko ya hina hi xisibi na mati kumbe ku tirhisa sanithayizara ya mavoko leyi nga na xihoko xa 70%.2.4. Hi nga tlhela hi sivela ku hangalaka ka xitsongwatsongwana lexi hi ku papalata swiendleko leswi hangalasaka hi matimba ku fana na tifesithivhali na tiphati. Hi ri swin’we hi nga lwisana na yona hi ku va na vutihlamuleri na ku tikhoma hi ndlela ya kahle yo sirhelela rihanyo ra vanhu lava hi va rhandzaka na rixaka ra ka hina eka COVID-19. 2.5. Khabinete yi tikatse na Phuresidente Ramaphosa eka ku bela van’watisayense va ka hina mavoko loko va lemukisile misava hi mayelana na muxaka wa Omicron lowu a wu ri eku hangalakeni emisaveni hinkwayo. Khabinete yi ya emhlweni yi seketela swikombelo leswi koxaka ku yimisiwa hi xihatla ka ku aleriwa ku fambafamba leswi nga riki kahle leswi rhwexiweke Afrika-Dzonga. 3. Vooma Vaccination Week3.1. Hi nyikile mipimamurhi ya swisawutisi ya ntsengo wo fika 26, 781, 642 ku fikela sweswi. Hi nkarhi lowu engeteleriweke wa pfhumba ra Vooma Vaccination Week kusukela 3 kufikela 10 N’wendzamhala 2021, magidigidi ya vanhu va le ku sawutisiweni eka tindhawu ta nsawutiso to hlaya leti nga pfula etikweni hinkwaro. Khabinete yi hlohloterile vanhu va malembe ya 12 ku ya ehenhla ku sawutisiwa handle ko heta nkarhi. 3.2. Tshama u hlayisekile wena na varhandziwa va wena eka nguva leyi ya makhisimusi hi ku ya eka ndhawu ya nsawutiso ya le kusuhi, hambiloko u nga bukangi nkarhi wo ya hawona, ku ya tsarisiwa no sawutisiwa mahala.3.3. Mivuyelo ya rihanyo yo sawutisiwa yi katsa ku hunguteka lokukulu ka nxungeto wo amukeriwa exibedhlele endzhaku ko tluleriwa hi COVID-19. Khabinete yi hlohlotela vanhu hinkwavo lava nga eAfrika-Dzonga ku angula eka xirhambo lexi nga erivaleni no tlhlela xi twala hi ku hetiseka xo sawutisiwa hikuva tinhlayonhlayo ti komba leswaku vunyingi bya vanhu lava amukeriwaka eswibedhlele a va sawutisiwangi.4. Nkambisiso wa Vatirhi wa Kotara hi Kotara (QLFS)4.1. Mfumo wa ha tiyimiserile ku ololoxa mhaka ya ku pfumaleka ka mitirho tanihi wun’wana wa mitlhotlho leyikulu leyi tiko ri nga langutana na yona. Mivuyelo ya QLFS leya ha ku humesiwaka hi nhlangano wa Tinhlayohlayo wa Afrika-Dzonga leyi nga komba 0,5 wa tiphesente ta ku tlakuka ka mpimo wa ku pfumaleka ka mitirho kusuka eka 34,4% eka kotara ya vumbirhi kuya eka 34,9% eka kotara ya vunharhu ya 2021 ya vilerisa.4.2. Mfumo wu ya emahlweni na ntirho wa wona lowu lawuriwaka hi mpakaniso wo vuyelerisa ku tshemba eka mabindzu hi ku ololoxa swikamanyeto leswi nga na xivumbeko eka ku kula ka ikhonomi, ku tumbuluxiwa ka mitirho na ku herisa vusweti. Hi ku tirhisa miphalalo yo kongoma yo fana na vuvekisi bya le henhla eka swimakiwakulu, wu le ku tirheni ku seketela ku cinca loku nga na xivumbeko, ku kula ka ikhonomi na ku tumbuluxiwa ka mitirho.4.3. Hi ku tirhisa Ndzawulo ya Mabindzu, Vumaki na Mphikizano, mfumo wu ya emahlweni wu seketela swikumiwa swa laha kaya, ku katsa ku pfuxetiwa ka indasitiri ya vumaki ya Afrika-Dzonga. Khomferense ya vuvekisi ya Afrika-Dzonga ya lembe na lembe (SAIC) yi ya emahlweni yi koka rinoko ra lava nga kotaka ku tisa vuvekisi. Kusukela loko ku vile na khomferense ya yona yo sungula hi 2018, kufikela sweswi SAIC yi kumile kutlula R770 wa tibiliyoni eka vutiboheleri bya vuvekisi kusuka eka tisekitara ta ikhonomi to hambanahambana.4.4. Khabinete ya ha tiyimiserile ku tirhisana na tisekitara hinkwato ku ololoxa mitlhontlho leyinharhu ya ku pfumaleka ka mitirho, vusweti na ku pfumaleka ka ku ringana. Mfumo wu ta endla hinkwaswo leswi kotekaka ku tumbuluxa mbangu lowu nga ta tisa vuvekisi laha tikweni. Wu ta tlhela wu susumeta ku cinca ka ikhonomi loku nga ta tisa swivandlanene leswikulu swa ikhonomi eka mitlawa leyi a yi nga vuyeriwi eka nkarhi lowu nga hundza.5. Rendzo ra Phuresidente ro ya eka Matiko ya Mune ya le Vupeladyambu bya Afrika5.1. Phuresidente Ramaphosa wa ha ku rhangela vurhumiwa bya Vaholobye na varhangeri va mabindzu hi xikongomelo xo kurisa vuxaka bya ikhonomi na ku vulavurisana tanihi vanhu exikarhi ka Afrika-Dzonga na Nigeria, Côte d’Ivoire, Ghana na Senegal.5.2. Rendzo lera matiko ya mune kusukela 30 Hukuri ku fikela 7 N’wendzamhala 2021 ri tiyisisile vuxaka bya Afrika-Dzonga byo vuyerisa matlhelo hamambirhi ku tiyisa swinakulobye leswi kongomisiweke eka nhluvukiso wa Afrika na ku tirhisana eka tiforamu to vuyerisa matlhelonyingi.5.3. Afrika-Dzonga na matiko lama ri nga na xinakulobye na wona ma lavile tindlela to tirhisa swivandlanene leswi tisiweke hi Ndhawu ya Mabindzu ya Nkaswipimelo ya Tikonkulu ra Afrika ku vuyerisa hinkwavo, na nseketelo lowukulu eka mabindzu lama endlaka bindzu na vuvekisi exikarhi ka matiko ya Afrika.6. Masiku ya 16 ya Vugingirikeli bya ku Pfumaleka ka Madzolonga ehenhla ka Vavasati na Vana6.1. Loko pfhumba ra Masiku ya 16 ya Vugingirikeli bya ku Pfumaleka ka Madzolonga ehenhla ka Vavasati na Vana ma ya eku heleni, swa ha ri ntiyiso wo vava leswaku ka ha laveka ku endla swo tala ku herisa madzolonga ya swa rimbewu na ku dlayeteriwa ka vaxisati (GBVF) eka rixaka ra ka hina.6.2. Switori leswi fambelanaka na GBVF swo tala swo chavisa, ku katsa na ku lahlekeriwa hi vutomi, swi vikiwile hi nkarhi lowu na le ka nkarhi hinkwawo lowu engeteleriweke wa pfhumba ra Masiku ya 365 ya Vugingirikeli.6.3. Hi le ku hlulekeni tanihi rixaka loko swirilo swa vanhu lava nga sirhelelekangiki eka rixaka ra ka hina swi nga twiwi kumbe swi honisiwa. Mitolovelo ya le rixakeni yo pfumala vutihlamuleri leyi pfumelelaka mahanyelo yo biha ya vavanuna na ntolovelo wo twisa vavasati lava nga miyeliki ku vava swi fanele ku yima.6.4. Khabinete yi kombele munhu un’wana na un’wana, ngopfu vavanuna, ku yima na ku tlanga xiphemu lexi vonakaka eka ku herisa mpingu wa madzolonga ehenhla ka vavasati na vana. Vavanuna va fanele ku rhanga emahlweni hi ku vulavula va alelana na GBVF na ku yi mangala eka tiejente ta nsindziso wa nawu. Va boheka ku tlhela va endla swilemukiso, na ku nghenelela eka ku dyondzisa tintangha na matshalatshala yo sivela GBVF.6.5. Ku endlela ku kota ku antswisa ku angula ka hina eka milandzu ya swa masangu na madzolonga yo ya hi rimbewu, mfumo wu na 106 wa Tikhoto ta Milandzu ya swa Masangu naswona sweswi wu lava ku sungula Tikhoto ta Milandzu yo Endla swa Masangu na Vana Lavatsongo.6.6. Hi Nyenyenyana 2020, xiyenge xa 55A xa Nawu wo Cinca Nawu wa Vugevenga (Milandzu ya swa Masangu na Timhaka leti Fambelanaka na tona) wu sayiniwile ku va wu sungula ku tirha, leswi vulaka leswaku rosungula Tikhoto ta Milandzu ya swa Masangu ti ta va kona hi ku landza nawu. Xiyenge xa 55A xa Nawu lowu xi nyika Holobye wa Vululami na Vukorhokeri bya Makhotso matimba yo hlawula, ku nga ri tikhoto ta xifundza leti hlawuriweke ntsena, kambe na Xiavo xihi kumbe xihi xa Khotokulu tanihi Khoto ya Milandzu ya swa Masangu.6.7. Khabinete yi hlohloterile swiyenge hinkwaswo swa vaaki ku tirhisana na mfumo ku tumbuluxa miganga leyi hlayisekeke na ku sirhelela vaxanisiwa va ku twisiwa ku vava. Swi ta cinca ntsena loko hi endla xa nchumu, naswona nkarhi wo endla xa chumu hi sweswi!B. Swiboho swa Khabinete1. Ku Engeteleriwa ka Xiyimo xa Rixaka xa Mhangu1.1. Khabinete yi pfumelele xibumabumelo xa Huvo yo Lawula Khoronavhayirasi ya Rixaka xo engetela Xiyimo xa Rixaka xa Mhangu kuya eka 15 Sunguti 2022, ku ya hi Xiyenge xa 27 (5) (c) xa Nawu wa Malawulelo ya Timhangu, 2002 (Nawu wa 57 wa 2002).1.2. Xiyimo xa Rixaka xa Mhangu xi kongomisiwile eka ku hlamula swiyimo swo hlawuleka leswi vangiweke hi ntungukulu lowa COVID-192. Vuhlayiseki bya Mikarhi ya Makhisimusi2.1. Loko vo tala va hina hi ta ya eku wiseni loku faneleke hi nkarhi wa makhisimusi, hi boheka ku tsundzuka leswaku COVID-19 a yi yi eka holideyi. Nkarhi wa holideyi yo hlayiseka eka wena na varhandziwa va wena wu nga tiyisisiwa hi ku tlhaveriwa eka ndhawu ya nsawutiso ya le kusuhi.2.2. Khabinete yi kombela munhu wun’wana na wun’wana ku ya emahlweni no tshama a pfule mahlo na ku papalata ku hlangana ka vanhu vo tala. Hi ri swin’we hi nga endla leswaku nguva ya makhisimusi yi tsakisa no hlayiseka eka munhu wun’wana na wun’wana hi ku ka hi nga nwi hi tlhela hi chayela. Hi boheka ku landzelela milawu hinkwayo ya le mapatwini, ku katsa no chayela hi ku landzelela mipimo ya rivilo leyi nga enawini. Hinkwerhu ka hina a hi endleni matshalatshala ya Arrive Alive.2.3. Khabinete yi kombele vatswari hinkwavo na vahlayisi ku tshama va pfule mahlo eka vana lava nga ehansi ka vuhlayisi bya vona, ngopfu etiphulwini, etibuweni kumbe ekusuhi na mati. Ku tiyisisa ku va na mikarhi ya makhisimusi leyi hlayisekeke, va na na vuxiyaxiya hi mikarhi hinkwayo loko u ri eka holideyi kumbe hi mikarhi yo hungasa. Mangala nghingiriko wa vugevenga lowu ehleketelerisaka wihi kumbe wihi hi xihatla emaphoriseni eka 10111 kumbe u tivisa vatirhi va swa vusirheleri lava nga ekusuhi.C. Mahungu1. VuhoyozeriKhabinete yi hoyozela na ku navelela leswinene eka:Phuresidente Ramaphosa ku va a havaxerisiwile doctorate Honoris Causa kusuka eka Yunivhesiti ya Cheikh Anta Diop eDakar, Senegal, leyi tekiwaka tanihi yin’wana ya Tiyunivhesiti ta ndhuma eAfrika na le misaveni hinkwayo. Makumembirhikaye wa malembe lama nga hundza, Khale ka Presidente Nelson Mandela u nyikiwile digiri ya vudokodela leyi fanaka hi nkarhi lowu rixaka ra ka hina a ri nga se kuma ntshunxeko. Swi fanerile ku va Phuresidente Ramaphosa a nyikiwile ku xiximiwa loku ka xiyimo xa le henhla eka lembe leri hi tsundzukaka lembe ra vu25 ra anivhesari ya Vumbiwa ra hina ku va ri sayiniwile ku va nawu.TiBlitzboks eka ku hlula kambirhi eka mahelo ya vhiki mambirhi hi nkarhi lowu wa xiyimo xa le henhla wa mphikizano wa rhagabi wa Dubai Sevens.2. MichaveleloKhabinete yi chavelela ndyangu na vanghana va:Tatana Ebrahim Ismail Ebrahim (84), khale ka Xandla xa Holobye wa Vuxaka bya Matiko ya le Handle na Ntirhisano. Ebie, tanihilaha a tiveka hakona eka vanghana na makhomuredi ya yena, u nyiketele vutomi bya yena eka ku lwela xidemokirasi na ntshunxeko, naswona u tirhile hi ku tiyimisela ku aka Afrika-Dzonga yo antswa ya vanhu hinkwavo.Amb Lindiwe Mabuza (83), muyimeri ematikweni ya le handle wa khale, mutsari wa switlhokovetselo, mulweri wa ndzingano wa rimbewu na munhu loyi a yimelaka Vulwelantshunxeko loyi a nga tirha eka swiyimo swotala swa vuyimeri bya le matikweni ya le handle. Hi 2014 u amukerile Risiva ra Ikhamanga hi Silivhere “hikwalaho ko hoxa xandla ka yena eka ku hlohlotela ku tirhisa vutshila na ku tirhisa vutumbuluxi eka xidemokirasi – ku kombisa leswaku migingiriko ya mfuwo yi hoxile xandla xa nkoka eka ku fikelela xidemokirasi”.D. Ku thoriwaKu thoriwa hinkwako ku ta ya hi ku tiyisisiwa ka mithwaso na mbhasiso lowu faneleke.1. Dkd Sean Douglas Philips – Mulawurinkulu (DG) wa Ndzawulo ya Mati na Nkululo.2. Gqweta Alison Gay Bengtson – Xandla xa Mulawurinkulu (DDG) Nseketelo wa Pholisi ya Kharikhulamu na ku Veka Tihlo eka Ndzawulo ya Dyondzo ya Masungulo.3. Mnn Busisiwe Iris Letompa – DDG: Matirhelo ya Swifundzankulu eka Ndzawulo ya Vurimi, Mpfuxeto wa Misava na Nhluvukiso wa Tindhawu ta le Makaya.4. Ku engeteriwa ka swirho swa Khansele ya Tinhlayohlayo eAfrika-Dzonga:a. Phurof David Everatt (Mutshamaxitulu);b. Ttn Ian Assam (Xandla xa Mutshamaxitulu);c.  Ttn Faldie Esaud. Mnn Reshoketswe Mokobane;e. Mnn Blanche Motsosi;f. Dkd Jacky Galpin;g. Dkd Ariane Neethling;h. Dkd Thabi Leoka;i. Ttn Ettiene le Roux;j. Ttn Wandile Sihlobo;k. Mnn Nompumelelo Nzimande;l. Mnn Vuyelwa Mantyi (Muyimeri wa Kapa-Vuhumadyambu);m. Mnn Zeenat Ishamial (Muyimeri wa Kapa-Vupeladyabu);n. Ttn Kuberin Packirisamy (Muyimeri wa Kapa-N’walungu);o. Tatana Thulani Bhengu (Muyimeri wa KwaZulu-Natal);p. Phurof Andries Monyeki (Muyimeri wa North West);q. Dkd Nomusa Mlondo (Muyimeri wa Mpumalanga); nar. Dkd Modjadji Malahlela (Muyimeri wa Limpopo).5. Swirho swa Bodo ya Vandla ra Nhluvukiso wa Eneji ra Afrika-Dzonga ra Rixaka:a. Ttn Sicelo Goodwill Xulu (Mutshamaxitulu);b. Mnn Lungile Mtiya (Xandla xa Mutshamaxitulu);c. Mnn Abegail Boikhutso;d. Mnn Mary Tumelo Mashabela;e. Ttn Jongikhaya Witi (Xirhonkulu xo suka eka Ndzawulo ya Swihlahla, Tinhlampfi na Mbangu (DFFE));f. Mnn Olga Chauke (Xirho xo cincana – DFFE);g. Mnn Lize Baron (Xirhonkulu xo suka eka Ndzawulo ya Mabindzu, Vumaki na Mphikzano (dtic));h. Ttn Gerhard Fourie (Xirho xo cincana – dtic);i. Ttn Mthokozisi Mpofu (Xirhonkulu xo suka eka Ndzawulo ya Swipfuno swa Swicelwa na Eneji (DMRE); naj. Mnn Nomawethu Qase (Xirho xo cincana – DMRE).6. Bangi ya Misava(a) Mnn Khensani Mukhari – Mufambisinkulu wa Bangi wa Misava.Bodo ya Valawurinkulu va Bangi ya Misava lava nga riki Swirho swa Vurhangerinkulu:(b) Mnn Nyane Rethabile Nkosi (Mutshamaxitulu);(c) Ttn Lehlogonolo Andrew Makenete (Xandla xa Mutshamaxitulu);(d) Mathane Makgatho;(e) Mnn Dineo Maithufi;(f) Dkd Johann Frederick Kirsten;(g) Mnn Thulisile Njapa Mashanda;(h) Mnn Nonthuthuzelo Pinkie Motshegoa;(i) Mnn Egashnee Pillay;(j) Dkd Monde Mbovu Tom; na(k) Ttn Dimitri Wilhem van der Westhuizen;7. Bodo ya Sentech ya Nkarhinyanaa. Mnn Sedzani Faith Mudau (Mutshamaxitulu);b. Mnn Veronica Mmakoma Motloutsi;c. Mnn Mapuleng Moropa;d. Mnn Tshavhuyo Sesani;e. Ttn Themba Phiri;f. Gqweta Nkhumeleni Anderson Mudunungu; nag. Ttn Metusa Mbasa.Swivutiso: Mnn Phumla Williams – Muvulavuleri wa KhabineteSelifoni: 083 501 0139    "
"Xitatimente hi mayelana na Rikhutla na Nhlengeletano ya Khabinete yo Hlawuleka ya le moyeni leyi khomiweke hi Ravumune, 27 na Ravuntlhanu, 28 Sunguti 2022",28 Jan 2022,https://www.gov.za/speeches/statement-cabinet-lekgotla-cabinet-meeting-27-28-jan-2022,https://www.gov.za/ts/speeches/xitatimente-hi-mayelana-na-rikhutla-na-nhlengeletano-ya-khabinete-yo-hlawuleka-ya-le-moyeni,"A. RIKHUTLA RA KHABINETE1.1. Phuresidente Cyril Ramaphosa u rhambe Rikhutla ra Khabinete hi Ravumune, 27 Sunguti 2022. A ri ngheneriwile hi swivumbeko swa vurhangeri leswi yimelaka swiyenge hinkwaswo swa mfumo. Swona swi katse Vaholobye, Swandla swa Vaholobye, Tiphurimiya, Valawuri-Jenerali na vurhangeri bya Nhlangano wa Mfumo wa Miganga wa Afrika-Dzonga.  1.2. Phuresidente u rhambe varhangeri va mfumo tanihi xiphemu xa ku pfanganisa na ku fambelanisa miangulo ya mfumo eka mitlhontlho leyi nga langutana na tiko, ngopfungopfu ku kongomisa hi xihatla eka ku tirhana na mitlhontlho yinharhu ya vusweti, mpfumaleko wa mitirho na nkandzingano. U kombele varhangeri ku humelerisa miantswiso eka ku pfuxa ku kula ka ikhonomi na ku tumbuluxa mitirho leyi dingiwaka swonghasi hi mpimo wa le henhla swinene.1.3. Phuresidente u seketele nkoka wa Xivono xa 2030 xa Kungu ra Nhluvukiso wa Rixaka na Kungu ra ku Akiwa hi Vuntshwa na Nhlakarhelo wa Ikhonomi ku hatlisisa matshalatshala ya ku antswisa swiyimo swa vanhu va Afrika-Dzonga.1.4. Hi ku engetela eka xiyimo xa ikhonomi na miantswiso leyi nga na xivumbeko, Rikhutla ra Khabinete ri tlhele ri kanela nhluvukiso wa swimakiwakulu, nsirhelelo wa eneji, ku tirhisiwa ka swa laha tikweni na ku endliwa ka tiindasitiri, miantswiso ya misava na vurimi, na antswiso wa mabindzu lama nga ehansi ka vun'wini bya mfumo.1.5. Matshalatshala ya ku hunguta mpfumaleko wa mitirho na vusweti ya ta katsa mpfangano wa mitirho ya sekitara leyi nga riki ya mfumo leyi engeteleke, mitirho leyi hakeleriwaka hi mfumo na nsirhelelo wa vanhu lowu ndlandlamukisiweke eka vanhu lava nga tirhiki.1.6. Nhlengeletano leyi yi tlhele yi kanela mitlhontlho na ku ya emahlweni eka ku lwisana na vugevenga na vukungundzwana, na matshalatshala ku tiyisa vuhlayiseki na nsirhelelo wa vaaki. Yi tlhele yi kanela mphakelo wa vukorhokeri bya mfumo wa miganga – ku katsa na mphakelo wa gezi, mati na nkululo – tanihi xiphemu xa ku aka vuswikoti bya Mfumo.1.7. Mikanelo ya Rikhutla ra Khabinete yi endleriwa ku letela swirhangana swa mfumo swa lembe leri yaka emahlweni leswi Phuresidente Ramaphosa a nga ta swi andlala hi nkarhi wa Mbulavulo wa Phuresidente wa Xiyimo xa Rixaka hi Ravumune, 10 Nyenyanyana 2022.B. SWIBOHO SWA KHABINETE1. SA Connect – Kungu ra Xiyimo xa 21.1. Khabinete yi pasise ku hangalsiwa ka xiyimo xa vumbirhi xa phurojeke ya SA Connect. Kungu leri ri humelerisa Pholisi ya Swihondzokulu leyi amukeriweke hi Khabinete hi 2013.  Xiyimo xa 1 xi tirhe tanihi xiyimo xa ndzingeto ku nyika vukorhokeri bya swihondzokulu bya 10 ra Timegbiti (Mbps) eka kwalomu ka 970 miako ya mfumo ya nkoka swonghasi.1.2. Xiyimo xa vumbirhi lexi pasisiweke xi ta hangalasiwa hi ku tirhisa mavandla lama nga ehansi ka vun'wini bya mfumo (Ejensi ya Thekinoloji ya Vuxokoxoko bya Mfumo [SITA]); Broadband Infraco na Sentech) na indasitiri leyi. Eka 36 wa tin'hweti, phurojeke leyi yi ta khomanisa miako ya mfumo leyi nga sala, miganga na miti.1.3. Phurojeke leyi yi vumba xiphemu xa vutiboheleri bya mfumo ku pfala vangwa ra xidijitali, ngopfungopfu emigangeni ya le matikoxikaya, na ku antswisa ikhonomi ya xidijitali. Vutekaxiave bya sekitara leyi nga riki ya mfumo byi ta tlhela byi tirhana na ncinco wa sekitara leyi hi ku katsa vatlangaxiave lava faneleke hinkwavo eka sekitara ya netiweke ya xielekitironiki.1.4. Phurojeke ya SA Connect yi pakanisa ku fikelela 80% ta mfikelelo wa swihondzokulu emigangeni na miako ya mfumo eka malembe manharhu ya ntalo wa rivilo ra mpimohansi wa 10Mbps hi sekondi na 100 Mbps eka miako ya nkoxo wa le henhla.C. KU THORIWAKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1. Mnn Nomthandazo Lichie Moyo tanihi Xandla xa Mulawuri-Jenerali (DDG): Nhluvukiso wa Matikoxikaya eka Ndzawulo ya Vurimi, Antswiso wa Misava na Nhluvukiso wa Matikoxiakaya (DALRRD).2. Ttn Clinton Rossouw Heimann tanihi DDG: Nkunguhato wa Tindhawu na Malawulelo ya Ntirhiso wa Misava eka DALRRD.3. Ttn Michael Currin tanihi DDG: Ntirhisano wa le Xikarhi ka Mifumo na Malawulelo ya Vakhomaxiave eka Vufambisi bya Mfumo bya Vuhlanganisi na Mahungu (GCIS).4. Mnn Regomoditswe Dorcas Mavimbela tanihi DDG: Ku Phurosesiwa ka Mahungu na Vuhangalasi eka GCIS.5. Mnn Nomonde Mnukwa tanihi DDG: Vukorhokeri bya Xibindzu eka GCIS.6. Ttn Nhlanhla Edgar Sishi tanihi DDG: Hofisi ya Mpimanyeto eka Vutamelankwama bya Rixaka.7. Dkd Litha Magingxa tanihi Muofisirinkulu wa Vurhangerinkulu (CEO) tlhelo Phuresidente wa Khansele ya Ndzavisiso wa Vurimi.  Khabinete yi pfumelelane na ku thoriwa ka Khansele8. Mnn Rofhiwa Irene Singo tanihi Muofisirinkulu wa Timali eka Ndzawulo ya Vululami na Nhluvukiso wa Vumbiwa.9. Ttn Luvuyo Keyise tanihi CEO wa nkarhinyana wa SITA (U thoriwe hi vuntshwa).Swirho swa Huvo swa SITA SOC:1. Mnn Makano Mosidi (Mutshamaxitulu);2. Dkd Stella Bvuma (Xandla xa Mutshamaxitulu);3. Mnn Shery-Lee Moonsamy;4. Mnn Nolitha Pieterson;5. Mnn Zimbini Hill;6. Mnn Olwethu Ketsekile;7. Dkd Tshilidzi Ratshitanga;8. Dkd Rendani Ramabulana;9. Mnn Jeanette Morwane (muyimeri wa Ndzawulo ya Vuhlanganisi na Tithekinoloji ta Xidijitali);10. Mnn Laura Mseme (muyimeri wa Vutamelankwama bya Rixaka); na11. Ttn William Vukela (muyimeri wa Vukorhokeri bya Mfumo na Mafambiselo).Swivutiso: Phumla Williams – Muvulavuleri wa KhabineteSelifoni: 083 501 0139"
"Xitatimente xa Nhlengeletano ya Vhichuwali ya Khabinete leyi khomiweke hi Ravunharhu, 09 Nyenyenyana 2022",11 Feb 2022,https://www.gov.za/speeches/statement-cabinet-meeting-9-february-2022-11-feb-2022-0000,https://www.gov.za/ts/speeches/xitatimente-xa-nhlengeletano-ya-vhichuwali-ya-khabinete-leyi-khomiweke-hi-ravunharhu-09-0,"A.       Xiyimo xa Khabinete eka timhakankulu1.       Mbulavulo wa Rixaka hi Presidente (SoNA)1.1.    Khabinete yi amukele SoNA ya 2022 leyi andlariweke hi Presidente Cyril Ramaphosa eka Ntshamo wo Hlanganela wa Huvo ya Rixaka na Huvo ya Swifundzankulu eHoloweni ya Dorobankulu ra Cape Town hi Ravumune, 10 Nyenyenyani 2022, leyi nga ndhawu yo hlanganela eka yona ya rixaka hinkwaro.1.2.    SoNA i xiphemu xa nkoka eka khalendara ya mfumo wa xidemokiratiki tanihi loko yi nyika Nhloko ya Vurhangerinkulu nkarhi wo kombisa ikhonomi ya rixaka ya tiko ni xiyimo xa tipolitiki, nakambe ni ku andlala makungu ya mfumo ya lembe leri ra ha andlaleke ni ku ya emahlweni eka vayimeri va vanhu eka swa tipolitiki ni rixaka hi ku angarhela.1.3.    Eka mavhiki lama landzelaka Vaholobye va ta andlala Nongoloko wa matirhelo ya mfumo wa 2022, leswi nga ta sukela eka Mbulavulo Rixaka wa Mpimanyeto wa swa Timali lowu nga ta paluxiwa hi Ravunharhu, 23 Nyenyenyani 2022 ku katsa ni mipimanyeto ya swa timali ta tindzawulo ta mfumo hinkwato.2.       Nghenelelo eka Nhlayavanhu ka 20222.1.    Khabinente yi kombela vaakatiko hinkwavo ni vanhu hinkwavo lava tshamaka laha tikweni ku va ni xiave eka ku Nhlayavanhu ka 2022, loku sunguluke hi Ravumune, 3 Nyenyenyana 2022 kutani ku ya emahlweni ku fika Musumbhunuku, 28 Nyenyenyana 2022. 2.2.    Loku i ku hlayiwa ka vumune ka rixaka endzhaku ka xidemokirasi naswona ko hetelela ku endliwile hi 2011. Mbuyelo wa nhlayawavanhu wu ni xiave xa nkoka eku averiweni ka switirhisiwa ku fikelela mphakelo wa vukorhokeri ni swilaveko swa nkoka swa miganga ya hina.2.3.    MaAfrika-Dzonga va nga hlawula ku va ni xiave eka ku nhlayavanhu ka 2022 hi ku tirhisa riqingho, ku hlayiwa ka xidijitali loku pfunetiwaka hi khomphyuta kumbe hi ku endzela vanhu emindyangwini. Ku hlayiwa ka xi dijitali loku pfunetiwaka hi komphyuta ku koteka ntsena eka lava nga titsarisela hi inthanetete ku nga si fika siku ra vu5 ta Nyenyenyani.3.       Ku engetela swintshwa hi Vuvabyi bya Khoronavariasi (COVID-19)3.1.    Khabinete yi bele MaAfrika-Dzonga mandla eka ku tiyimisela ka vona ku ya emahlweni ni ku lwisana ni COVID-19, leswi pfuneke ku yisa ntlulelo ehansi swinene hambiloko ku tumbuluke gandlati ra vumune.  3.2.    COVID-19 yi ta tshama yi ri xiphemu xa ntokoto wa vutomi lebyi hi byi hanyeke, naswona swiletelo hinkwaswo swa rihanyu ni nhlayiseko swi fanele ku landzeleriwa mikarhi hinkwayo, ku katsa ku siya mpfhuka lowu ringaneke exikarhi ka vanhu, ku hlamba ni ku sanithayiza mavoko, ni ku ambala masiki leyi sivaka nomo ni nhompfu. Tanihi loko xitsongwatsongwana xi yisa emahlweni ku koxa vutomi, nsawutiso wu tshama wu ri xitlhangu xo antswa. Loko vanhu va tlhavela hi xitalo, hi ta hlayiseka hi xitalo tani hi rixaka.3.3.    Loko tiko ri ri karhi ri tlhelela eka xiyimo xa ntolovelo ni ekhonomi yi ri karhi yi pfula ni swikolo swi sungule ku ngheniwa masiku hinkwawo ni ku dyondza masiku hinkwawo, Khabinete yi rhambe vanhu hinkwavo lava nga ni malembe ya 12 ni ku ya ehenhla la va nga si sawutisiwaka ku sawitisiwa hi xihatla hilaha swi nga kotekaka hakona. Wo fanela ntsena ku tiheleketa eka ndhawu ya nsawutiso, na hambiloko u nga titsarisanga, ku titsarisela ni ku sawutisiwa mahala.3.4.    Nakambe Khabinete yi hlohletela lava sawutisiweke hi ku hetiseka ku kuma ntlhavelo wo engetela, lowu pfunaka ku engetela xiyimo xa masocha ya miri ku hunguta matimba ya mixaka ya COVID-19.Ntlhavelo wo engetela matimba wa kumeka eka un’wana ni un’wana loyi a kumeke ntlhavelo wa yena wo hetelela eka tin’hweti ta tsevu leti hundzeke. Hi ku va hi nga salelanga endzhaku hi ntlhavelo, a hi hunguti khombo ra mavabyi yo tika ntsena, ku amukeriwa eswibedhlele ni rifu, kambe hi tlhela hi hunguta khombo ra mixaka leyi nga dlayaka nkarhi lowutaka.4.       Khomixinini ya Nawu ya Vulavisisi eka ku Vutliwa ka Tiko4.1.    Khabinete yi tekele enhlokweni ku nyiketiwa ka xiviko xa xiphemu xosungula ni xavumbirhi xa Khomixini ya Nawu ya Vulavisisi eka ku Vutliwa ka Tiko eka Presidente Ramaphosa tanihi goza lerikulu eka ku lwisana ni vukungundzwani.4.2.    Khabinete yi seketela yi nga ninginiki maendlelo lama nga ta endla leswaku Presidente a endla ndlela yo nghenelela eka ku simeka swibumabumelo swa khomixini loko a ta nyiketa xiviko lexi heleleke eka Palamente hi ti30 ta Khotavuxika 2022.5.       Xiviko xa vulavisisi hi Nkalantshamiseko wa Vaaki hi Mawuwani 20215.1Khabinete kun’we na Presidente Ramaphosa va amukela ku humesiwa ka xiviko xa Huvo ya Vatokoti lava thoriweke ku langutisisa nhlamulo ya mfumo eka nhlohlotelo wa madzolonga ya vaaki, ku fayetela ni ku onha hi Mawuwani 2021. Presidente u andlale xiviko xa Huvo ya Vatokoti eka nhlengeletano ya Huvo ya Vuhlayiseki ya Rixaka hi Ravuntlhanu, 4 Nyenyenyani 2022 kutani a nyika mpfumelelo leswaku xi hangalasiwa eka vaaki.5.2.   Huvo yi rhangeriwile hi Phurofesa Sandy Africa kutani xi katsa Qghwetankulu Mojanku Gumbi na Tat Silumko Sokupa tanihi swirho, na Tat Michael Sarjoo loyi a tirha tanihi matsalani wa huvo.5.3.    Huvo a yi lerisiwile ku kambela swikhezekheze swa vusirheleri no teka magoza eka mpfumalantshamiseko loku ku nga humelela ngopfongopfu eKwazulu-Natala na Gauteng ni ku endla swibumabumelo hi ndlela leyi vuswikoti bya vusirheleri byi nga tiyiysisiwaka hakona. Xiviko ni vutivi lebyi yi byi nyikaka eka ntirho lowu ni mitlhontlho leyi langunaneke ni ntirho wa vusirheleri, swiyenge swa ku landzelerisa nawu ni swiyenge leswi faneleke swa mfumo swi ta nyika switsundzuxo hi laha mfumo wu faneleke ku hlamula hakona.6.       Mazolonga ya swa rimbewu ni ku dlayiwa ka vaxisati (GBVF)6.1.    Tanihi xiphemu xa tiko xo lwisana ni GBVF, Presidente Ramaphosa wa ha ku sayina swiyenge swinharhu swa nawu leswi tiyisisaka matimba yo herisa GBVF - Nawu wa Ndzulamiso wa swa Vugevenga ni wa Timhaka leti Yelanaka, Nawu wa Ndzulamiso wa swa Vugevenga (Milandzu ya swa Masangu ni Timhaka leti Yelanaka) ni Nawu wa Ndzulamiso wa swa Madzolonga ya le Mindyangwini 6.2.    Khabinete yi tshemba leswaku ku sayiniwa ka milawu yintshwa i goza lerikulu ku tshinelela ku hlula GBVF ni ku rhamba Vukorhokeri bya Xiphorisa bya Afrika-Dzonga ni Huvo ya Vuavanyisisi ya Rixaka ku amukela timbuva letintshwa ku tiyisisa vukorhokeri bya xinawu eka lava lahlekariweke hi varhandziwa va vona, vanghana kumbe vatirhikulobye eka ku tikeriwa loku 6.3. Khabinete yi langutele ku hatlisisiwa ka ku tirisiwa ka mialwu leyi ku nyika nsirhelelo wa xiyimo lowukulu eka vatwisiwakuvava va madzolonga ni ku xanisiwa.   6.4.    Tsundzukani ku vika timhangu ta GBVF eka xitichi xa le kusuhi xa maphorisa, hi ku tirhisa nomboro ya riqingho ra mahala ra Crime Stop ra: 086 00 10111 kumbe eka nomboro ya riqingho ya xilamulelamhangu ya 24 wa tiawara ya Command Centre ya GBV ya: 0800 428 428. 7.       Rendzo hi ntirho eMozambiki 7.1.    Khabinete yi amukele ku gimetiwa ka Rendzo ra Ntirho ku ya eRiphabuliki ra Mozambiki hi Presidente Ramaphosa hi Ravumune, 3 Nyenyenyani 2022, hi ku rhambiwa hi Presidente Filipe Nyusi, Presidente wa Riphabuliki ra Mozambiki.7.2.    Hi xiyimo xa yena tanihi Mutshamaxitulu wa Matiko ya Dzonga wa Afrika lama ha Hluvukaka (SADC) Xirho eka Tipolitiki, Vusirheleri ni Ntirhisano wa Vuhlayiseki, Presidente Ramaphosa u endzerile mavuthu lama nga xiave xa Mixini wa SADC eMozambiki ni ku va ni xiave xa vu53 xo Tsundzuka ku gevengiwa ka Dok Edwardo Mondlane, mutumbuluxi ni Presidente wo rhanga wa Vandla ra Ntshuxeko ra Mozambiki (FRELIMO). 7.3.    Presidente Ramaphosa ni mutirhikulobye wa Mozambiki va burisanile hi matlhelo mabirhi, hi timhaka ta tikonkulu ni ta matiko ya misava, hi ku angarhela ni ku tlhela va tiyisisa ku tiyimisela ku tlhela va tirhisana eka timhaka to hambanahambana to hlaya. 8.       Samiti ya Vun’we bya Afrika (AU)8.1.    Khabinete yi amukele mbuyelo wa vu35 wa Samiti ya AU leyi nga khomeriwa eAddis Ababa, eEthiopia hi ti5 na t 6 ta Nyenyenyani 2022, leyi a yi kongome eka ku yisa emahlweni kurhula ni vuhlayiseki eka tikonkulu ni ku sola swinene ku cinciwa ka mimfumo handle ko landzelela vumbiwa eAfrika.8.2.    Afrika-Dzonga ri andlale Xiviko xa Mafumele ya Afrika ya 2021eka Nhlengeletano ya AU, leyi tekeleke enhlokweni ku humelela ka ku hlanganisa xidemokirasi ni ku ya emahweni hi ku kongoma eka ku hlanganisa ikhonomi hi ku tirhisa Tindhawu ta Bindzu ra Tshunxeko ra Tikonkulu ra Afrika. Xi tlhele xi bumabumela leswaku varhangeri va teka magoza ya xihatla ku ololoxa vafambisi va mpfumalantsamiseko tanihi ku kurisa ku pfumaleka ka mitirho ya vantshwa, nkanu, ku rhurha hi xitalo ni ku pfumala ndzingano ko nyanya.8.3.    Hi ku veka milawu yintshwa ya rihanyu ra vanhu eka tikonkulu, samiti yi pasise miehleketo ya Afrika-Dzonga ku tumbuluxa nkwama wo hlamula ntungu wa Afrika ni ku bumabumela ndlela leyi tikonkulu ri nga tisirheleleka hakona kusuka eka swihlamariso swin’wana swa rihanyu 8.4.    Khabinete yi tlhele yi amukela ku hlawuriwa ka Afrika-Dzonga ku nghena eka Kurhula ka AU ni Huvo ya Vusirheleri (AUPSC). AUPSC i huvo yo teka swiboho ya AU ku sivela, vufambisi ni switshunxo swa mitlimbo. I vusilerheleri bya nhlanganelo naswona nkunguhato wa switsundzuxo swo sungula leswi xikongomelo ku nga ku lawula nkarhi na nkarhi ni ku hlamula ko tinyiketela eka mitlimbo ni swiyimo swa timhangu eAfrika. Ku tlhela ku va phuphu ya nkoka ya Kurhula ka Afrika na Musunguri wa Vusirheleri, leyi ku nga rimba ku seketela ku rhula, vusirheleri ni ku tshamiseka eAfrika. AUPSC yi vumbiwe hi 15 wa swirho leswi nga ni matimba mo vhota mo ringana.8.5.    Varhangeri va Afrika va ta rhamba eBrussels, Belgium Samiti ya vutsevu ya European Union-AU hi ti17 ni ti18 ta Nyenyenyana 2022, leyi nga ta langutisa hi vukheta eka swivilelo leswi langutaneke ni misava ku fana ni ku cinca ka maxelo, ku pfuxeleriwa ka ku rhula ni vusirheleri.9.       Tindlela to tirha to Langutisisa Tintangha ta Afrika (APRM)9.1.    Afrika-Dzonga ri gimete vutshamaxitulu bya rona bya malembe mambirhi bya Foramu ya Langutisisa Tintangha ta Afrika, xiyimisiwa xa APRM, lexi xi kongomeke ku humelerisa ni ku sirhelela timfanelo ta vanhu, ku hlanganisa xidemokirasi ni ku antswisa vufambisi lebyinene bya mafumele ya xinawu exikarhi ka matiko ma Afrika.9.2.    Eka swikambelo swa rona swo langutisisa vuntangha, Afrika-Dzonga ri amukele swikambelo leswi tsakisaka swa mafumele ya xinawu, tihuvo to langutela ku fana ni Swiyimisiwa swa Xiyenge xa 9, ku antswisiwa ka timfanelo ta vamanana, ku sirheleriwa ka matimba ya vahlampfa ni ku kambisisa sisteme ya hina ya nhlawulo, vufambisi bya mabindzu bya matimba, mafambiselo ya mpimanyeto wa le rivaleni ni ku tumbuluxiwa ka ku teka magoza ya vutihlamuleri bya vaaki. Tiko ri tlhela ri kombisiwa hikwalaho ka vurhangeri bya rona ni ku fambisa ntungu wa COVID-19.9.3.    Tindhawu leti vilerisaka eka ku kamberiwa – tanihi ku tlakuka ka ku pfumala ndzingano ni ku pfumaleka ka mitirho, vukungundzwana, timhangu ta rivengo eka vahlampfa ni ku tsana ka ku yisiwa ka vukorhokeri –swi ololoxiwile eka tipulani ta hina ni minongoloko ya mfumo.10.     Masagwadi ya swihangalasamahungu swa SADC10.1.   Khabinete yi hlohlotele swihangalasamahungu swa Afrika-Dzonga ku heleketa swo nghenela eka mphikizano wa Masagwadi ya swiahngalasamahungu swa SADC. Masagwadi ya hlohlotela ku nghenelela ka matiko ni ntirhisano, ni ku tekela enhlokweni vuswikoti eka ku vika mahungu eka ndhawu yo kandziyisa, swifaniso, thelevhixini na rhadiyo, ni ku hlohlotela switokoti swa swihangalasamahungu eka swirho swa matiko ku angarhela timhaka leti kumbaka tiko. 10.2.   Sagwadi ra vawini vo sungula ri ta tivisiwa eka mindzilekano ya Samiti ya Tinhloko ta Matiko ni Mfumo ya SADC ya vu42.  Tifomo ni milawu ya mphikizano wa 2022 ti nga kumeka eka www.gcis.gov.za/newsroom/media-releases/launch-2022-sadc-media-awards-co....11.     Dyondzo 11.1.   Khabinete yi khensise Klilasi ya 2021 ni ku khensa un’wana ni un’wana loyi a hoxeke xandla eka ku humelela loku kandziyisiweke hi vadyondzi handle ka mitlhontlho leyi tisiweke hi COVID-19. Nhlayo ya 897 163 ya vakamberiwa va tsarile xikambelo xa Xitifikheti xa le Henhla xa Rixaka (NSC), hi ku ya ehenhla hi 26,6% hi 2020.11.2.   Nhlayo ya lava nga pasa hi 2021 NSC ya 76,4%, hi 256 000 wa vadyondzi lava nga ringanela ku nghena eyunivhesiti, i ku antswisiwa hi 0,2% ka nhlayo ya lava nga pasa hi Klilasi ya 2020.11.3.   Khabinete yi navelela vadyondzi hinkwavo leswinene tanihi loko va nghenelerile eka swikolo swa vona malembe lama hundzeke. Hi ku tirhisa Xikimi xa Mpfuno wa swa Timali xa Swichudeni xa Rixaka, mfumo wu seketela hi ndlela ya xidyondza lava nga fanela hi swa timali kusuka eka vusiwana ni le ka mindyangu ya xiyenge xa vatirhi lava tsakelaka ku dyondza eyunivhesiti kumbe eka Kholichi ya Dyondzo na Vuleteri bya swa Xithekiniki na Mitirho ya Mavoko.B.       Swiboho swa Khabinete1.    Swiviko swa ku humelela ka swendlo swa le ndzhaku ka malembe mambirhi 1.1.    Khabinete yi pasise swiviko swa ku humelela ka swendlo swa le ndzhaku ka malembe mambirhi hi nkarhi wo kusuka hi ti1 Dzivamisoko ku fika 30 Ndzati 2021. Swiviko swi endla xiphemu xa Rimba ra Kungu ra Nkarhi wa le Xikarhi ra 2019-2024. Swiviko swa ntlawa wa tindzawulo swi langutisisa hi vukheta eka nkombo wa swirhangana swa mfumo ni ku nghenelela loku yelanaka ka vufambisi bya vutsevu. 1.2.    Khabinete yi amukerile tindhawu laha ku veke ni ku humelela eka swikongomelo leswi a swi vekiwile ehansi ka nkarhi wo kambisisa. Yi tlhele yi tekela enhlokweni tipulani to nghenelela ku ololoxa ku hlwerisiwa ka ku fikelela swin’wana swa swikongomelo.   1.3.    Nongoloko wa nhlengeletano ya swihangalamahunhu wa ntlawa wa vaholobye wu ta lulamisa hi ku tirhisa GCIS ku pfumelela tindzawulo ku humesela swiviko swa swendlo leswi.2.       Swibumabumelo swa tindhawu ta Mitirho ya Puleyisitosene ya Afrika-Dzonga leswaku yi hlawuriwa tanihi tindhawu ta Ndzhaka ta Misava2.1.    Khabinete yi pasise swibumabumelo swa tsevu swa Nhluvukiso wa Ximunhu wa Ximanguvalawa: tindhawu ta Mitirho ya Puleyisitosene ku tekela enhlokweni ni ntsalo tanihi tindhawu ta Ndzhaka ta Misava. Tindhawu tinharhu ta leti ti le Kapa-Vupeladyambu (Diepkloof Rock Shelter; Pinnacle Point Site Complex na Blombos Cave); yin’we yi le Kapa-Vuxa (Klasies River Caves) kutani timbirhi ti le KwaZulu-Natal (Sibhudu Cave na Border Cave).Tindhawu leti, leti loko tihlanganile ti nyikaka ku twisisa ka ku cinciwa ka vumunhu, ti se ti hlambanyiwile tanihi tindhawu ta Ndzhaka ta Rixaka hi ku ya hi Nawu wa Switirhisiwa swa Ndzhaka ya Rixaka, wa 1999 (Nawu wa 25 wa 1999). Ti kombisa malongoloxelo mo leha ma mitirho ya ximunhu ku tlula makhume ya madzana ya malembe lama nga ni vumbhoni hi ku hlayela eka nkarhi wa ku tumbuluka ka vanhu ka ximanguvalawa.2.2.    Swibumabumelo swa tindhawu leti swi fambelanisiwa ni Nawu wa Ntwanano wa Ndzhaka wa Misava, wa 1999, (Nawu wa 49 wa 1999, lowu nyikaka matiko ku endla swibumabumelo leswi tanihi xiphemu xa ku twisisa ka misava hinkwayo ka ku tumbuluka ka vanhu.3.       Ku engeteriwa ka Xiyimo xa Khombo xa Tiko3.1.    Khabinete yi byeriwile hi ntirho lowu se wu sunguriweke hi ku tirhisa Ntirho wa Rixaka wo Hlanganela ni Xiyimisiwa xa Vunhlori ku teka xiboho ku fika laha vufambisi bya ntungu wa COVID-19 wu lavaka vukona bya Xiyimo xa Khombo xa Tiko. Swiringanyeto swi amukeriwile kusuka eka tindzawulo ta mfumo ku teka xiboho eka tindhawu ta vona to hambana ta ntirho leti nga eka xiyimo lexi antswaka xa ku fika emakumu.  3.2.    Hambisiwritano, endzhaku ko tekela enhlokweni swin’wana swa swikongomelo swa nkoka swa tindzawulo leti tirhanaka ni COVID-19 a swi si fikisa emakumu swikambelo swa tona, Khabinete yi pasise ku yisiwa emahlweni ro hetelela ka Xiyimo xa Khombo xa Tiko ku fika siku ra 15 Nyenyankulu 2022, hi ku landza Xiyenge xa 27(5)(c) xa Nawu wa Mafambiselo ya Xiyimo xa Khombo, wa 2002 (Nawu wa 57 wa 2002).4.       Mpfapfarhuto wa Pholisi yo veka Ntsengo wa Gezi (EPP) 4.1.    Khabinete yi pasise ku hangalasiwa ko langutisisiwa ka EPP leswaku vanhu va nyika mavonelo ya vona.   EPP leyi langutisisiweke hi vukheta yi lava ku ringanisa eka ku nyika ntsengo wa gezi leri fikelelekaka eka vatirhisi lava kumaka miholo ya le hansi ni ntsengo wa gezi wo kombisa timali wa vatirhisi lavan’wana hinkwavo.4.2.    Pholisi yi nyika milawu yo angarhela yo veka ntsengo, eneji hinkwayo ni xitirhisiwa xo veka ntsengo mphakelo wa gezi, ni ku phakela ni ndlela yo veka mitsengo. EPP yi ta hangalasiwa eka Gazette ya Mfumo naswona yi nga fikeleriwa kusuka eka webusayiti ya Ndzawulo ya Swicelwa na Eneji eka: www.dmr.gov.za.C.       Milawumbisi1.       Ndzulamiso wa Nawumbisi wa Xiyenge xa Nhluvukiso wa Vantshwa wa Rixaka (NYDA) wa 20221.1.    Khabinete yi pasise swiringanyeto swa Ndzulamiso wa Nawumbisi wa NYDA wa 2022 ePalamente. Ku cinca loku bumabumeriweke ku lulamisa Nawu wa NYDA, wa 2008 (Nawu wa 54 wa 2008). Nawu wa sweswi wu nyika rimba ra milawu ku nyika Vukorhokeri bya Vantshwa va Rixaka, nseketelo wo kongoma ku nghenelela ka ikhonomi ya vantshwa, switsundzuxo swa vantshwa ni vuxokoxoko bya vukorhokeri.1.2.    Mihundzuluxo leyi ringanyetiweke yi tiyisa tindhawu to hlawuleka to lamula exikarhi ka mitlhontlho leyi langutaneke ni vantshwa; yi basisa tindlela to vika xan’wanchumu ta xipolitiki ni ku tlhela ti ringanyeta ku ndlandlamuxa nhlayo ya Huvo ya NYDA kusuka eka swirho swa nkombo ku ya eka 10. Yi nyika matshamelo ya vukorhokeri bya NYDA eka tindhawu ta le makaya, ngopfungopfu vantshwa lava nga ematikoxikaya lava hlulekaka ku fikelela hi ku olova vukorhokeri bya NYDA.1.3.    Mindzulamiso leyi ringanyetiweke ku vile mihandzu ya mimbhurisano ni vatirhisanikulobye hinkwavo lava nga fanela eka swifundzankulu swa kaye hinkswaswo.  2.    Nawumbisi wa Nthyakiso wa Lwandle hi Oyili (Ku Tilulamisela, ku Hlamula ni Ntirhisano) (OPRC) wa 20222.1.    Khabinete yi pasise swiringanyeto swa Nawumbisi wa OPRC wa 2022 ePalamente, lowu nga pasisiwa leswaku vanhu va nyika mavonelo ya vona hi Nhlangula 2019. Swibumabumelo swo tala swinene leswi amukeriweke kusuka eka vatirhisanikulobye vo hambanahambana swi katsiwile eka Nawumbisi.2.2.    Loko se wu pasisiwile ku va nawu, Nawumbisi wu ta nyika ku lawula ni vuvarhangeri bya ku hlamula ka tiko eka migingiriko ya nkoka ya nthyakiso wa lwandle hi oyili etibuweni ta malwandle ya tiko.  2.3.    Afrika-Dzonga ri tshame endleleni ya malwandle lama nga ni migingiriko swinene ni tindlela ta vutlutisi leti hlanganisaka Indian, Atlantic ni le Dzongeni wa Lwandle, ri ndlandlamuka ku fikela exikarhi ka tiko ra Antarctic. Nakambe tiko i xirho xa Nhlengeletano ya OPRC.3.       Mpfampfarhuto wa Pholisi ya Mitirho ya Rixaka ya Vahlampfa (NLMP) ni Ndzulamiso wa Nawumbisi wa Vukorhokeri bya Vatirhi (ESAB)3.1.    Khabinete yi pasise ku sungula ka mimbhurisano ya vaaki ni vatirhisanikulobye eka mpfapfarhuto wa pholisi ya mitirho ya rixaka ya vahlampfa ni swiringanyeto swa ESAB. Pholisi yi nyika ku ringanana exikarhi ka nsirhelelo wa vatirhi va MaAfrika-Dzonga loko wu ri karhi wu tekela enhlokweni swilemukiso swa vuswikoti bya ikhonomi leswi laviwaka hi tiko. Nakambe swi tekela enhlokweni ku tinyiketela ka tiko eka SADC, AU ni mintwanano yin’wana ya mitirho ya vahlampfa ya matiko ya misava.3.2.    NLMP yi nyika rimba ni masungulo ya xinawu ku lawula ku fikela laha vathori va faneleke ku thola vahlampfa eka switumbuluxwa swa vona loko va ri karhi va sirhelela timfanelo ta vahlampfa. Pholisi yi nyika masungulo eka swiringanyeto swa ESAB.3.3.    Khabinete yi pasise leswaku Ndzawulo ya Mitirho na Vatirhi yi nga sungula mbhurisano ni vaaki mayelano na pholisi, leswi nga ta nyika vaaki ni vatirhisanikulobye lava nga fanela nkateko ku nyika miehleketo eka NLMP ya tiko. 4.       Ndzulamiso wa Nawumbisi wa Milawu ya Gezi4.1.    Khabinete yi pasise ku hangalasiwa ka Ndzulamiso wa Nawumbisi wa Milawu ya Gezi. Nawumbisi wu bumabumela swiringanyeto eka Nawu wo Lawula Gezi, wa 2007 (Nawu wa 28 wa 2007). Swiringanyeto leswi lulamisiweke swi kurisa rimba ra malawulelo ya rixaka eka bindzu ra mphakelo wa gezi. Ri seketela tiko ni mitolovelo leyinene ya matiko ya misava ya eneji ni ku nyika ku tirha ka Mutirhisi wa Muchini wa mphakelo, ni rimba ra layisense ya matimba ya gezi, mphakelo, ku phakela ni ku xaviselana.  4.2.    Swiringanyeto swo ndzulamiso swi vumba xiphemu xa magoza yo hambanahambana lama tiko ri ma tekaka ku pfuxeta bindzu ra gezi hi xikongomelo xo fikelela eneji leyi nga tiya ni ku sirhelela mphakelo. Swi ta tlhela swi tiyisa matirhelo ya bindzu ra gezi naswona ekuheteleleni swi ta tumbuluxa mbangu lowu vuyerisaka hi xikongomelo xo kurisa ikhonomi. 4.3.    Nawumbisi wu ta kandziyisa eka Gazette ya Mfumo naswona wu nga tlhela wu fikeleriwa hi ku tirhisa  webusayiti ya DMRE: www.dmr.gov.za.D.       Mahungu1.       Ku hoyozelaKhabinete yi hundzisa mahungu ya yona mo hoyozela ni ku navelela mikateko eka:1.1.    Muchaviseki Hosikazi Nomandla Dorothy Mhlauli, Mutshamaxitulu loyi a ha ku hlawuriwaka wa Yindlu ya Rixaka ya Xintu ni Marhangeri va MaKhoi-San. Nkosikazi Mhlauli i wansati wo sungula ku rhangela huvo ya varhangeri va xintu. U hlawuriwile endzhaku ko hundza emisaveni ka khale wa mutshamaxitulu Ikosi Sipho MahlanguE.       Ku thola Matholelo hinkwawo ma fanele ma kambisisa tidyondzo ni ku basisiwa eka manyala.1.       Swirho swa Huvo yo Tsundzuxa swa Vurimi ya Rixaka (NFAC). Khabinete yi pfumelelanile ni Holobye wa Swihlahla, Tihlampfi ni Mbangu ku thola swirho swa Huvo leswi landzelaka eka NFAC ku ringana malembe manharhu:a.       Mnn Nosisa Euticus Nzuza (Mutshamaxitulu); b.       Dok Pulane Elsie Molokwane (Xandla xa Mutshamaxitulu);c.       Mnn Getrude Mathithwa Nonginzi; d.       Mnn Maropeng Dipitseng Manamela;e.       Tat Bhutinyana Calvin Chirwa;f.        Mnn Phindiwe Keletso Mokoena;g.       Mnn Manushka Moodley;h.       Tat Bishop Ngobeli;i.        Mnn Nombuso Mlambo;j.        Tat Mzwandile Roy Mendu;k.       Tat Sikhumbuzo Sipho Masuku;l.        Tat Thabo Simon Moloi;m.      Mnn Felicity Blakeway;n.       Tat Jim Matsho;o.       Mnn Fefekazi Sefara;p.       Tat Phemelo Sebitlo;q.       Tat Goodman Gcaba;r.        Tat Nkosipendule Quvile;s.       Tat Sixolile Msayi; nat.        Tat Makale Ngwenya.2.       Dok Jennifer Molwantwa – Mulawurinkulu (CEO) wa Khomixini ya Ndzavisiso wa swa Mati. 3.       Tat Petrus Maselaganye Matji – CEO wa Mati ya Amatola. 4.       Tat Frans Moatshe – Mulawurinkulu wa swa Timali eka Ndzawulo ya Mati na Nkululo.5.       Nhloko ya Xifundzankulu ya Vurhangeri bya Vulavisisi bya swa Vugevenga bya le Henhla (DPCI) eFree State.6.       Brig Mathipha Solomon Makgato – Nhloko ya Xifundzankulu eKapa-Vupeladyambu.Swivutiso: Mnn Phumla WilliamsMuvulavuleri wa Khabinete eka 083 501 0139"
"Xitatimente hi mayelana na Nhlengeletano ya Khabinete ya Ravunharhu, 23 Nyenyanyana 2022",23 Feb 2022,https://www.gov.za/speeches/statement-cabinet-meeting-23-february-2022-23-feb-2022-0000,https://www.gov.za/ts/speeches/23-feb-2022-0000,"A.    Xiyimo xa Khabinete eka Timhakakulu1.    Mbulavulo wa Mpimanyeto wa Rixaka1.1.    Khabinete yi amukele Mpimanyeto wa Rixaka wa 2022 lowu andlariweke hi Holobye wa Timali Enoch Godongwana ePalamente, Kapa hi Ravunharhu, 23 Nyenyanyana 2022.1.2.    Mpimanyeto lowu wu hlamusele hi vutalo vutiboheleri lebyi endliweke hi Phuresidente Cyril Ramaphosa eka Mbulavulo wa yena wa Phuresidente wa Xiyimo xa Rixaka (SoNA) wa 2022 lowu andlariweke hi Ravumune, 10 Nyenyanyana 2022.1.3.    Mfumo wu kombisa vutiboheleri bya mfumo eka matikhomelo ya timali na malawulelo ya ikhonomi yo fanana, na xikombelo lexi sirheleriwaka swinene xa swirhangana swa nkoka swonghasi swa timali leswi swi nyikaka nseketelo wa vaaki na ikhonomi eka vanhu va Afrika-Dzonga lava nga sirhelelekangiki. 1.4.    Miphalalo leyi nga ta pfuna swinene leyi tivisiweke eka Mbulavulo wa Mpimanyeto wa Rixaka wa 2022 yi kongomisiwile eka mbangu lowu tirhekaka eka ku kula loku katsaka hinkwavo na nhluvukiso lowu yisekaka emahlweni. 2.    Ku nyikiwa ka vuxokoxoko eka swihangalasamahungu ka xintlawa endzhaku ka SoNA 2.1.    Vaholobye va Xintlawa va khomile nhlengeletano yo nyikiwa ka vuxokoxoko eka swihangalasamahungu ya le ndzhaku ka SoNA hi mayelana na Nongonoko wa Matirhelo wa Mfumo wa lembe leri hi nga eka rona na kuhundza kwalaho, tanihilaha swi katsakanyiweke hakona hi Phuresidente Ramaphosa hi nkarhi wa SoNA ya 2022 leya ha ku vaka kona. 2.2.    Ku nyikiwa loku ka vuxokoxoko eka swihangalasamahungu ku kombisa vutiboheleri bya mfumo ku simeka swirhangana leswi kongomisiweke eka ku antswisa vutomi bya vanhu, exikarhi ka swilo swin'wana, hi ku tumbuluxa swiyimo swo tirheka ku tumbuluxa mitirho leyi dingiwaka swonghasi.3.    Vuxokoxoko byintshwa hi mayelana na Vuvabyi bya Khoronavhayirasi (COVID-19) 3.1.    Khabinete yi hoyozele vanhu va Afrika-Dzonga eka vutiyisimeri bya vona lebyi yaka emahlweni eka nyimpi ehenhla ka COVID-19, naswona yi tlhele yi tsundzuxa leswaku mipimo ya le hansi ya nkarhi wa sweswi ya mitluletavuvabyi na mafu a yi fanelangi ku xisa vanhu leswaku va dyebyisa tintambhu.  Afrika-Dzonga se yi nyikile kutlula 31 wa timiliyoni ta mipimamurhi ya swisawutisi, leswi swi vangeke kwalomu ka 17 wa timiliyoni ta vanhu lavakulu leswaku va va va sawutisiwile hi ku hetiseka.3.2.    Khabinete yi tshikelele leswaku COVID-19 a yi si hluriwa naswona loko vuxika byi ri karhi byi tshinela, vanhu va boheka ku tshama va vambe ngoma na ku ya emahlweni hi miphalalo leyi nga riki ya mirhi ya ku hlamba swandla kumbe ku swi sanithayiza nkarhi na nkarhi, ku ambala masiki evanhwini leyi funengetaka havumbirhi bya nomu na nhompfu, ku siya mpfhuka exikarhi vanhu na ku pfula mafasitere leswaku ku va na nkhuluko wa kahle wa moya.3.3.    Ehenhla ka hinkwaswo swihi kumbe swihi, nsawutiso wu tshama wa ha ri vusirheleri bya kahle swinene ehenhla ka COVID-19 na mixaka ya karhi lowu taka, tanihileswi swi hungutaka swinene nxungeto wa vuvabyi byo tivikana na ku amukeriwa exibedhlele na hambi rifu.  3.4.    Khabinete yi tlhele yi nyika xitiviso xa ku cinca ko engetela eka nongonoko wa nsawutiso wa nkarhi wa sweswi, lowu nakambe wu lavaka ku tiyisisa leswaku ku va na vuamukeleki bya swisawutisi. Kusukela hi Ravunharhu, 23 Nyenyanyana 2022, mikarhi yo rindzela exikarhi ka mpimamurhi wo sungula na wa vumbirhi wu hungutiwile kusuka eka 42 wa masiku kuya eka 21 wa masiku. 3.5.    Nakambe, vanhu sweswi va ta kota ku tirhisa xisawutisi xo nyika matimba xo hambana kusuka eka xisawutisi xa masungulo kumbe hambi ku ri ku kota ku tirhisa xisawutisi xo fana kusuka eka xisawutisi xa masungulo eka mpimamurhi wa xisawutisi xo nyika matimba. 3.6.    Ku vuyela loku nga ta landzela eka vutomi bya ntolovelo na vutekaxiave byo hetiseka eka migingiriko ya vanhu na ikhonomi swi ta leteriwa hi ndlela yo tivikana hi nhlayo ya vanhu lava sawutisiweke. Pfhumba lera ha ku simekiwaka ra #KeReady kumbe “I am ready” ri lava ku khutaza vantshwa vo tala lava nga exikarhi ka 18 na 34 wa malembe hi vukhale ku sawutisiwa.4.    Nkhomano wa vanhu na ku akiwa ka rixaka4.1.    Khabinete yi sole timhangu to vilerisa leta ha ku vaka kona ta xihlawuhlawu xa rixakanghohe eswikolweni swin'wana etikweni, leswi swi nga fambisanaka na mikhuvanene leyi sirheleriweke eka Vumbiwa ra Rhiphabuliki ra Afrika-Dzonga ra 1996 leri ndhundhuzeriwaka misava hinkwayo. 4.2.    Khabinete yi tivise ximfumo leswaku xihlawuhlawu xa rixakanghohe a xi nge kondzeleriwi eka rixaka ra xidemokirasi lera ha holaka eka swivati swa mfumo wa xihlawuhlawu. Yi hlohlotele swikolo hinkwaswo ku tirhana na xihlawuhlawu xa rixakanghohe hi ku xi humesela erivaleni nkarhi wihi kumbe wihi lowu xi tikombaka hawona ku endlela leswaku ku tirhaniwa na xona hi ku hatlisa. 4.3.    Khabinete yi kombele vatswari na vadyondzisi ku rhangisa emahlweni mitsakelo ya vadyondzi na ku tirhisana eku akeni rixaka leri nga riki na xihlawuhlawu xa rixakanghohe na xa rimbewu.5.    Vukhamba bya mali leyi nga eku fambisiweni byi bvanyengetiwa eGauteng5.1.    Khabinete yi hoyozele xipano xa marhavinyingi xa tiejensi ta nsindziso wa nawu lexi rhangeriweke hi Vukorhokeri bya Maphorisa bya Afrika-Dzonga na Yuniti ya Vuhlori bya Vugevenga leswi bvanyengeteke ntlawa wa vaehleketeleriwa lava a va hlomile swi chavisa eRosettenville, eJoni hi Musumbhunuku, 21 Nyenyanyana 2022. Ntlawa lowu a wu ehleketeleriwa ku kunguhata ku endla vukhamba bya mali leyi nga eku fambisiweni5.2    Khume ra vaehleketeleriwa va khomiwile naswona nhungu va baleseriwile va lova endzhaku ka ku baleselana na maphorisa. Vaehleketeleriwa lava va kumekile va ri na swibalesa leswi nga riki enawini na maqulu, swibuluki na swipandzamananga leswi tlhakisiweke. Vulavisisi byi sungurile ku tumbuluxa lomu switlhavani leswi swi humaka kona.  5.3    Khabinete yi navelele maphorisa lava va vavisekeke eka ku baleselana loku ku hatlisa va hola. Yi tshikelele xikombelo xo bela etindleveni eka vaaki ku ya emahlweni va tirhisana swinene na tiejensi ta nsindziso wa nawu eka ku tiyisisa vuhlayiseki bya miganga ya ka hina.6.    Ndzhurho6.1.    Khabinete yi tsundzuxe munhu un'wana na un'wana leswaku tiejensi ta nsindziso wa nawu na tin'wana leti fambelanaka ti lerisiwile ximfumo ku tirhisana na swiphiqo swa ndzhurho na vahlapfa lava nga hava maphepha. 6.2.    Ku hava mpfumelelo wa swiendlo leswi swi tlulaka nawu swo tanihi nchavisano, ku onheteriwa ka nhundzu na madzolonga. Hi kombela lava nga na swivilelo swo twala ku swi boxa eka valawuri lava faneleke ku endlela leswaku swi ololoxiwa hi ndlela yo aka.  6.3.    Ku tiyisisa leswaku swiphiqo swa ndzhurho ku tirhaniwa na swona hindlela yo rhula, mfumo ku nga ri khale wa ha ku humesa Pholisi ya Ndzhurho wa Vatirhi ya Rixaka ya mpfapfarhuto leswaku vaaki va nyika mavonelo, leyi yi nyikaka rimba na masungulo ya xinawu ku lawula mpimo lowu kufika eka wona vathori va nga tholaka vahlapfa eka miako ya vona loko hi le tlhelo va ri karhi va sirhelela timfanelo ta varhurhi.7.    Samiti ya Yuniyoni ya Afrika (AU)-Yuniyoni ya Yuropa (EU) 7.1.    Phuresidente Ramaphosa u yile eka Samiti ya AU-EU ya vu6 leyi khomeriweke eBrussels, Belgium hi masiku ya 17 na 18 Nyenyanyana 2022, hi ku rhambiwa hi Mutshamaxitulu wa Khomixini ya AU, Muchaviseki Moussa Faki Mahamat.7.2.    Phuresidente u teke xiave eka tinhlengeletano hi mayelana na ku cinca ka tlilayimete, ku cinciwa ka eneji, thekinoloji ya xidijitali na vutleketli. U tlhele a va mutshamaxitulu wa nhlengeletano hi mayelana na tisisiteme ta rihanyo na vuhumesi bya swisawutisi.7.3.    Khabinete yi amukele mivuyelo ya samiti leyi, leyi yi vumbeke masungulo ya xinakulobye lexi pfuxetiweke na ku va xo enta exikarhi ka AU na EU.B.    Swiboho swa Khabinete1.    Xiengetelwa xa Vunharhu xa Qhinga ra Swipfuno swa Mati swa Rixaka ra Mpfapfarhuto (NWRS-3) 1.1.    Khabinete yi pasise ku kandziyisiwa ka NWRS-3 leswaku vaaki va nyika mavonelo.  Qhinga lera mpfapfarhuto ri rhangeriwile hi nkambisiso wa malembe manharhu wa NWRS-2 lowu wu pasisiweke hi Khabinete hi 2013. Nkambisiso lowu wu kume swiyenge swinharhu swa ku humelela na swiyenge leswi tshamaka swa ha ri ntlhontlho. 1.2.    Qhinga leri ri ringanyeta malawulelo ya risima ra mati lama pfanganisiweke lama tiyisiweke. Ri lulamisela thekinoloji ya maendlelo mantshwa na lama faneleke hi mayelana na mati na nkululo. Ri tivisa xilaveko xa mpimohansi xo tikisa xa mabasiselo ya mati ya thyaka. Qhinga leri ri tlhele ri angula eka Qhinga ra Angulo wa ku Cinca ka Tlilayimete ra Rixaka.1.3.    Mati ya tshama ya ri xin'wana swa swilawurikulu eka nhluvukiso wa vanhu na ikhonomi wa tiko naswona ri endla vuhoxaxandla byo tivikana eka nongonoko wa nhlakarhelo wa ikhonomi wa mfumo. 2.    2005 Ntwanano hi mayelana na Nsirhelelo na Nkondletelo wa ku Hambana ka Mipaluxo ya Mfuwo (CPPDCE)2.1.    Khabinete yi pasise ku rhumeriwa ka Xiviko xa Nkarhi Malembe ya Mune Man'wana na Man'wana xa vu2 xa Afrika-Dzonga eka Nhlangano wa Dyondzo, Sayense na Mfuwo wa Vun'we bya Tinxaka (UNESCO). Huvo leyi yi angamela ku simekiwa ka CPPDCE ya 2005. 2.2.    Matiko lama nga swirho ya languteriwa ku rhumela swiviko swa wona malembe ya mune man'wana na man'wana. Swiviko swi fanele ku nyika vuxokoxoko byintshwa hi mayelana na tipholisi na magoza lama tekiweke ku sirhelela na ku kondletela ku hambana ka mipaluxo ya mifuwo endzeni ka matiko ya wona. 2.3.    Xiviko lexi xi ta vumba xiphemu xa Xiviko xa Misava Hinkwayo xa UNESCO lexi xi kandziyisiwaka malembe ya mune man'wana na man'wana. Afrika-Dzonga yi vile musayini wa CPPDCE hi 2006. 3.    Xiviko xa Ndzavisiso wa Nkoteko hi mayelana na Phurojeke ya Mujeko wa Xitsundzuxo wa Rixaka 3.1.    Khabinete yi pasise xiviko xa ndzavisiso wa nkoteko lexi endliweke eka ku valanga ku akiwa ka Phurojeke ya Mujeko wa Xitsundzuxo wa Rixaka xa Afrika-Dzonga.3.2.    Mijeko ya switsundzuxo yi vekeriwa hi matiko ku paluxa vutitivisi na vutinyungubyisi bya wona. Xikan'wekan'we loko wu akiwile wu va mfungho wa misava wa rixaka lowu dzimiwaka, wu tlhela wu va ndhawu yo koka rinoko ra vapfhumba leyi yi nga ta tirha ku kombisa xifaniso xa burende xa tiko.3.3.    Phurojeke leyi yi ta rhangeriwa hi Ndzawulo ya Mitlangu, Vutshila na Mfuwo tanihi xiphemu xa xilerisoximfumo xa yona xa ku kondletela ku akiwa ka rixaka na nkhomano wa vanhu.4.    Swihahampfhuka swa Afrika-Dzonga (SAA) 4.1.    Khabinete yi tivisiwile hi ndzima yo yisa emahlweni leyi khatsiweke eka ku herisiwa ka 51% ta mikavelo ya SAA eka Takatso Consortium, Mutirhisani wa Mitsengo ya Xiqhinga leyi tsakeriwaka ya SAA. Yi vumbiwa hi Harieth General Partners, muvekisinkulu eka switirhisiwa na vuhahiselo bya Afrika, na feme ya malawulelo ya swihahampfhuka ya Global Airways. 4.2.    Endlelo ra Vuxavisi na ku Xava sweswi ri gimetiwile naswona ri sayiniwile hi Ndzawulo ya Mabindzu ya Mfumo na Takatso Consortium. Goza leri landzelaka ri khumba mpasiso wa nxaviselano lowu hi tihuvo to lawula to hambanahambana. Vaaki va ta nyikiwa vuxokoxoko byintshwa hi mayelana na mihluvukiso yo yisa emahlweni eka mhaka leyi. C.    Swiendleko leswi Taka1.    N'hweti ya Timfanelo ta Ximunhu 1.1.    Afrika-Dzonga yi tsundzuka Siku ra Timfanelo ta Ximunhu hi siku ra Musumbhunuku, 21 Nyenyankulu ehansi ka nkongomelo: “Lembe ra vun'we bya rixaka na mpfuxelelo: ku kondletela na ku sirhelela timfanelo ta hina ta ximunhu”. 1.2.    Khabinete yi kombele vanhu va Afrika-Dzonga hinkwavo ku tirhisa N'hweti ya Timfanelo ta Ximunhu ku kondletela nkhomano wa vanhu lowukulukumba, ku akiwa ka rixaka na vutitivisi bya rixaka lebyi avelaniwaka.  1.3.    I vutihlamuleri bya hina tanihi rixaka ku tiyisisa leswaku hi herisa xihlawuhlawu xa rixakanghohe, rivengo ra vahlapfa na mikankondzelelo leyi fambelanaka hinkwayo. Hikwalaho ka ku hambana ka hina, hi nga kota ku tiyisa vun'we bya hina na ku aka rixaka leri khomaneke.2.    Imbizo ya Phuresidente   2.1.    Phuresidente Ramaphosa u ta endla Imbizo ya Phuresidente eN'walungu-Vupeladyambu hi Mugqivela, 12 Nyenyankulu 2022. Xiendleko lexi xi nyika Phuresidente xivandlanene xa ku n’wangulana na miganga na ku angamela nongonoko wa mphakelo wa vukorhokeri eka levhele ya miganga. D.    Mahungu1.    Michavelelo Khabinete yi hundzise michavelelo ya yona eka ndyangu na vanghana va:Manana Nomakula “Kuli” Roberts (49), munhu wa ndhuma wa swihangalasamahungu na xitokoti xa mfumo wa vuyimbeleri bya phopo ya laha tikweni loyi a tirha tanihi muhaxi wa le ka thelevhixini na le ka rhadiyo. U tlhele a va mutsari wa xihlawulekisi xa le ka timagazini na le ka maphephahungu.Ttn Ebrahim Patel (70), loyi a ri phuresidente yo sungula ya Yuniyoni ya Bolo ya Milenge na Rhagabi ya Afrika-Dzonga. Tanihi nghwazi leyi a yi ri nsusumeto wo lawula eka rhagabi leyi a nga ri ya rixakanghohe, u tirhe eka Bodo ya Rhagabi ya Matiko ya Misava (sweswi ku nga Rhagabi ya Misava). Hosi Ngangomhlaba Matanzima (79), loyi a ri xirho xo simeka xa Yindlu ya Varhangeri va Ndhavuko ya Kapa Vuhumadyambu na ku tlhela a tirha tanihi mutshamaxitulu wa yona ku ringana malembe.Ttn Rikhado Muziwendlovu Makhado, loyi a tiveka tanihi Riky Rick (34), loyi a ri murhepi, mutsari wa tinsimu, xiyimbeleri, nqambhi, mutlangi wa le ka thelevhixini tlhelo mudizayini wa swiambalo. Tinsimu ta yena ta ndhuma ta hipihopo to nandziha swinene ti katsa Amantombazane, Boss Zonke, Sidlukotini na Ungazincishi.    Swivutiso: Mnn Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete ya Ravunharhu, 9 Nyenyankulu 2022",10 Mar 2022,https://www.gov.za/speeches/statement-cabinet-meeting-wednesday-9-march-2022-10-mar-2022-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-9-nyenyankulu-2022-10,"A.    Xiyimo xa Khabinete eka Timhakakulu1.    Ntlimbo wa Russia-Ukraine 1.1.    Khabinete yi tshama ya ha vilerisiwa swinene hi ntlimbo wa Russia-Ukraine lowu yaka emahlweni.  Nkoxo wa vanhu na ikhonomi wa ntlimbo wu le ku onheteleni naswona nkhumbo wa wona wu ta twiwa emisaveni hinkwayo. 1.2.    Khabinete yi kombela xitshunxo xa xidipulomati lexi kanerisaniweke naswona yi hlohlotela mavandla hinkwawo ku seketela na ku sirhelela timfanelo ta ximunhu, na ku landzelela miboheko ya wona hi ku landza nawu wa matiko ya misava na nawu wa nhlayiseko wa vanhu wa matiko ya misava. 1.3.    Mfumo wu ya emahlweni wu pfuneta vaakatiko va Afrika-Dzonga ku huma eUkraine naswona vo hlayanyana va vona se va vuyile ekaya. Hi tlhele hi paluxa ku vilela ka hina eka makhomelo yo biha ya vanhu va Afrika lava ringetaka ku tsemakanya mindzilekana eka nkarhi lowu. 1.4.    Ha kholwa leswaku matiko lama ha hluvukaka ya boheka ku tiphina hi nkavelo lowukulukumba wa rito na nhlohlotelo eka mihlangano ya mafumelo ya misava hinkwayo. Hikokwalaho Afrika-Dzonga yi seketela sisiteme ya matiko ya misava yo ringanana swinene na mpfuxeto wa mihlangano ya mifumo ya matikonyingi ku kondletela ndzingano lowukulukumba.  2.    Khomferense ya Vuvekisi ya Afrika-Dzonga (SAIC)2.1.    Afrika-Dzonga yi ta rhurhela SAIC ya yona ya vumune hi Ravumune, 24 Nyenyankulu 2022 eka Senthara ya Mitsombano ya Sandton eJoni. Khomferense leyi i xiphemu xa pfhumba ra vuvekisi ra mfumo ku tikokela R1.2 wa tithiriliyoni eka ntlhanu wa malembe, naswona ri tikokela varhumiwa kusuka eAfrika-Dzonga na le misaveni hinkwayo ku kanela swivandlanene swa vuvekisi.2.2.    Kusukela loko ku vile na khomferense leya vuvekisi yo sungula hi 2018, Afrika-Dzonga yi tikokerile R774 wa tibiliyoni eka vutiboheleri tisekitara ta ikhonomi to hambanahambana. Vuvekisi lebyintshwa byi ta pfuna ku kurisa ikhonomi, ku tumbuluxa mitirho leyi dingiwaka swonghasi na ku antswisa vutomi bya vanhu.3.    Vuxokoxoko byintshwa hi mayelana na Vuvabyi bya Khoronavhayirasi (COVID-19) 3.1.    Khabinete yi amukele matshalatshala ya tiko eka nyimpi ehenhla ka COVID-19 kambe yi tsundzuxe leswaku nyimpi leyi a yi si hela, naswona yi hlohlotele vanhu hinkwavo eAfrika-Dzonga ku tshama va vambe ngoma na ku ya emahlweni va tisirhelela ku yimisa ku hangalaka ka xitsongwatsongwana lexa khombo. 3.2.    Khabinete yi tsakisiwa hi leswaku kwalomu ka 32 wa timiliyoni ta mipimamurhi ya swisawutisi swa COVID-19 yi nyikiwile na leswaku kutlula 42 wa tiphesente ta vanhu va ka hina lavakulu va sawutisiwile hi ku hetiseka. 3.3.    Hambiswiritano, vanhu lava nga sawutisiwangiki va tama va nga sirhelelekangi ehenhla ha COVID-19 kutani va tisa nxungeto wa nxungeto eka vona vini na lava nga ekusuhi na vona. Nsawutiso wu tshama wa ha ri ndlela ya kahle swinene ya ku lwisana na COVID-19, naswona Khabinete yi kombela munhu un'wana na un'wana loyi a nga na 12 wa malembe hi vukhale na kuya ehenhla ku sawutisiwa handle ko hlwela ku yisa emahlweni. 3.4.    Mitlhavelo yo nyika matimba sweswi yi kumeka mahala eka vanhu vo tala swinene naswona Khabinete yi kombela lava va fikelelaka ku kuma ntlhavelo wo nyika matimba hi ku hatlisa hilaha swi kotekaka hakona. Hi tlhela hi boheka ku ya emahlweni hi ambala timasiki leti ti pfalaka havumbirhi bya nomu na nhompfu, hi hlamba swandla swa hina kumbe ku swi sanithayiza nkarhi na nkarhi, ku siya mpfhuka exikarhi ka vanhu na ku tiyisisa leswaku ku na nkhuluko wo enela wa moya hi ku pfula mafasitere.4.    Nkanelo wa Eneji wa Afrika4.1.    Khabinete yi amukele mahetelelo lama humeleleke ya Nkanelo wa Eneji wa Afrika wa nhlanganelo lowu khomiweke eKapa kusuka 1 kufika 3 Nyenyankulu 2022 ehansi ka nkongomelo: “Nhlengeletano ya Mabindzu ya Nhlawulo wa Sekitara ya Eneji ya Afrika”. Nhlengeletano leyi yi tise endhawini yin'we van'wamabindzu va laha tikweni na va matiko ya misava vo huma eka sekitara ya eneji ku kanerisana hi mayelna na hilaha tikokulu ra Afrika ri nga tirhisaka hakona eneji tanihi xihatlisisi ku kurisa ikhonomi na ku antswisa vutomi bya vanhu.4.2.    Afrika-Dzonga yi tshama ya ha tibohile eka ku fikelela mpfangano wa eneji lowu wu fambisanaka na swikongomelokulu swa yona swa nhluvukiso na swikongomelokulu swa yona swa ku cinca ka tlilayimete loko ku ri karhi ku tiyisisiwa leswaku ku va na nhlayiseko wa mphakelo. 5.    Ku thoriwa ka Ntlawa wa Nsirhelelo5.1.    Khabinete yi amukele ku thoriwa ka levhele ya le henhla ku nga ri khale eka Vulawuri bya Vuchuchisi bya Rixaka (NPA) na Ejensi ya Nsirhelelo ya Tiko (SSA). Phuresidente Ramaphosa u thole Gqweta Andrea Johnson ku rhangela Xiyengetsongo xo Lavisisa xa NPA na Muyimelatiko Thembisile Majola tanihi Mulawuri-Jenerala (DG) lontshwa wa SSA.  5.2.    Phuresidente u tlhele a thola Gqweta Navilla Somaru tanihi Mulawuri wa Vuchuchisi bya Mfumo (DPP) eFree State; Gqweta Matodzi Rachel Makhari-Sekhaolelo tanihi DPP eN'walungu-Vupeladyambu na Gqweta Nicolette Bell tanihi DPP eKapa-Vupeladyambu.5.3.    Ku thoriwa loku ku ta tiyisa vuswikoti bya hina bya ku lavisisa na ku chuchisa swiendlo hinkwaswo swa vugevenga na vukungundzwana.6.    Rendzo ra vuangameri bya mphakelo wa vukorhokeri6.1.    Khabinete yi amukele rendzo ra vuangameri leri humeleleke hi Holobye wa Mitirho ya Mfumo na Switirhisiwa, Mnn Patricia de Lille na Holobye eka Hofisi ya Phuresidente, Ttn Mondli Gungubele, eka Phurojeke ya Nhlanganiso ya N2 eka Masipala wa Nelson Mandela Bay eKapa-Vuhumadyambu hi Ravumbirhi, 8 Nyenyankulu 2022. 6.2.    Rendzo leri ri vumba xiphemu xa pfhumba ra mfumo eka nhlahluvo wo kongoma wa nkarhi na nkarhi wa ndzima leyi khatsiweke hi mayelana na nsimeko wa Kungu ra Vuvekisi bya Switirhisiwa ku pfuxa ikhonomi na ku tumbuluxa mitirho. 6.3.    Phurojeke leyo kongoma yi vumbiwa hi 12 100 ra swivandlanene swa tiyindlu tintshwa leti nga na kutlula 500 000 m² ta switirhisiwa swa vuxavisi, swa mabindzu, swa tihofisi na swa tiindasitiri, xikan'we na mixakaxaka hi vutalo ya switirhisiwa swa miganga na vanhu.7.    Siku ra Vavasati ra Matiko ya Misava 7.1.    Afrika-Dzonga yi tikatse na miganga ya matiko ya misava eka ku tlangela Siku ra Vavasati ra Matiko ya Misava hi Ravumbirhi, 8 Nyenyankulu 2022. Siku leri i xivandlanene xa ku ehleketisisa leswaku i mpfhuka wo tanihi kwihi hi wu fambeke eka ku antswisa ndzingano wa rimbewu na leswi swi dingaka ku endliwa ku va rixaka ra rimbewu ro ringana.  7.2.    Khabinete yi tsakisiwa hi ku humelela ko tala loku faneriwaka hi ku tlangeriwa kusukela loko ku vile na xidemokirasi. Afrika-Dzonga yi khatsile ndzima eka ku kondletela ndzingano wa vavasati eka swiyenge swo fana na mfumo, rixaka ra vaaki lava nga na ku tsakela kun'we, mafambiselo ya vululami, mitlangu na mfuwo. Hambiswiritano, Khabinete yi tshikelela leswaku swo tala swa ha dinga ku endliwa ku tiyisisa leswaku ku va na vutekaxiave hi vutalo na ku va byo ringana eka ikhonomi ya Afrika-Dzonga.7.3.    Khabinete yi tlhele yi amukela ku thoriwa ka Afrika-Dzonga eka Vutshamaxitulu bya sexini ya vumakumetsevutsevu ya Khomixini ya Vun'we bya Tinxaka hi mayelana na Xiyimo xa Vavasati leyi faneleke ku khomiwa kusuka hi Musumbhunuku, 14 Nyenyankulu kufika hi Ravuntlhanu, 25 Nyenyankulu 2022.8.    Nsirhelelo wa Tiko 8.1.    Khabinete yi tekele enhlokweni ku khomiwa ka vanhu hi Vutamelankwama bya United States lava khumbekaka hi ku ehleketeleriwa eka ku tumbeta swihlovo swa mali. Hi ya emahlweni hi tirha na vatirhisani va matiko ya misava ku tsema nkhuluko wa timali leti nga riki enawini. 8.2.    Mavuthu ya ka hina ya nsirhelelo ya tshama ya veke tihlo eka mbulavurisano wa nkarhi hinkwawo na vukorhokeri bya vuhlori bya matiko mambe, havumbirhi endzeni ka Afrika-Dzonga na le ndzhandzheni. Ntirho wa vona wu katsa vucincanisi bya vuxokoxoko hi mayelana na mixungeto leyi tisiwaka hi nseketelo wa vandla wo tlurisa mpimo wa madzolonga na vutherorisi.9.    Madzolonga ya vaaki9.1.    Khabinete yi sole timhangu leta ha ku vaka kona ta madzolonga na timholovo ta vaaki eAlexandra ekusuhi na le Sandton. A ku na mpimo wa nkaeneriseko wu nga amukelekisaka ku onhiwa ka timfanelo ta vanhu etikweni.9.2.    Khabinete yi amukele mphalalo wa xihatla hi tiejensi ta nsindziso wa nawu, lowu wu vangeke leswaku ku hola ku vuyiseriwa endhawini leyi na ku khomiwa ka vaonhi lava ehleketeleriwaka va madzolonga ya vaaki. 9.3.    Miganga yi hlohloteriwa ku tirhisa tindlela to rhula ku ololoxa mikwetlembetano na ku mangala migingiriko leyi nga riki enawini hinkwayo eka tiejensi ta nsindziso wa nawu. 10.    Ikhonomi10.1    Khabinete yi tekele enhlokweni tinhlayo ta swikumiwa swa tiko hinkwaswo (GDP) leti humesiweke hi Tinhlayonhlayo ta Afrika-Dzonga ku nga ri khale leti ti kombeke leswaku GDP ya Afrika-Dzonga yi kule hi 1.2 wa tiphesente eka kotara ya vumune ya 2021, endzhaku ka ku khanyana hi 1.7 wa tiphesente eka kotara ya vunharhu ya 2021. Leswi swi tisa mpimo wa ku kula ka lembe na lembe wa Afrika-Dzonga wa 2021 kufika eka 4.9 wa tiphesente. Swihoxaxandlakulu eka ku kula loku ku swi rhekodiwile eka vurimi, vuendli, vukorhokeri na vutleketli.10.3 Khabinete yi tshama ya ha tiyimiserile ku ya emahlweni yi tirha na vatirhisani va yona va vaaki eka ku kula ka hina ka ikhonomi yo katsa hinkwavo na ku tumbuluxa mbangu laha hi nga ta kota ku tirhana na mitlhontlho ya mpfumaleko wa mitirho, vusweti na nkandzingano.11.    Fandisi ya magandlati ya swihondzo swa rhadiyo ya ku laveka ka le henhla 11.1.    Khabinete yi hoyozele Vulawuri bya Vuhlanganisi lebyi Tiyimelaka bya Afrika-Dzonga eka ku sunguriwa ka fandisi ya magandlati ya swihondzo swa rhadiyo ya ku laveka ka le henhla, hambileswi ku nga na vumangalelani lebyi yaka emahlweni. 11.2.    Yi tlhele yi hoyozela vabidi lava va tekeke xiave eka fandisi leyi hi Ravumbirhi, 8 na Ravumune, 10 Nyenyankulu 2022, leswi swi kombaka xikongomelo hi indasitiri ya vuhlanganisi bya tiqingho ku ya emahlweni yi vekisa eka switirhisiwa swa xidijitali eAfrika-Dzonga. 11.3.    Mfumo wu tshama wa ha tibohile ku tumbuluxa mbangu lowu kotisaka magandlati ya rhadiyo lama faneleke ku tirhisiwa hi mpimo wa le henhla, ku nga ri ntsena hi tiindasitiri ta vuhlanganisi bya tiqingho, kambe na ku vuyerisa ikhonomi na rixaka. 11.4.    Ku nyikiwa ka layisense ya magandlati ya rhadiyo ya ku laveka ka le henhla swi ta antswisa vuswikoti bya tioparetara ta vuhlanganisi bya tiqingho ta tiselifoni ku aka vuhlanganisi bya tiqingho byo tiya lebyi nga na nyokovelo na mfikelelo lowukulukumba. Mivuyelo leyikulukumba ya phurosese leyi ku nga khale yi rindzeriwile yi katsa ku hungutiwa ka tihakelo ta data na vuhlanganisi bya rito.  11.5.    Magandlati lama ya tlhela ya languteriwa ku hoxa xandla eka ncinco wa ikhonomi eka tisekitara to hambanahambana naswona mpindzulo wo huma eka fandisi leyi wu ta nghenisa kutlula R8 wa tibiliyoni eka nkwama wa rixaka. 12.    Vulavisisi eka Khomixini ya Tilotari ya Rixaka (NLC)12.1.    Khabinete yi tekele enhlokweni ndzima yo tivikana leyi khatsiweke hi Yuniti yo Lavisisa yo Hlawuleka eka vulavisisi bya yona byo kongomisa bya mafambiselo yo homboloka na vukungundzwana endzeni ka NLC, naswona yi hlohlotele tiejensi ta nsindziso wa nawu tin'wana ku tirhana na mhaka leyi ku hetisa ntirho wa tona hi ku hatlisa hilaha swi kotekaka hakona. Leswi swi ta tiyisisa leswaku magoza lama nga fanela ya kota ku tekiwa ku endla leswaku vanhu kumbe mihlangano yi tihlamulela leyi pumbiweke eka matirhiselo lama nga riki enawini ya timali leti vekeriweke ku vuyerisa lava nga swela.B.    Swiboho swa Khabinete1.    Kungu ra Swimakiwakulu ra Rixaka (NIP) ra 20501.1.    Khabinete yi pasise NIP ya 2050 leswaku yi tirhisiwa. NIP yi nyika tiphurojeke to hatlisisa leti ti endleriweke ku hoxa xandla eka swikongomelokulu swa nhluvukiso wa vanhu na ikhonomi swa nkarhi wo leha. 1.2.    Kungu leri ri kume swibumabumelo swo tsariwa swo hlayanyana endzhakukaloko ri kandziyisiwile leswaku Vaaki va nyika mavonelo hi Mhawuri 2021. Mavonelo ya tlhele ya kumeka kusuka eka mikanerisano ya vaaki na vakhomaxiave vo hambanahambana eka sekitara ya switirhisiwa. Nkanerisano lowu wu tlhele wu katsa tihuvo ta xifundza na ta tikokulu to tanihi Muganga wa Nhluvukiso wa Afrika ya le Dzongeni na Khomixini ya Switirhisiwa ya Yuniyoni ya Afrika. 1.3.    NIP leyi yi lulamisela nhluvukiso wa tinetiweke ta switirhisiwa ta tiko leti ti fambelanisiweke na Rimba ra Nhluvukiso wa Tindhawu ra Rixaka na Modlolo wa Nhluvukiso wa Swifundzatsongo (DDM). Ri tlhela ri kongomisa eka ku akiwa ka switirhisiwa eka nhluvukiso wa vanhu na ikhonomi, na ku tlhela ri endla swivandlanene swa mitirho na swa havexerisamatimba wa ikhonomi yo vantima yo angarhela.2.    Qhinga ra ku Hangalasiwa ka Gasi ya Petiroliyamu leyi Endliweke Xihalaki (LPG) ra 20222.1.    Khabinete yi pasise ku kandziyisiwa ka Qhinga ku Hangalasiwa ka LPG ra 2022 eka Gazete ya Mfumo leswaku vaaki va nyika mavonelo. Qhinga leri ri lava ku hoxa xandla eka ku tirhana na mitlhontlho ya mphakelo wa eneji ya mfumo. 2.2.    Exikarhi ka swin'wana, qhinga leri ri tirhana na swihlawulekisi leswi nga na xivumbeko swa makete wa LPG wa nkarhi wa sweswi, switirhisiwa leswi nga kona, xivumbeko xa ku vekiwa ka mixavo na vuswikoti bya vuendli bya laha tikweni bya tisilindara ta LPG. Qhinga leri ri tlhela ri tirhana na pfhumba ra vuhlayiseki na vulemukisi ku tlakusa phurofayili ya gasi ya laha tikweni tanihi mafurha lama nga onhiki mbangu.3.    Qhinga ra Mbalango wa Indasitiri ya Vucelamigodi ya Afrika-Dzonga3.1.    Khabinete yi pasise Qhinga ra Mbalango wa Indasitiri ya Vucelamigodi ya Afrika-Dzonga. Exikarhi ka swin'wana, qhinga leri ri ta nyika miphalalo ya xihatla eka kungu ra rona ra nsimeko ku endla vufananisi bya sayense ya ntivomisava bya nkatsakanyo ku antswisa data ya ntivomisava ya tiko. 3.2.    Qhinga leri ri tlhela ri ringanyeta ntirhisano exikarhi Ndzawulo ya Swipfuno swa Swicelwa na Eneji na Khoporexini ya Nhluvukiso wa Tiindasitiri ku tiyisisa leswaku mbalango wolowo wu lulamisela ku katsiwa ka tikhamphani ta mbalango leta ha tumbulukaka. Ri tlhela ri tiyisa xiave xa ndzavisiso lexi xi faneleke ku tlangiwa hi mihlangano ya ndzavisiso yo tanihi MINTEK na Khansele ya Ndzavisiso wa Xisayense na Tiindasitiri, na nongonoko wa nhluvukiso wa swikili.3.3.    Qhinga leri i xikumiwa xa nkanerisano wo angarhela exikarhi ka mfumo, indasitiri na vatirhisani va vaaki van'wana. Indasitiri ya vucelamigodi yi tshama ya ha ri xiphemu xo nyika matimba xa nkoka xa ekhosisiteme ya ikhonomi ya tiko.  4.    Ku Tirhisiwa ka Qhinga ra Mpfuxeto ra Batho Pele ra 20214.1.    Khabinete yi pasise ku tirhisiwa ka Qhinga ra Mpfuxeto ra Batho Pele ra 2021. Qhinga leri i mbuyelo wa milavisiso yo hlayanyana leyi endliweke hi havumbirhi bya mfumo na mihlangano leyi nga riki ya mfumo eka matirhelo hi mayelana na Pholisi ya Batho Pele ya 1997.  4.2.    Qhinga leri ri nyika ntlhanu wa tiphuphu leti ti nga ta letela mipimo ya mpimohansi leyi faneleke ku landzeleriwa hi tindzawulo hinkwato. Miphalalo leyi ringanyetiwaka yi ta humelerisa nongonoko wa mphakelo wa vukorhokeri wa mfumo lowu kongomisiweke eka vaaki. 4.3.    Qhinga leri ri ta humelerisa ku tiyisiwa ka mfumo wo swi kota, wa matikhomelonene na ku va wa nhluvukiso, leswi swi tshamaka swi ri mphalalo wa nkoka swonghasi eka ku korhokela vaakatiko va Afrika-Dzonga. Ri ta tlhela ri tiyisa ku simekiwa ka nhungu wa milawu ya Batho Pele. Ekuheteleleni, ri lava ku lawula ku cinca ka matikhomelo endzeni ka Vukorhokeri bya Mfumo.5.    Hundzuluxo eka pholisi hi mayelana na magandlati ya ku laveka ka le henhla na tlhelo ra pholisi hi mayelana na ku nyikiwa ka layisense ya netiweke ya mfikelelo wo pfuleka ya wayilese (WOAN) 5.1.    Khabinete yi pasise hundzuluxo wa pholisi ya magandlati ya ku laveka ka le henhla na tlhelo ra pholisi hi mayelana na ku nyikiwa ka layisense ka WOAN leswaku yi kandziyisiwa vaaki va ta nyika mavonelo. Mihundzuluxo leyi ringanyetiwaka yi susa swilaveko swa WOAN 5.2.    Hi 2019 Khabinete yi pasise pholisi leyi hi mayelana na magandlati ya ku laveka ka le henhla na tlhelo ra pholisi hi mayelana na ku nyikiwa ka layisense ka WOAN ku humelerisa Nawu wa Vuhlanganisi bya Xielekitironiki, 2005 (Nawu wa 36 wa 2005). Ku nyikiwa ka layisense ka magandlati ya ku laveka ka le henhla swi tshama swa ha ri na nkoka swonghasi eka pfhumba ra nhlakarhelo wa ikhonomi ra tiko. 6.    Nkwama wa Mphalalo wa Mathekisi (TRF) ku hunguta nkhumbo wa COVID-19 6.1.    Khabinete yi pasise ku engeteriwa ka siku ro hetelela ra swikombelo swa TRF ya COVID-19, kusuka 31 Nyenyankulu 2022 kufika 31 Nyenyankulu 2023. TRF, yi ri mpimanyeto wa kwalomu ka R1,135 wa tibiliyoni, yi averiwile tanihi hakelo ya kan'we ntsena ku hunguta nkhumbo wa timali wo homboloka wa COVID-19 eka indasitiri ya mathekisi.  6.2.    Nkwama wa Havexerisamatimba wa Rixaka wu na vutihlamuleri bya ku hakeriwa ka ndziriso eka tioparetara ta mathekisi leti nga enawini hinkwato leti nga na tilayisense to opareta leti nga enawini, ku katsa na swibazana, mathekisi lama vekeriweke timitara na vatirhisani va mathekisi ya le ka inthanete. C.    Milawumbisi1.    Nawumbisi wa Hundzuluxo wa Hofisi ya Poso ya Afrika-Dzonga (SAPO) wa 20211.1.    Khabinete yi pasise ku kandziyisiwa ka Nawumbisi wa Hundzuluxo wa SAPO leswaku vaaki va nyika mavonelo. Nawumbisi lowu wu lava ku hundzuluxa Nawu wa SAPO, 2011 (Nawu wa 22 wa 2011).1.2.    Mihundzuluxo leyi ringanyetiwaka yi lava ku kotisa SAPO ku tirhisa mihluvukiso ya thekinoloji eka mbangu wa yona. Yi ta kotisa ku pfuxeta mitirho ya yona na ku ndlandlamukisa xilerisoximfumo xa yona. Yi ta va muphakeri wa vukorhokeri wa poso ya hinkwako tlhelo mufambisi wa nhundzu; vutleketli lebyi pfanganisiweke; bindzu ra xielekitironiki, naswona yi ta va habu ya xidijitali ya mabindzu na miganga. Mihundzuluxo leyi ringanyetiwaka, leyi yi nga fambelanisiwa na Phepha ra Swibumabumelo swa Mfumo ra Pholisi ya ICT ra Rixaka ra 2016, yi tlhela mi endla miantswiso eka milulamiselo ya mafumelo ya SAPO.2.    Nawumbisi wa Hundzuluxo wa Bangi ya Poso ya Afrika-Dzonga wa 20212.1    Khabinete yi pasise ku rhumeriwa ka Nawumbisi wa Hundzuluxo wa Bangi ya Poso ya Afrika-Dzonga ePalamende. Nawumbisi lowu wu hundzuluxa Nawu wa Bangi ya Poso, 2010 (Nawu wa 9 wa 2010) ku wu fambelanisa na Nawu wa Tibangi, 1990, (Nawu wa 94 wa 1990). Wu lulamisa ku tumbuluxiwa ka Khamphani yo Lawula ya Bangi ya Poso ya Afrika-Dzonga hi ku landza Nawu wa Tibangi wa 1990. 2.2    Nawumbisi lowu wu hundzile hi le ka mikanerisano ya vaaki ku wu tiyisa. Xikan'wekan'we loko wu ta va wu amukeriwile tanihi nawu, Bangi ya Poso yi ta kota ku tirha tanihi vandla ro hambana leri nga na rimba ra rona ro lawula ehandle ka SAPO.3.    Nawumbisi wa Nkwama wa Malawulelo ya Thyaka ra ku Humesiwa ka Eneji ya Nyutliliya3.1    Khabinete yi pasise ku kandziyisiwa ka Nawumbisi wa Nkwama wa Malawulelo ya Thyaka ra ku Humesiwa ka Eneji ya Nyutliliya leswaku vaaki va nyika mavonelo. Nawumbisi lowu wu lulamisela ku tumbuluxiwa ka nkwama tanihilaha swi lerisiweke hakona hi Pholisi ya Malawulelo ya Thyaka ra ku Humesiwa ka Eneji ya Nyutliliya.3.2    Timali leti ti nga ta hlengeletiwa ti tirhisiwa eka malawulelo ya thyaka ra ku humesiwa ka eneji ya nyutliliya. Yi ta kotisa ku tumbuluxiwa ka switirhisiwa swa ku tirhana na, ku nyika vuhlayiselo na ku angamela ku herisiwa ka nkarhi hinkwawo ka thyaka ra ku humesiwa ka eneji ya nyutliliya. Nkwama lowu wu ta lawuriwa hi Vandla ra ku Herisiwa ka ku Humesiwa ka Eneji ya Nyutliliya ra Rixaka. 3.3    Afrika-Dzonga yi ta vuyeriwa hi mayelana na eneji yo basa leyi endliwaka hi ku tirhisa Xitichi xa Matimba ya Nyutliliya xa Koeberg. Nakambe, Afrika-Dzonga yi tshama ya ha ri un'wana wa vahumesi lavakulukumba va swimakiwa swo endla mirhi swa ku humesiwa ka eneji ya nyutliliya leswi swi fembaka na ku tshungula mfukuzana emisaveni hinkwayo. D.    Swiendleko leswi Taka1.    Rendzo ra Ximfumo hi Phuresidente wa Mozambique1.1.    Phuresidente Cyril Ramaphosa u ta rhurhela ntangha yakwe hi ntirho ya le Mozambique, Muchaviseki Phuresidente Filipe Nyusi hi Ravuntlhanu, 11 Nyenyankulu 2022. 1.2.    Rendzo leri ri ta tiyisa ku ya emahlweni ntirhisano wa matlhelo hinkwawo, wa xifundza na wa tikokulu exikarhi ka matiko lamambirhi. R ta tlhela ri tiyisa vuxaka bya matiko lamambirhi na ntirhisano exikarhi ka Afrika-Dzonga na Mozambique, havumbirhi hi ndlela ya tipolitiki na ya ikhonomi. 2.    Xivijo xa Phuresidente eN'walungu-Vupeladyambu 1.1.    Hi Mugqivela, 12 Nyenyankulu 2022, Phuresidente Ramaphosa u ta rhangela vurhumiwa byo ya N'walungu-Vupeladyambu ku endla Xivijo xa Phuresidente. Hi nkarhi wa xiendleko lexi, Phuresidente na varhangeri kusuka eka swiyenge swinharhu hinkwaswo swa mfumo va ta vulavurisana na miganga ya le N'walungu-Vupeladyambu. 1.2.    Xivijo xa Phuresidente lexo sungula xa 2022 xi nyika pulatifomo ya Phuresidente ku vulavurisana na miganga hi mayelana na mitokoto ya yona ya vutomi bya siku na siku na mphakelo wa vukorhokeri hi mfumo. Vaakatiko va ta tlhela va vulavurisana hi ku kongoma hi mayelana na swiringanyeto swa vona hi mayelana na hilaha ku nga kurisiwaka hakona Afrika-Dzonga swin'we, ku ri hava munhu wihi kumbe wihi loyi a siyiwaka endzhaku.1.3.    Ku aka ehenhla ka DDM, leswi swi lavaka ntirhisano lowukulukumba exikarhi ka vaakatiko na vayimeri va vaaki, Khabinete yi hlohlotela miganga ya le N'walungu-Vupeladyambu ku tirhisa xivandlanene lexi ku vulavurisana hi ku kongoma na Phuresidente na ku endla leswaku swivilelo kumbe swiringanyeto swa yona swi twiwa. 2.    Siku ra Timfanelo ta Ximunhu2.1.    Mfumo wu amukela ntlhandlamano wa miangulano na swiendleko ehansi ka nkongomelo: “Lembe ra Vun'we na Mpfuxeto: Ku Sirhelela na ku Hlayisa Mivuyelo ya hina ya Timfanelo ta Ximunhu” ku va yi endliwa tanihi xiphemu xa ku tsundzuka Siku ra Timfanelo ta Ximunhu ra nan'waka hi Musumbhunuku, 21 Nyenyankulu 2022. Leswi swi tlhela swi hoxa xandla eka ku hlahluva ndzima ya phurojeke ya xidemokirasi xa vumbiwa ya rixaka. 2.2.    Khabinete yi kombela vanhu va Afrika-Dzonga hinkwavo ku tirhisa N'hweti ya Timfanelo ta Ximunhu ku kondletela nkhomano wa vanhu lowukulukumba, ku akiwa ka rixaka na vutitivisi bya rixaka lebyi avelaniwaka. I vutihlamuleri bya hina tanihi rixaka ku tikarhatela nhluvukiso wa vanhu na ikhonomi wo katsa hinkwavo, loko ku ri karhi ku tiyisisiwa leswaku hi herisa xihlawuhlawu xa rixakanghohe na mikankondzelelo leyi fambelanaka hinkwayo.  3.    Vhiki ra Mati ra Rixaka  3.1.    Pfhumba ra Vhiki ra Mati ra Rixaka ri ta va kona hi Sonto, 20 kufika Mugqivela, 26 Nyenyankulu 2022, naswona ri ta kongomisa eka xidingo xa ku sirhelela na ku hlayisa swipfuno swa hina swa mati.3.2.    Hambileswi ku veke na ku na ka timpfula ta matimba kutlula ka ntolovelo eka swiphemu swin'wana swa tiko eka tin'hweti tingaritingani leti nga hundza, Afrika-Dzonga yi tshama ya ha ri tiko ra vukali bya mati. Hi rin'wana ra 30 matiko yo oma emisaveni naswona vunyingi bya mati ya rona ya huma eka ku na ka mpfula. 3.3.    Khabinete yi tiyisisa eka vaakatiko leswaku mati ya hina ya le phayiphini ya hlayisekile ku tirhisiwa hi vanhu, tanihilaha swi tiyisisiweke hakona hi Vandla ra Mavabyi yo Tlulela ra Rixaka, na swiviko hi mayelana na mati yo nwa lama xakelanisiwaka na mudinyana wa thayifodo a hi ntiyiso. Mfumo wu rhangisa emahlweni ku phakeriwa ka mati emigangeni.E.    Mahungu1.    VuhoyozeriKhabinete yi hundzise vuhoyozeri bya yona na ku navelela leswinene eka: xipano xa khirikhete xa Vavasati va Afrika-Dzonga, lexi xi nga eku endleni ka tiko ri tinyungubyisa eka Khapi ya Misava ya Khirikhete ya Vavasati ya ICC eNew Zealand.  xitsutsumi Stephen Mokoka, loyi a tshoveke rhekodo ya misava ya 50 km ya vavanuna eka nkarhi wa tiawara timbirhi, 40 wa timinete na 13 wa tisekondi, eka nsiyano wa Nedbank Runified Breaking Barriers lowu a wu khomeriwile eGqeberha, Kapa-Vuhumadyambu, hi Sonto, 6 Nyenyankulu 2022.  2.    Michavelelo Khabinete yi hundzise michavelelo ya yona eka ndyangu na vanghana va: Ttn Mandla Ka-Mabuza (47), mutshila, muvulavuri wa le vanhwini tlhelo khale ka Phuresidente ya South African Students’ Congress. A ri khale ka mutirhelamfumo eka Ndzawulo ya Mitirho ya Mfumo na Switirhisiwa. F.    Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.    Ttn Zane-Udien Dangor tanihi DG eka Ndzawulo ya Vuxaka bya Matiko ya Misava na Ntirhisano. 2.    Mnn Phindile Patronella Mkwanazi tanihi Xandla xa DG: Nhluvukiso wa ku Dyondza na Xiphurofexinali eka Xikolo xa Mfumo xa Rixaka. 3.    Ttn David Mamphitha tanihi Muofisirinkulu wa Vurhangerinkulu wa Khansele ya Rihanyo na Vuhlayiseki ya Migodi.   4.    Vanhu lava va nga ta tirha eka Khansele ya Vukorhokeri bya le Moyeni ya Matiko ya Misava: (a)    Mnn Nomveliso Ntanjana (Mutshamaxitulu);(b)    Ttn Nare Thupana (Xandla xa Mutshamaxitulu);(c)    Ttn Grant Reagon Son;(d)    Ttn Tumelo Chipfupa; na(e)    Mnn Pfumelani Dorcas Mbulayeni.5.    Vanhu lava nga ta tirha eka Khansele yo Nyika Tilayinsense ya Vukorhokeri bya le Moyeni: (a)    Ttn Leroy Musa Nsibande (Mutshamaxitulu);(b)    Ttn Raesibe Sharon Kekana (Xandla xa Mutshamaxitulu);(c)    Ttn Rickie Rodger Rennie; (d)    Mnn Zonica Leanda Mtshali; and (e)    Ttn Ramovha Emmanuel Mbuwe.Swivutiso:Phumla Williams – Muvulavuleri wa Khabinete Selifoni: 083 501 0139"
"Xitatimente xa Nhlengeletano ya Vhichuwali ya Khabinete leyi khomiweke hi Ravunharhu, 23 Nyenyankulu 2022",25 Mar 2022,https://www.gov.za/speeches/statement-cabinet-meeting-23-march-2022-25-mar-2022-0000,https://www.gov.za/ts/speeches/statement-cabinet-meeting-23-march-2022-25-mar-2022-0000,"A.    Xiyimo xa Khabinete eka Timhakankulu1.    Xiyimo xa Khombo xa Tiko1.1.    Mfumo wa Afrika-Dzonga wu hlamule eka ntungu wa misava wa Vuvabyi bya Khoronavhayirasi (COVID-19) hi ku tivisa Xiyimo xa Khombo xa Tiko hi Nyenyankulu 2020, hi ku ya hi Nawu wa Vulawuri bya swa Khombo, wa 2002 (Nawu wa 57 wa 2002). Leswi swi olivisile mahlamulele ya vun’we ni ku hlangana ku ponisa vutomi ni mahanyelo ya vanhu.1.2.    Tiko ri vile ehansi ka milawu ya Xiyimo xa Khombo xa Tiko hikwalaho ka COVID-19 ku sukela hi Nyenyankulu 2020, loko Afrika-Dzonga ri kandziyise mhangu ya rona yo sungula ya xitsongwatsongwana. Presidente u vike nakambe hi mpfuno lowu nga endlaka leswaku tiko ri tikatsa eka xiyenge xintshwa xa ku lawula ntungu wa COVID-19.1.3.    Ku yisiwa emahlweni ka sweswi ka Xiyimo xa Khombo xa Tiko eka 15 Dzivamisoko 2022 swi tekela enhlokweni xilaveko xo ya emahlweni ni ku kurisa milawu leyi nga kona  ni malulamisele lama olovaka lama tekiweke hi swiyenge swa mfumo ku ololoxa switandzhaku swo vangiwa hi khombo.1.4.    Khabinete yi kombele ku tekela enhlokeni milawu ya swa rihanyu ku lawula magoza ya vuhlayiseki ya swa vutshunguri tanihi ku ambala timasiki, ku siya mpfhuka wo ringana exikarhi ka munhu un’wana, ku hunguta tihlengeletano ni misawutiso. Va ta tlhela va hi mpfumelela ku veka tindlela tin’wana, tisisiteme to hlamula ta xihatla ni ku tirha eka ku lawula vukari bya COVID-19.2.    Nsawutiso wa COVID-19 2.1.    Khabinete yi tsundzuxe vanhu hinkwavo va Afrika-Dzonga ku tshama va pfule mahlo tanihi loko COVID-19 yi nga si hluriwa, ni ku rhamba lava nga ni malembe ya 12 ni ku ya ehenhla ku sawutisiwa. Nsawutiso wa ha ri xitlhangu xa hina xo antswa ku lwisana ni xitsongwatsongwana, ni ku hunguta khombo ro vabya swinene, ku amukeriwa exibedhlele ni rifu.2.2.    Hambiloko mitlulelo ni mafu sweswi swi tshama swi ri ehansi, hi langutane na gandlati ra vuntlhanu eka mavhiki lamataka. Xitlhangu xin’we lexi hi nga na xona i vumbhoni bya xisayense lebyi kombaka matimba ya mirhi ya ntlhavelo ku ponisa vutomi. Tiko ra hina ri se ri tirhise ku tlula 33 wa mamiliyoni ya mathonsi ya mirhi ya COVID-19.2.3.    Khabinete yi tlhele yi amukela Nawu wa Maendlelo eka malawulele ya ku tivonakarisa ka COVID-19 emintirhweni lowu rhumeriweke hi Ndzawulo ya Mitirho na Vatirhi. Nawu wa Maendlelo wu tumbuluxiwile hi ku landzelela mavonele ya vanhu hi ku tirhisa Huvo ya Rixaka ya Nhluvukiso wa Ikhonomi na Mitirho kutani wu ta sungula ku tirha loko Xiyimo xa Khombo xa Tiko xi olovisiwile.2.4.    Nawu wa Maendlelo wu ta letela vathori ni vathoriwa eka malawulelo kumbe ku tivisa pulani yo kambela khombo ku hunguta mitlulelo ya COVID-19 entirhweni. Wu xaxameta magoza mo tanihi nsawutiso, ku siya mpfhuka wo ringana exikarhi ka munhu un’wana ni nsivelamavabyi wa vanhu ku sirhelela ndhawu yo tirhela.  3.    Nhlengeletano ya Vuvekisi ya Afrika-Dzonga (SAIC)3.1.    Khabinete yi amukele vurhumiwa kusuka etikweni hinkwaro ni misava hinkwayo eka SAIC ya vumune leyi khomiweke hi Ravumune, 24 Nyenyankulu 2022 eJohannesburg.3.2.    Nhlengeletano yi kombisa mikateko yotala ya vuvekisi ni mimbuyelo leyi yelanaka leyi Afrika-Dzonga yi nyikaka vavekisi,  hi nkarhi wa ku kula ka nhlanganelo wa Afrika hi ku tirhisa Xiphemu xa Bindzu xa Ntshuxeko xa Tikonkulu ra Afrika (AfCFTA), leyi hlohlotelaka bindzu  ra laha kaya ra MaAfrika.3.3.    Vuvekesi bya laha kaya ni bya matiko mambe byi ni xiave lexikulu eka kurisa ikhonomi ya hina ni ku tumbuluxa mitirho leyi nga ta heta nkarhi wo leha. SAIC yi hohlotela migingiriko yo rhendzeleka ya ikhonomi, swilaveko swa vatirhi ni swa vatirhisi leswi nga seketelaka ku kula ka tiko hi ku famba ka nkarhi.  3.4.    Tihlengeletano ta hina ta vuvekisi leti hundzeke ti koke rinoko nhlayo ya kwalomu ka R774 wa tibiliyoni hi ku tinyiketela. Exikarhi ka 152 wa tiprojeke ta vuvekisi leti tivisiweke, 45 ti se ti fike emakumu kutani 57 to tlhandlekela ti le ku makiweni.3.5.    Khabinete yi tshemba leswaku nhlengelatano ya lembe leri yi ta aka eka ndzinganiso wa vuvekisi bya tiko ra hina, tanihi xiphemu xa rixaka ra hina xo fikelela ku koka rinoko eka R1.2 wa tithiriliyoni  eka vuvekisi eka ntlhanu wa malembe. 4.    Switandzhaku swa nkwetlembetano wa Russia na Ukraine eka ikhonomi4.1.    Khabinete yi tekela enhlokweni switandzhaku leswi nga ta va eka ikhonomi ya tiko ra hina hikwalaho ka nkwetlembetano lowu nga kona ekarhi ka  Russia na Ukraine, tanihi loko swivangelo swa wona swi ri karhi swi twiwa hi timakete ta swa timali ni tihakelo emisaveni hinkwayo. 4.2.    Ndlela yo antswa ku sirhelela ikhonomi ya hina ni rifuwo ra vanhu va hina i ku ya emahlweni ni ku humelerisa Pulani yo Aka hi Vuntshwa ni Mpfuxeto wa Ikhonomi (ERRP). 4.3.    Mfumo wu tiyimisele eka ku tirhisa switirhisiwa hinkwaswo leswi hi nga na swona ku  hlayisa MaAfrika-Dzonga eka switandzhaku swa swivangelo swa ku durha ka vutomi ni ku tiyisisa lswaku ikhonomi ya hina ya tiyisela eka mikarhi  leyo tika.5.    Vuxavisi byo  hambanahambana bya xilaveko lexikulu xa magandlati ya rhadiyo5.1.    Khabinete yi amukele ku hetiseka ka vuxavisi bya le hehla bya magandlati yo hambanahambana byo sungula eka tiko bya xiyomo xa le lehenhla xa magandlati yo hambanahambana hi Vulawuri bya Vuhlanganisi lebyi Tiyimelaka bya Afrika-Dzonga (Icasa). Ntsengo wa mali wa R14.4-wa tibiliyoni lowu hlengeletiweke eka vuxavisi wu ta ya eka timali ta tiko ku seketela swirhangana swa tiko ra hina, leswi katsaka ku aka mpfuxeto wa ikhonomi, ku tumbuluxa mitirho leyi kalaka swinene, ni ku lwa ni vukungundzwani, vugevenga ni madzolonga ya swa rimbewu ni ku dlayiwa ka vaxisati.5.2.    Vukona bya xilaveko xa le henhla xa magandlati byi ta hatlisisa ku andzisiwa kaa thekinoloji tanihi hi 5G, ku hunguta datha ya tiqingho ni ku tiyisisa vuhlanganisi bya le henhla bya inthanete. Ku barisiwa ka magandlati ku fambisana ni ni ku pfumelelana ka xilaveko xo hlanganisa swikolo swa mfumo, sitirhisiwa swa swarihanyo ni swichi swa maphorisa eka malembe manharhu lama landzelaka. 6.    Siku ra Timfanelo ta Ximunhu6.1.    Khabinete yi khense MaAfrika-Dzonga hinkwavo kuva va tikatse eka ku tlangela ka tiko ka Siku ra Timfanelo ta Ximunhu hi Musumbhunuku, 21 Nyenyankulu 2022 ehansi ka nhlokomahaka leyi: “Lembe ra Vun’we ra Rixaka ni ku Pfuxelela hi Vuntshwa: Ku Tlakusa ni ku Sirhelela Timfanelo ta hina ta Ximunhu.” 6.2.    Ku ya emahlweni ni timfanelo ta ximunhu etikweni ra hina i nhlohlotelo wa ku aka rixaka, lowu nga maendlelo lama hi faneleke ku yisa emahlweni hi ma hlayisa ni ku ma sirhelela mikarhi hinkwayo. Hi  ku tirhisana ka hina, hi nga tiyisa vun’we bya hina ni ku aka vuxaka bya hina.6.3.    Hi moya wo yisa emahlweni hi tirha kun’we, tanihi loko hi karhi hi ya eka N’hweti ya Ntshuxeko hi Dzivamisoko, Khabinete yi rhambe MaAfrika-Dzonga hinkwavo ku pfuxelela hi vuntshwa ku lwisana ni xihlawuhlawu hi rixaka, xihlawulambala, rivengo eka tixaka ta matiko mambe ku katsa ni hinkwaswo leswi yelanaka ni ku hlohlotela leswi nga tiyiselekiki eka tindhawu ta vona.  7.    Ku thoriwa ka Muavanyisinkulu wa Afrika-Dzonga7.1.    Khabinete yi tekele enhlokweni ni ku hoyozela khale ka Xandla xa Mufambisinkulu Raymond Zondo ku va a thoriwile tanihi Muavanyisinkulu wa Afrika-Dzonga lontshwa, ku sukela hi ti1 Dzivamisoko 2022, ni ku n’wi navelela leswinene eka vutihlamuleri bya yena lebyintshwa.7.2.    Nakambe Khabinete yi tekele enhlokweni xikongomelo xa Presidente Cyril Ramaphosa xo hlawula Muavanyisi Mandisa Maya, Presidente wa Khoto ya le Henhla yo Aphila ya Afrika-Dzonga, eka xiyimo xa Xandla xa Muavanyisinkulu loko xivandla xi pfuleka.8.    Ndzeriso wa xinkarhana lowu nyikiweke hikwalaho ka mpfuno wa ximunhu eka Rhiphabuliki ra Cuba 8.1.    Khabinete yi tekele enhlokweni xileriso xa nkarhinyana lexi nyikiweke eKhoto ya le Henhla ya Pitori, xo yimisa ku teka goza ra mpfuno wa ximunhu leri Afrika-Dzonga a ri pfumelelane ku nyika Rhiphabuliki ra Cuba. Mhaka yi ta tlhela yi va emahlweni ka tikhoto eka nkarhi wa masiku ya 20 kutani mfumo kwalaho wu ta andlala mavonelo ya wona.8.2.    Xiboho xa vunghana bya Afrika-Dzonga na Cuba xi simekiwe endzeni ka rimitsu leti enteke ra ku lwela ntshuxeko wa tiko ra hina. A ku nga ri ku nghenelela ka ku tilavela swa vona ka vanhu va Cuba va le Dzongeni wa Afrika eka ku tlula malembekhume manharhu, a swi ta va swi teke nkarhi wo leha ku ntshuxa tiko leri eka ntshikelelo wa vukoloni. Khale ka Presidente Nelson Mandela u swi twisisile leswi, hikokwalaho Cuba ri vile tiko rosungula ehandle ka tikonkulu leri Madiba a ri endzeleke endzhaku ko ntshuxiwa ekhotsweni hi 1990.8.3.    Cuba ri tinyiketele hi matimba lamakulu ku lwela swin’we migingiriko ya ntshuxeko wa MaAfrika hi nkarhi lowu rixaka ra  le xihlaleni lexitsongo a ri ri eku tshikelelekeni ehansi ka yiriso wa ikhonomi ya United States ku ringana malembekhume na hafu. Xiyimo xa ikhonomi ya Cuba xi tsanile kutani Mfumo wa Cuba wu lava ku pfuniwa. Mexico, Bolivia na Russia hi man’wana ya matiko lama nyikeke mpfuno wa ximunhu ku vevukisa xiyimo xa ikhonomi yo tsana ya xihlala eka malembekhume mo hlaya.8.4.    Vhiki leri Khabinete yi tikatsa eka ku xixima Nyimpi ya Cuito Cuanavale eAngola leyi humeleleke ku sukela hi 1987 ku fika 1988. Cuba yi vile ni xiave xa nkoka swinene hi ku pfuna migingiriko yo ntshuxa MaAfrika leswaku va tekela enhlokweni swikongomelo swa vona. A ku nga ri ni ku vuyeriwa hi mpahla eka vanhu va Cuba lava hi seketeleke, kambe xikongomelonkulu xa vona xa nhlohlotelo a ku ri ku lwela ntshuxeko wa Dzonga wa Afrika eka vukoloni ni le ka tinyimpi to ka ti nga tiyiseleki. Hi nkarhi walowo Presidente Fidel Castro a fambisiwa hi gingiriko wa nhlungavukosi kutani u byele vanakulobye va yena leswaku a va lwela “nchumu wo saseka swinene wa xikongomelo xa vumunhu”. Ku suka eAngola ku ya eNamibia na Algeria ku ya eGuinea Bissau, Cuba ri vile ni xiave xa nkoka swinene hi ku nyikela eka ntshuxeko wa matiko lawa ya Afrika kusuka eka ntirho wa vukoloni.8.5.    Cuba ri yile emahlweni hi mikarhi hinkwayo ri nyika swa vutshunguri ni mpfuno wun’wana eAfrika-Dzonga endzhaku ka 1994, sweswi ku nga ri khale hi nkarhi wa ntungu wa COVID-19, kutani i ku tinyiketela ka hina ka ximunhu ku komba  vun’we eka vanhu va Cuba hi nkarhi lowu va tikeriwaka hi ku hanya.9.    Vuyeni hi Nkulukumba Muchiviseki Hosi Letsie III  9.1.    Khabinete yi tekela enhlokweni ni ku amukela vuyeni bya malwandla byo huma eka Nkulukumba Muchiviseki Hosi Letsie III  wa Vukosi bya Lesotho loyi a endzela Presidente Ramaphosa loku veke kona hi Ravuntlhanu, 18 Nyenyankulu 2022 ePitori.9.2.    Presidente Ramaphosa hi ku ya hi xiyimo xa yena tanihi Mutwananisi wa Matiko lama ha Hluvukaka ya le Dzongeni wa Afrika  (SADC) eka Vukosi bya Lesotho, va nyikane mavonelo ni Nkulukumba Muchiviseki Hosi Letsie III  eka vuxaka bya nhlanganelo ni ku ya emahlweni mayelana ni ndlela ya SADC yo hlanganisa eka Vukosi bya Lesotho. Ku languteriwa leswaku Vasotho, hi ku hlanganisiwa hi Presidente Ramaphosa, va ta tirha hi ku hiseka ku hetisisa tindlela ta mpfuxeto ku nga si fika nhlawulo lowutaka lowu kunguhatiweke ku va hi Ndzati 2022.B.    Swiboho swa Khabinete1.    Nhlengelatano ya Mihlanganonyingi ku Simeka Magoza lama fambelanaka ni Ntwanano wa swa Xibalo ku Sivela Nkunguhato wa Maendlelo yo Papalata Xibalo ni ku Papalata Bindzulo (BEPS MLI)1.1.    Khabinete yi pasise swiringanyeto swa  BEPS MLI ePalemente leswaku swi tiyisisiwa. Tanihi rin’wana ra 95 wa matiko lama nghenelaka eka nhlengeletano leyi kunguhatiweke hi Nhlangano wa Ntirhisano wa Ikhonomi ni Nhluvukiso (OECD) ku hunguta mikateko yo papalata xibalo ni nkunguhato wa maendlelo yo papalata xibalo hi tikhamphani ta mihlanganonyingi, Afrika-Dzonga ri sayine ntwanano wa xibalo hi Khotavuxika 2017.  Loko se ntwanano wa xibalo wu pasisiwile, Afrika-Dzonga ri ta xi tirhisa kun’we ni mintwanano leyin’wana ya xibalo leyi yi sayineke ni matiko man’wana. 1.2.    Afrika-Dzonga i xirho eka OECD naswona ri tiyimisele ku tirha ni matiko man’wana ku sivela mibindzulo ya tikhamphani ku va ri bakanyeriwa ehandle hi vomu leswaku ri papalata xiyimo xa xibalo kumbe ku ka ri nga barisiwi.2.    Ndzulamiso wa Nawu wa Ntwanano wa Xibalo exikarhi ka Afrika-Dzonga na Kuwait2.1.    Khabinete yi pasise ku nyika ka Palamente ka ndzulamiso wa Nawu wa Ntwanano wa Xibalo lowu sayiniweke exikarhi ka Afrika-Dzonga na Kuwait. Milulamiso leyi nga eka ntwanano lowu, leyi sunguleke ku tirha hi 2006, yi endliwile ni ku sayiniwa hi 2021. 2.2.    Milawu ya xibalo yi tirhana ni ku papalata ku hakela xibalo kambirhi ni ku sivela ku papalata swa timali hi ku xixima swibalu swa miholo exikarhi ka matiko mambirhi.2.3.    Handle ka ku tirhana ni ku papalata xibalo, mitwanano yo tano yi lava ku hlohlotela xibalo xo pfumala xihundla exikarhi ka matiko. 3.    Vugevenga lebyi nga hlanganela  ni Maendlelo yo Sivela Madzolonga (ICVPS)3.1.    Khabinete yi pasise ku tirhisiwa ka ICVPS. Maendlelo ma ta tirha tanihi xitirhisiwa xo humelerisa Nawumbisi wa Nsirhelelo ni Vuhlayiseki lowu amukeriweke hi 2016. Wu vulavulela maendlelo ma mfumo hinkwawo ni vaaki eka ku lwa ni vugevenga ni ku sivela madzolonga. 3.2.    ICVPS wu katsa tsevu wa tiphuphu leti tiseketelaka ni  leti nga ni vuxaka leti landzelaka, (1) vululami lebyi tirhaka bya swa vugevenga; (2) ku nghenelela ka le kusunguleni ka ku sivela vugevenga; (3) ku nghenelela ka nseketelo wa mutwisiwa ku vava; (4) ku yisiwa ka vukorhokeri lebyi tirhaka ni nhlanganelo; (5) ku hlayiseka hi ku tirhisa xiyimo xa ndhawu na (6) migingiriko ya vaaki ni ku teka xiave eka miganga. Maendlelo ma tekela enhlokweni xilaveko xo nghenelela hi ku tshunxeka ku ololoxa swivangelo swa vugevenga ku fana ni vusiwana, ku kala ndzingano, ku pfumaleka ka mitirho, rihanyu ra vanhu lerinene ni dyondzo. 3.3.    Swi katsa hinkwaswo hi ku ya hi le madorobeni ni le matikoxikaya, ku katsa tihuvo ta xintu, tahihi vatirhisanikulobye. Ku tihlanganisiwile ni swiyenge swa mfumo hinkwaswo, mabindzu, mihlangano ya vulavisisi ni mihlangano ya vaaki. Maendlelo lama pasisiweke ma siva Maendlelo ya Tiko yo Sivela Vugevenga lama nga kona sweswi.4.    Makungu ya Tiko ra Afrika-Dzonga ya Vuvekisi (CIS)4.1.    Khabinete yi pasise ku kandziyisiwa ka swibumabumelo swa vanhu swa CIS. Makungu  ma lava ku veka tiko tanihi ndhawu leyi hlawuriweke ya vuvekisi ya nkoka ya Afrika hi ku tirhisa nkoka wa mali yo lombiwa hi xikongomelo xa vuvekisi ya matiko mambe ni vuvekisi byo kongoma bya laha kaya. 4.2.    Makungu ma simekiwe eka swirhangana swa tiko swa vuvekisi ni le ka mabindzu ya nhluvukiso wa ikhonomi ku fana ni (i) swa timali, ndzindzakhombo, nhundzu ni vukorhokeri bya mabindzu; (ii) vutleketli ni mafambiselo, (iii) vumaki; (iv) migodi ni ku cela, (v) gezi, gasi na mati, na (vi) swa vurimi ni tindlela to humelerisa swirimiwa.4.3.    Ri nyika tindlela to tirha ta vuvekisi ku koka rinoko eka mabindzu lamatsongo ni ma le xikarhi ku fambisa ku kula ka ikhonomi. Makungu ma tlhela ma nghenelela eka mintwananonyingi yo hlaya, mintwanano ya tiko ni ku tirhisana kun’we laha Afrika-Dzonga ri nga sayina.4.4.    Makungu ma fambisana ni swikongomelo swa Pulani ya Nhluvukiso ya Rixaka, ERRP, Matshalatshala mo Tsundzuka hi Vuntshwa ya Mabindzu ni Pulani ya Rixaka ya Miako ya 2050 leya ha ku amukeriwaka ku nga ri khale.  4.5.    Swifundzankulu swa nkaye ni tiikhonomi ta swona ta nkoka ta madorobatsongo ya nhungu hi rin’werin’we swi le xikarhi eka ku fambisa makungu, leswi swi faneleke ku va matsalwa lama hanyaka lama nga ta lulamiseka hi mikarhi yotala eka xiyimo xa ku cinca ka ikhonomi.   5.    Rimba leri Pfuxetiweke ra Bayodayivhesiti ra Rixaka (NBF)5.1.    Khabinete yi pasise ku humelerisiwa ka NBF. NBF, leri Khabinete yi pasiseke leswaku vanhu va nyika mavonelo ya vona hi Nhlangula 2020, ri tumbuluxiwile hi ku fambisana ni Vufambisi bya Mbangu: Nawu wa Bayodayivhesiti, wa 2004 (Nawu wa 10 wa 2004). Wu nyika ku katsiwa, ku tirhisana ni maendlelo lama tiyeke eka vufambisi bya bayodayivhesiti hi swiyenge hinkwaswo swa mfumo, mihlangano yo ka yi nga ri ya mfumo (NGOs), mabindzu yo ka ma nga ri ma mfumo ni miganga.5.2.    Hi 2018, Nhlangano wa Bayodayivhesisti wa Rixaka wa Afrika-Dzonga wu fambisile xikambelo lexikulu xa xisayense xa xiyimo xa bayodayivhesiti ni ikhosisiteme eAfrika-Dzonga.  Pulani ya maendlelo ya mabindzu  yo pfuxetiwa ya NBF yi ololoxa mixungeto leyi kumiweke kusuka eka xikambelo lexi.5.3.    Rimba ro pfuxetiwa ri hlahluviwile hi swiphemu hinkwaswo swa mfumo; mabindzu ya mfumo (SOEs), tindhawu ta vahlayisi va swa mbangu; NGOs ni miganga ya laha kaya. Ku humelerisiwa ka NBF ku leteriwa hi ku amukeriwa ka Makungu ya Bayodayivhesiti ya Rixaka ni Pulani ya Maendlelo (2015-2025). Afrika-Dzonga i xirho xa Ntwanano wa United Nations eka Mahanyelo mo Mambanahambana, leswi tlakusaka vuhlayisi bya mahanyelo mo hambanahambana, matirhelo ma nkarhi wo leha ma nhundzu ya rona, ni ku avelana ko twisiseka ni ku ringana ka mimbuyelo leyi humaka eka switirhisiwa swa ntumbuluko.  6.    Mpfapfarhuto wa Rimba ra Nhluvukiso wa Ndhawu ya Rixaka (NSDF)6.1.    Khabinete yi pasise mpfapfarhuto wa NSDF leswaku wu simekiwa. Wu lulamisiwile hi ku ya hi Nawu wa Nkunguhato wa Ndhawu ni Vulawuri bya Matirhiselo ya Misava, wa 2013 (Nawu wa 16 wa 2013) ni ku pasisiwa leswaku vaaki va nyika mavonelo ya vona hi 2019.  Swiringanyeto swi kumiwile kusuka eka vakhumbeki vo hambanahambana, ku katsa swirho swo dyondzeka, swiyenge hinkwaswo swa mfumo, SOEs ni swirho swa vaaki.6.2.    Rimba ri lava ku tirhana ni ku herisa vukoloni ni tindzhaka ta ndhawu ya xihlawuhlawu hi mukhuva lowunene ni matirhisanelo lamanene. Ri nyika ndlela yo leha ya vurhonwani ya nhluvukiso wa tindhawu mayelana ni ku kunguhata ni sisiteme ya malawulelo ya matirhiselo ya misava. Tsalwa ri ta kumeka hi ku tirhisa webusayiti ya Ndzawulo ya Vurimi, Antswiso wa Misava na Nhluvukiso wa Matikoxikaya eka (www.dalrrd.gov.za).7.    Pholisi ya Ximfumo ya Vufambisi bya Vutitivisi 7.1.    Khabinete yi pasise Pholisi ya Ximfumo ya Vufambisi bya Vutitivisi, hi ku landza ku tihlanganisa  lokukulu na vanhu hi 2021. Pholisi leyi yi ta siva Nawu wa sweswi wa Vutitivisi, wa 1997 (Nawu wa 68 wa 1997), lowu simekaka Rhijisitara ra Vanhu ra Rixaka (NPR) naswona ri tlhela ri kongomisa eka swikongomelo swa rona leswi bohaka leswi tsariweke leswi kandziyisiweke eka rona. Nawu lowu a wu fambelani ni milawu ya vumbiwa ya ndzingano, xihlawuhlawu  ni vumunhu bya munhu. 7.2.    Pholisi leyi amukeriweke yi ringanyeta NPR yin’we ya dijithali ya vanhu hinkwavo – swi nga yi hi vutshamo ni xiyimo xa rimbewu – lava tshamaka ni lava a va  tshama etikweni. Ri tlhela ri nyika Sisiteme ya Vutitivisi ya Rixaka ya bayometiriki (NIS) leyi nga ta pfumelela malangutekelo man’we ya munhu. NIS  leyi yi ta tlhela yi kota ku hlanganisa ni mfumo lowun’wana ni tisisiteme ta mabindzu mo ka ma nga ri ma mfumo mo hlawuleka.7.3.    Pholisi yi ta tlhela yi tiyisisa ku sirheleriwa ka timfanelo ta swirho swa vaaki swa varhandzani va rimbewu rin’we.8.    Nawumbisi wa swa Vukati eAfrika-Dzonga8.1.    Khabinete yi pasise Nawumbisi wa swa Vukati eAfrika-Dzonga leswaku wu simekiwa. Nawumbisi wu hlamula eka miavanyiso yotala ya tikhoto leyi nga kuma swiphemu swin’wana swa milawu ya sweswi ya vukati yi nga ri enawini.  Yi fambelanisa matekanelo hinkwawo leswaku ku tekiwa xiboho hi ku twanana ni milawu ya ndzingano, ku kala xihlawuhlawu ni vumunhu bya ximunhu tanihi loko wu nyikiwile eka Vumbiwa ra Rhiphabuliki ra Afrika-Dzonga ra 1996.8.2.    Nawumbisi lowu pasisiweke wu ta pfumelela MaAfrika-Dzonga ni vaaki va tinxaka hinkwato ta rimbewu, vukhongeri ni nhlohlotelo wa ndhavuko ku hetisa mihlangano ya xinawu hi ku fambisana ni milawu ya xinawu. Nawumbisi wu andlala swin’wana swa minhlangano leswi nga siyiwa ehandle ku fana ni vukati bya vana ni lebyi endliwaka swirho leswin’wana swi nga ri kona. 9.    Pholisi yin’we ya le Ndzilekanini (OSBP)9.1.    Khabinete yi pasise OSBP ni tindlela ta yona to simekiwa. Pholisi yi lava ku hlanganisa mafambafambelo ya vanhu ni nhundzu exikarhi ka mihlaluko ya misava yo nghena etikweni ra Afrika-Dzonga ni matikoakelani. Yi nyika mbuyelo eka Rimba Rin’we ra le Ndzilekanini leri nga amukeriwa hi Khabinete hi 2018. 9.2.    Matirhiselo ya pholisi ma ta hunguta mitlimbano leyi nga kona sweswi eka mihlaluko ya misava ya hina yo nghena etikweni ya vaendzi lava tsemakanyaka ni vaxavisi. Ku nghenelela loku swi tlhela swi va ni nkoka eka matshalatshala ya tiko ku humelerisa ntwanano wa AfCFTA9.3.    Loko yi kala yi tirha hi ku hetiseka yi ri ni milawu leyi nga fanela ni ku antswisiwa ka switirhisiwa, hi langutele leswaku  ku fambisiwa ka nhundzu, swifambo na vanhu swi ta endliwa hi ku tirhisa vun’we ni ndlela yo hatlisa.10.    Ku rhurhela ka nkarhinyana ka Khomixini ya ta Maxelo ya Presidente 10.1.    Khabinete yi amukele ku rhurheriwa ka nkarhinyana ka Khomixini ya ta Maxelo ya Presidente hi Huvo ya Nhluvukiso wa Ikhonomi ya Rixaka ni Mitirho (Nedlac). Nedlac yi ta rhurhela khomixini ni matsalana wa yona ku ringana malembe mambirhi kumbe ku ya ehansi ku pfumelela  xihlambanyo  xa Nawu wa Ku cinca ka ta Maxelo.10.2.    Nkarhi wu ta tlhela wu pfumelela khomixini – hi ku tirhisana ni Ndzawulo ya Swihlahla, Tinhlampfi, na swa Mbangu – ku hetisisa nkambisiso wa ndzvisiso ni xiyimo xa mabindzu ku tumbuluxa khomixini ya nkarhi lowutaka tanihi laha Nawumbisi wa ku Cinca ka ta Maxelo wu lerisaka hakona. 11.    Mpfapfarhuto wa Nawumbisi wa Pholisi ya Switimela wa Rixaka11.1.    Khabinete yi amukele mpfapfarhuto wa Nawumbisi wa Pholisi ya Switimela wa Rixaka. Pholisi yi ta letela eka ku tumbuluxa sisiteme ya swifambo leyi tirhaka leyi nga ta kota ku phikizana laha kaya ni le matikweni ya misava hinkwayo.11.2.    Pholisi yi ringanyeta ku nghenelela ko landzelerisa loku nga ta tlakusa vuvekisi eka vukorhokeri byo rhwala nhundzu ni vakhandziyi. Yi ta tlhela yi antswisa ku fikelela matikoxikaya ni ku tlakusa mafambafambelo ku seketela nkuriso wa ikhonomi. Yi ta tlhela yi nghenisa xandla hi matimba mayelano ni ku enhlisa swikumiwa tanihi loko yi ringanyeta tithekinoloji ta swa ntumbuluko ta  switimela hi ku antswisa xiyimo xa switimela.11.3.    Pholisi yi ta tivisiwa vanhu loko se Ndzawulo ya swa Vutleketli yi yi kandziyise  eka Government Gazette.C.    Nawumbisi1.    Nawumbisi wa Vufambisi bya Mindzilekano ya Masipala yo Tiyimela (IMDA) wa 20221.1.    Khabinete yi pasise ku nyiketiwa ka Nawumbisi wa IMDA wa 2022 ePalemente ku landzelerisa ku ya emahlweni. Nawumbisi wu kandziyisiwe leswaku vanhu va nyika mavonelo ya vona  hi Khotavuxika 2020 kutani migingiriko yo landzelerisa ya swibumabumelo swi amukeriwile kusuka eka vaaki.1.2.    Nawumbisi wu nyika vulawuri bya mfumo bya IMDA. Swibumabumelo swa wona swi katsa ku basisa milawu ya swirho swa Huvo ni leswaku va fanele ku tirha swa xinkarhana, handle ka Mutshamaxitulu loyi a nga tirhaka nkarhi hinkwawo. Wu tlhela wu letela IMDA eka maendlelo mayelano ni ku tsema mindzilekano.D.    Swiendleko leswi TakaKu endzela eXikarhi Vuxa 1.1.    Presidente Ramaphosa u ta rhangela vurhumiwa bya Vaholobye ku ya eka Nkombiso wa Misava eDubai eUnited Arab Emirates hi Musumbhunuku, 28 Nyenyankulu 2022. Afrika-Dzonga ri teka xiave eka nkombiso ri ri ni phavhiliyoni yo kombisa ndzhaka ya rifuwo ra tiko ni mikateko ya vuvekisi.E.    Mahungu1.    Ku hoyozelaKhabinete yi hundzisa mahungu ya yona mo hoyozela ni ku navelela mikateko eka:xipanu xa khirikhete xa vaxisati xa Afrika-Dzonga, ku va xihahisela mujeko wa rixaka ehenhla eka Khapu ya Misava ya Khirikhete ya Vaxisati eNew Zealand. Va hlurile England Tinghwazi ta sweswi ta Misava eka ntlangu wa vona wa vunharhu kutani va kota ku hlula eka mitlangu ya mune eka thonamente ku fikela sweswi.2.    Michavelelo Khabinete yi joyine  Presidente Ramaphosa hi ku yisa michaveleo eka mfumo ni vanhu va Rhiphabuliki ra Zambia hikokwalaho ko hundza emisaveni ka khale ka Presidente Rupiah Bwezani Banda (85).Khabinete yi yise nchavelelo eka mindyangu ni vanghana va:Tat Michael Spicer (68), khale ka Mufambisinkulu (CEO) wa Vulawuri bya Mabindzu ya Afrika-Dzonga, loyi a nga va ni xiave lexikulu eka ku kuma vuxaka bya matimba exikarhi ka mabindzu na mfumo.Tat Luzuko Koti (47), khale ka Mufambisi wa swa Vuxokoxoko ni ku Navetisa eNelson Mandela Foundation ni ku va Manejara wa Mabindzu wa Channel Africa.Tat Sheik Abdul Gamiet Gabier (86), Presidente wa Vutomi wa Huvo ya Milawu ya Mamozileme ya Afrika-Dzonga, loyi a tiveka hi ku va xidyondzeki, mugingirikeli wa vaaki ni ku va mutumbuluxi wa Nhlangano wa Al-Azhar  eCape Town. F.    Ku thoriwa Matholelo hinkwawo ma fanele ma kambisisa tidyondzo ni ku basisiwa eka manyala.1.    Swirho swo ka swi nga ri swa Huvo swa Nhlangano wa Rixaka wa swa Timali ta swa Miako:(a)    Tat Luthando Vutula; (b)    Tat Thembinkosi Bonakele;(c)    Mnn Seithati Bolimpobo;(d)    Mnn Thembisile Chiliza;(e)    Mnn Palesa Kadi; (f)    Mnn Philisiwe Mthethwa;(g)    Tat Thulani Mabaso;(h)    Tat Paul Heeger;(i)    Tat Velile Cecil Dube;(j)    Mnn Tshepiso Kobile; and (k)    Mnn Ayesha Seedat.2.   Tat Lwazi Mboyi tanihi CEO wa Nhlangano wa swa Vutleketli bya Vuhlanganisi bya swa Magondzo ya le Mindzilekanini3.    Mnn Nozipho Mdawe tanihi CEO wa Vukorhokeri bya Vuhahisi bya le Moyeni4.    Mnn Tshepo Kgare tanihi CEO wa Vulawuri bya Vuhlayiseki bya swa Switimela.5.    Tat Brenton Van Vrede tanihi Mufambisinkulu: wa Valawuri va swa timali ta Mpfuno eka Huvo ya Vuhlayiseki bya swa Rixaka  ya Afrika-DzongaSwivutiso: Mnn Phumla Williams – Muvulavuleri wa KhabineteRiqingo: 083 501 0139 "
"Xitatimente hi mayelana na Nhlengeletano ya Khabinete ya Ravunharhu ya le moyeni, 6 Dzivamisoko 2022",6 Apr 2022,https://www.gov.za/speeches/statement-cabinet-meeting-6-april-2022-6-apr-2022-0000,https://www.gov.za/ts/speeches/statement-cabinet-meeting-6-april-2022-6-apr-2022-0000,"A.  Xiyimo xa Khabinete eka Timhakakulu1. Khomferense ya Vuvekisi ya Afrika-Dzonga (SAIC)1.1.  Khabinete yi amukelele mahetelelo lama fambeke kahle ya SAIC ya vumune leyi khomeriweke eSandton Convention Centre, eJoni hi Ravumune, 24 Nyenyankulu 2022, leyi yi voneke vavekisi va laha tikweni na va le matikweni ya misava va tiboha ku humesa timali etikweni ra ka hina.1.2.  Tiko ra ka hina ri kume 80 wa timali ta vutiboheleri ta vuvekisi leti ti endleke ntsengo wa R332 wa tibiliyoni. Leswi swi yisa vuvekisi hinkwabyo lebyi ku tibohiweke eka R1.14 wa tithiriliyoni, leswi swi nga yimeliki ntsena 95 wa tiphesente ta mpakaniso wa hina wa vuvekisi, kambe swi tlhelaka swi hi veka eka ndlela yo tiya ya ku hundzisa mpakaniso wa hina wa vuvekisi wa R1.2 wa tithiriliyoni eka ntlhanu wa malembe. 1.3.  Vutiboheleri lebya vuvekisi byi tiyisisa xiyimo xa tiko ra ka hina tanihi ndhawu leyi kongomiwaka ya vuvekisi leyi nga hlawuriwaka.1.4.  Kutafika sweswi, R316 wa tibiliyoni ti vekisiwile eka 47 wa tiphurojeke leti ti hetiweke na 57 wa tiphurojeke tin'wana leti ta ha riki eku akiweni.  Khabinete yi lemuka ku humelela ka timali ta vutiboheleri ta nkarhi lowu nga hundza tanihilaha ti vikiweke hakona eka Khomferense leyi, leti angarhelaka exikarhi ka swin'wana vuswikoti bya ntshovelo byintshwa eka tisekitara to hambanahambana to tanihi ta mimovha, ntshovelo wa swakudya, vumaki bya mirhi na tisenthara ta xidijitali.1.5. Khabinete yi kombele tisekitara hinkwato ta rixaka ku seketela miphalalo leya nkoka swonghasi loko hi ri karhi hi tirhisana ku tlherisela endzhaku mpimo wa mpfumaleko wa mitirho, lowu wu khandziyeke kufika eka 35.3 wa tiphesente, hi ku ya hi mivuyelo ya Mbalango wa Nhlayo ya Vatirhi wa Kotara na Kotara lowa ha ku humesiwaka hi Tinhlayonhlayo ta Afrika-Dzonga. 2. Ku Herisiwa ka Xiyimo xa Rixaka xa Mhangu 2.1. Khabinete yi tlhele yi amukela ku herisiwa ka Xiyimo xa Rixaka xa Mhangu leswi tivisiweke hi Phuresidente Cyril Ramaphosa hi Musumbhunuku, 4 Dzivamisoko 2022. Ndzimakulu leyi yi endliwile yi koteka hi nkondzelelo wa vanhu lava nga eAfrika-Dzonga lava va landzeleleke milawu ya vuhlayiseki ya Vuvabyi bya Khoronavhayirasi (COVID-19) leyi endliweke hi mfumo ku ponisa vutomi na vutihanyisi.2.2. Ntungukulu lowu kusuka sweswi kuya emahlweni wu ta lawuriwa hi ku landza Nawu wa Rihanyo wa Rixaka, 2003 (Nawu wa 61 wa 2003). Swinawana swa rihanyo swa mpfapfarhuto leswi swi nga ta letela Nawu lowa Rihanyo wa Rixaka wa 2003 swi pfuriwile leswaku vaaki va nyika mavonelo kufikela 16 Dzivamisoko 2022. 2.3. Khabinete yi tsundzuxe vanhu hinkwavo etikweni ku ya emahlweni va teka magoza yo sivela lama faneleke ku tisirhelela hina vini na van'wana ehenhla mitluletavuvabyi ya COVID-19. Leswi swi katsa ku hlamba swandla swa hina nkarhi na nkarhi hi mati na xisibi kumbe ku tirhisa sanithayizara leyi nga na xihoko xa 70%, ku ambala masiki leyi yi funengetaka nhompfu na nomu loko hi ri endzeni ka miako, ku siya mpfhuka exikarhi ka vanhu lowu hlayisekeke wa ku ringana mpimohansi wa mitara yin'we, ku pfula mafasitere ku endlela nkhuluko wa moya na ku sawutisiwa.2.4. Misawutiso ya COVID-19 yi tirha kahle eka ku sivela vuvabyi byo tikisa, ku amukeriwa exibedhlele na hambi rifu. Tisirhelele wena na na varhandziwa va wena hi ku endzela ndhawu ya nsawutiso ya le kusuhisuhi na wena ku sawutisiwa mahala, hambiloko u nga kombelangi nkarhi wa ku tivonakarisa.3.  Ndzhurho kuya eka vuhaxi bya xidijitali3.1. Ku tlheriseriwa endzhaku ka Siku ro Tima Analogo kusuka eka 31 Nyenyankulu kuya eka 30 Khotavuxika 2022 swi nyika nkarhi wo ringanela eka mfumo ku hetisa ku vekeriwa ka mabokisi ya tintambhu (tiSTB) ya miti leyi yi tsariseke wa ha ri nkarhi naswona yi nga na mfanelo ya ku ma kuma ku nga si timiwa analogo.3.2. Ndzawulo ya Vuhlanganisi na Tithekinoloji ta Xidijitali yi ta tiyisisa leswaku miti ya 507 251 hinkwayo leyi tsariseke hi kwalomu ka 31 Nhlangula 2021 yi vekeleriwa ku nga si hundza 30 Khotavuxika 2022. Miti ya 260 868 leyi yi tsariseke exikarhi ka 31 Nhlangula 2021 na 10 Nyenyankulu 2022 yi ta vekeleriwa tiSTB ta yona hi kwalomuya ka 30 Ndzati 2022.3.3. Khabinete ya tshemba leswaku ku hetiwa ka phurosese leyi swi ta seketela phurosese ya ndzhurho wa xidijitali na ku humesiwa loku nga ta landzela ka magandlati ya xihondzo xa le henhla.4.  Ku lwisana na vugevenga na vukungundzwana 4.1.  Khabinete yi hoyozele Khomixanari wa Rixaka wa Maphorisa lontshwa, Jenerala Sehlahle Fannie Masemola, endzhaku ka ku thoriwa ka yena sweswinyana hi Phuresidente Ramaphosa. Jenerala Masemola u na rhekodo ya kahle swinene ya mifikelelo eka vuphorisa eAfrika-Dzonga hinkwayo.4.2.  Khabinete yi amukele ku swileriso swa nhlayiso leswi nyikiweke Yuniti yo Tekela Nhundzu ya Vulawuri byo Chuchisa bya Rixaka (NPA) hi Khoto ya le Henhla ya Gauteng ehenhla ka lava khumbekaka eka ‘ku hakelela’ ku xaviwa ka Mugodi ya wa Malahla wa Optimum hi R2.1 wa tibiliyoni hi 2016 hi khamphani ya Tegeta Exploration and Resources ya ndyangu wa ka Gupta.4.3.  Swiboho leswi, leswi swi kombisaka endlelo leri hlanganeriweke ro tirha kahle ra NPA na Xiyengetsongo xa Vulavisisi bya Vulavisisi bya Vugevenga bya Xirhangana bya Vukorhokeri bya Maphorisa bya Afrika-Dzonga, swi rhumela xihungwana xo tiya hi mayelana na vuswikoti lebyi kulaka bya mfumo ku tirhana na ku Tekiwa ka Vulawuri bya Mfumo hi Swiyenge swa le Tlhelo na ku tiyisisa leswaku ku va na vutihlamuleri bya lava va khumbekaka – na ku tekela, ku kuma na ku vuyisela mali leyi yiviweke.4.4.  Eka ku endla leswaku lava khumbekaka eka vukungundzwana va tihlamulela, Khabinete yi tlhele yi amukela vuahluri hi Khoto ya Vugevenga ba Xibindzu ya Palm Ridge eGauteng ehenhla ka khale ka mulawuri wa timali wa Eskom eka ku endla vumbabva eka khamphani leya gezi bya R35 wa timiliyoni hi ku rhekoda tiinivhoyisi ta vuxisi eka vutleketli bya malahla na matshalatshala ya ku kuma timali leti yiviweke. 4.5.  Tanihi ndzimakulu ya nkoka eka nyimpi ya rixaka ehenhla ka vukungundzwana, Khabinete yi amukele ku hundzisiwa ka xiphemu xa vumune xa Khomixini ya Vuavanyisi ya Vulavisisi eka Xiviko xa ku Tekiwa ka Vulawuri bya Mfumo hi Swiyenge swa le Tlhelo. Phuresidente Ramaphosa u ta andlalela  Palamende miphalalo ya ku tirhisa swibumabumelo swa khomixini leyi loko a rhumela xiviko hi vutalo hi kwalomu ka 30 Khotavuxika 2022. 5. Samiti ya Matiko Manharhu ya Xiyenge xo ka xi nga Tolovelekangi ya Muganga wa Nhluvukiso wa le Dzongeni wa Afrika (SADC)5.1.  Khabinete yi amukele mivuyelo ya Samiti ya Matiko Manharhu ya Xiyenge xo ka xi nga Tolovelekangi xa SADC leyi khomeriweke ePitori hi Musumbhunuku, 4 na Ravumbirhi, 5 Dzivamisoko 2022. Afrika-Dzonga yi rhurhele samiti leyi tanihi Mutshamaxitulu wa Xiyenge xa SADC hi mayelana na Ntirhisano wa Tipolitiki, Vusirheleri na Nhlayiseko. Nkarhi wa ku khoma hofisi wa tiko wu famba kusuka hi Mhawuri 2021 kufika hi Mhawuri 2022.5.2.  Exikarhi ka swin'wana, samiti leyi yi kume Ntirhokulu wa SADC eka xiyenge xa ndzima ya le Mozambique (SAMIM). SAMIM yi rhumeriwile ku ya seketela Mozambique ku ya herisa vutherorisi na swiendlo swa maseketelelo yo tlula mpimo lama nga na madzolonga. 6. Ikhonomi 6.1.  Khabinete yi amukele ntlakuso wa ejensi yo pima swikweleti wa Moody's  wa mavonelo ya yona ya Afrika-Dzonga kuya eka ntshamiseko kusuka eka nsuso na xiboho xo tiyisisa mipimo ya swikweleti ya mali ya tiko ya matiko mambe na ya laha tikweni ya Afrika-Dzonga eka ‘Ba2’. 6.2.  Ntlakuso lowu wu tiyisisa ntirho wa mfumo ku vuyisela vuyisekamahlweni eka timali ta mfumo ta tiko, leswi swi seketeriwaka hi nhlengeleto wa malinhlangeleto wo tlula lowu languteriweke. 6.3.  Mivuyelo ya malinhlengeleto ya nkarhi wa Dzivamisoko 2021 kufika eka Nyenyankulu 2022, yi kombe leswaku Vukorhokeri bya Xibalo bya Afrika-Dzonga byi hlengelete kutlula R1.5 wa tithiriliyoni. Swi yimela antswiso wa 25 wa tiphesente eka lembe leri nga hundza na ntlakuko wa 15 wa tiphesente eka lembe leri nga hundza ku nga si va na ntungukulu wa COVID-19.6.4.  Mfumo wu le ku tirhiseni ka malinhlengeleto yo engetela ku hatlisisa ntshamiseko wa swikweleti na ku tirhana na swidingo swa vanhu, ku tlakusa ku tumbuluxiwa ka mitirho hi ku tirhisa Pfhumba ra Mitirho ya Vantshwa ra Phuresidente, na ku seketela sekitara ya rihanyo ra vaaki.7.  N'hweti ya Ntshunxeko7.1.  Afrika-Dzonga nan'waka yi tlangela N'hweti ya Ntshunxeko hi Dzivamisoko hi ntshembo lowu pfuxeleriweke ku kuma vumundzuku byo antswa, ku ri karhi ku kondzeleriwile malembe mambirhi yo tsana ehansi ka ntungukulu wa COVID-19 wa misava hinkwayo. Siku ra Ntshunxeko ra lembe na lembe ri ta tlangeriwa hi Ravunharhu, 27 Dzivamisoko 2022.7.2.  N'hweti ya ntshunxeko yi tsundzuka na ku losa hinkwavo lava vutipfumati bya vona byi endleke swi endleka eka hina ku tiphina hi timfanelo ta ximunhu na mitshunxeko leyi kumekaka eka Vumbiwa ra Rhiphabuliki ya Afrika-Dzonga ra 1996 ra hina leri xiximiwaka misava hinkwayo.  7.3.    Khabinete yi kombele vanhu va Afrika-Dzonga hinkwavo ku tirhisana tanihiloko hi ya emahlweni na nyimpi ya hina ya ku hlula nkhumbo wa COVID-19. Hinkwerhu hi dinga ku tirha xiphemu xa hina ku vuyisela ikhonomi ya hina ematshan'weni, hi ku tirhisa Kungu ra ku Akiwa hi Vuntshwa na Nhlakarhelo wa Ikhonomi, na ku kurisa mabindzu yo tala ku kota ku tumbuluxa mitirho yo tala.8.  N'hweti yo Kwetsima ya Ramadan 8.1. Khabinete yi navelele muganga wa Mamuzilamu wa Afrika-Dzonga N'hweti yo Kwetsima ya Ramadan leyi nga na mikateko. Ramadan yi funghiwa lembe na lembe emisaveni hinkwayo hi xikhongelo, ku titsona na swiendlo swa vuhanani. Muganga wa Mamuzilamu i xiphemu xa nkoka swonghasi xa ku hambana ka hina ka rixaka na vumunhuhati bya hina bya rixaka.B.  wiboho swa Khabinete1.   Kungukulu ra Nhluvukiso wa Mabindzu Lamatsongo lama Pfanganisiweke ra Rixaka ra Mpfapfarhuto (NISED)1.1.    Khabinete yi pasise nkandziyiso wa Kungukulu ra NISED ra Mpfapfarhuto leswaku vaaki va nyika mavonelo.  Qhinga leri Pfanganisiweke ra Vun'wamabindzu na Mabindzu Lamatsongo ro sungula ri amukeriwile hi 2005. Qhinga na NISED leyi nga landzela swi humelerisa Phepha ra Swibumabumelo ra Mfumo ra 1995 hi mayelana na Qhinga ra Rixaka ra Nhluvukiso na Nkondletelo wa Mabindzu Lamatsongo eAfrika-Dzonga.1.2.    Xikan'wekan'we loko ri amukeriwile NISED yi ta siva Qhinga leri Pfanganisiweke ra Vun'wamabindzu na Mabindzu Lamatsongo ra nkarhi wa sweswi. Ri ta nyika rimba ro tirhisana eka vatlangaxiavekulu va ikhosisiteme hinkwavo eka nhluvukiso wa mabindzu lamatsongo. Ri letela ndlela yo kondletela leswaku va ta letela minongonoko hinkwayo leyi yi seketelaka mabindzu lamatsongo.  1.3.    Qhinga leri ri lava ku engetela vutekaxiave bya mabindzu lamatsongo eka ikhonomi ya ximfumo, ri herisa milawu yo tikisa na ku kondletela ku olova ka ku endla bindzu, ngopfungopfu eka van'waswibindzwana.1.4.    NISED i xikumiwa xa nkanerisano wo angarhela na tindzawulo leti fambelanaka eka swiyenge swa mfumo swa rixaka, swa swifundzakulu na swa miganga, mabindzu, vatirhi, swidyondzeki na mihlangano leyi fambelanaka yo hambanahambana.2.  Ku katsiwa ka Ejensi ya Timali ya Mabindzu Lamatsongo (SEFA) na Ejensi ya Nhluvukiso wa Tibangi leti Tirhisanaka (CBDA) ku va Ejensi ya Nhluvukiso wa Mabindzu Lamatsongo (SEDA)2.1.  Khabinete yi pasise nkarhi wo engetela wa 20 wa tin'hweti eka ku hlanganisiwa ka mavandla lamambirhi, SEFA na CBDA, ya va SEDA. Xihlanganisiwa lexi ekusunguleni a xi endleriwile ku sungula ku tirha hi siku ra 1 Dzivamisoko 2022. Leswi vile endzhakukaloko Khabinete yi pasise swihlanganisiwa leswi ku tiyisisa leswaku mfumo wu nyika vandla rin'we leri ri nga ta seketela ntirho wa rona eka ku seketela mabindzu ya le xikarhi na mabindzunhlanganelo.2.2.  Ku engeteriwa loku pasisiweke ku ta kotisa Ndzawulo ya Nhluvukiso wa Mabindzu Lamatsongo ku hetisisa nkambisiso wa milawu ku nyika mbangu lowu nga enawini wa kahle na ku va na pholisi lowu wu pfumelelaka ku vumbiwa ka vandla rin'we – SEDA. Vandla rin'we leri nga na swipfuno swo ringanela ri ta nyika nseketelo lowu olovisiweke swinene eka mabindzu ya le xikarhi ka mabindzunhlanganelo. Khabinete yi tlhele yi pasisa ku thoriwa ka Tibodo ta Valawuri ta nkarhinyana ta SEFA na SEDA.3.  Swinawana leswi fambelanaka na Nsirhelelo, Nkondletelo, Nhluvukiso na Malawulelo ya Vutivi bya Xintu (swinawana swa IK) 3.1.  Khabinete yi pasise nkandziyiso wa swinawana swa IK leswaku vaaki va nyika mavonelo. Swinawana leswa IK swi ta humelerisa ku tirhisiwa ka Nawu wa IK, 2019 (Nawu wa 6 wa 2019).3.2.  Nawu lowu wu lulamisela nsirhelelo, nkondletelo, nhluvukiso na malawulelo ya vutivi bya xintu. Wu lulamisela ku tumbuluxiwa ka tisisiteme ta IK ta rixaka; malawulelo ya timfanelo ta IK ya miganga. Wu tlhela wu lulamisela ku tumbuluxiwa ka phanele yo tsundzuxa; ku tekeriwa enhlokweni ka tidyondzo ta nkarhi lowu nga hundza; ku humelerisiwa na ku kondleteriwa ka IK. 3.3.  Exikarhi ka swin'wana, swinawana leswi ringanyetiwaka swi tirhana na ku tumbuluxiwa ka Phanele yo Tsundzuxa; tiphurosese to nyika mpfumelelo wo tirha; ntsariso wa vuswikoti bya vatirhi va IK; hilaha ku hlahluviwaka kumbe ku tirhisiwaka hakona IK na ku hlayisiwa ka marhijisitara ya IK. Swinawana leswi swi ta tlhela swi lulamisela tindlela to tshunxa mikwetlembetano.3.4.  Swinawana leswi swi ta gazetiwa naswona swi nga tlhela hlahluviwa hi ku tirhisa webusayiti ya Ndzawulo ya Sayense na Vutumbuluxi: www.dsi.gov.za. Swi ta tlhela swi kumeka hi tindzimi ta ximfumo hinkwato.  4.  Rimba ra Ntirhisano ra Nhluvukiso lowu Yisekaka Emahlweni wa Vun'we bya Tinxaka (UNSDCF) ya 2020-202D 4.1.  Khabinete yi pasise UNSDCF ya 2020-2025 ya Afrika-Dzonga leswaku yi tirhisiwa. Rimba leri ri nyika xinakulobye xa vutihlamuleri exikarhi ka mfumo, rixaka hi ku angarhela na hofisi ya tiko ya UN eAfrika-Dzonga. 4.2.  UNSDCF yi katsakanya mune wa tiphuphu ta swirhangana swa xiqhinga to angarhela leti faneleke ku angarheliwa (1) ku kula loku katsaka hinkwavo, ka vululami na loku yisekaka emahlweni; (2) ncinco wa rifuwo ra ximunhu na vanhu; (3) mafumelo lama tirhaka kahle, lama nga tlangisiki swipfuno na ku va yo cinca; na (4) swipfuno swa ntumbuluko leswi kondzelelaka tlilayimete na leswi lawuriwaka hi ndlela leyi yisekaka emahlweni.4.3.  Tiphuphu leta xiqhinga ti xakelanisiwile na Kungu ra Nhluvukiso ra Rixaka ra tiko: Xivono xa 2030 na Rimba ra Xiqhinga ra le Xikarhi ka Theme, naswona ri tlhela ri xakelanisiwa na Swikongomelokulu swa Nhluvukiso lowu Yisekaka Emahlweni swa UN leswi lawuriwaka hi ku tirhisa hofisi ya tiko ya UN eAfrika-Dzonga. Nsimeko lowu wu ta endliwa hi ku tirhisa qhinga ro hlengeleta swipfuno ra nhlanganelo.5.  Mphalalo wa rixaka eka timasipala ta Dorobakulu ra Mangaung na Miganga ya Enoch Mgijima5.1.  Khabinete yi pasise mphalalo lowu hi ku landza Xiyenge xa 139(7) xa Vumbiwa ra Rhiphabuliki ya Afrika-Dzonga ra 1996, lexi hlayiwaka swin'we na Xiyenge xa 150 xa Nawu wa Malawulelo ya Timali ta Masipala, 2003 (Nawu wa 56 wa 2003), eka timasipala ta Dorobakulu ra Mangaung na Miganga ya Enoch Mgijima. Timasipala hatimbirhi ti hlanganile na mihluleko ya timali na ya mphakelo wa vukorhokeri yo tivikana ku ringana nkarhi wo leha.  5.2.  Vurhangerinkulu bya Xifundzakulu xa Free State byi vekile Masipala wa Dorobakulu ra Mangaung ehansi ka mphalalo lowu bohaka hi ku landza Xiyenge xa 139(5) (a) na (c) xa Vumbiwa hi N'wendzamhala 2019. Endzhakukaswona kungu ra nhlakarhelo wa timali leri bohaka ri rhwexiwile ehenhla ka masipala lowu hi 2020. Endzhaku ka kutlula malembe mambirhi ya ku tirhisa kungu ra nhlakarhelo wa timali hi nkarhi wa mphalalo lowa xifundzakulu, Dorobakulu leri sweswi ri vekiwile ehansi ka mphalalo wa rixaka hi ku landza Xiyenge xa 139(7) xa Vumbiwa.5.3.  Masipala wa Miganga wa Enoch Mgijima na wona wu vekiwile ehansi ka mphalalo lowu bohaka hi Vurhangerinkulu bya Xifundzakulu xa Kapa-Vuhumadyambu hi ku landza Xiyenge xa 139(5) (a) xa Vumbiwa hi 2018. Hambiswiritano, endzhakukaloko masipala lowu wu hlulekile ku khatsa ndzima eka ku antswisa matirhelo ya wona ya timali na mphakelo wa vukorhokeri, Khabinete yi bohile ku wu veka ehansi ka mphalalo wa rixaka.5.4.  Ku tisiwa ka mphalalo wa rixaka hi ku landza Xiyenge xa 139(7) xa Vumbiwa swi vula leswaku eka timasipala hatimbirhi, mfumo wa rixaka sweswi wu ta teka goza ematshan'weni ya Vurhangerinkulu bya Xifundzakulu. Muxaka lowu wa mphalalo wa boha naswona wu landzelela endlelo ro fana tanihi Xiyenge xa 139(5) xa Vumbiwa, handle ka leswaku mfumo wa rixaka sweswi wu byarha hi ku kongoma vutihlamuleri bya miphalalo leyi. 5.5.  Ku humelerisa ku byarhiwa loku ka vutihlamuleri, Vayimeri wa Khabinete ya Rixaka (NCR) ku nga ri khale va ta rhumeriwa eka timasipala hatimbirhi. Holobye wa Timali u ta rhumela matimba eka NCR naswona u ta tlhela a seketeriwa hi xipano xa marhaviyingi xa vativinkulu. A ku na xiboho lexi se xi tekiweke ku n'okisa khansele ya masipala hi ku landza Xiyenge xa 139(5)(b) xa Vumbiwa.5.6.   Mphalalo lowa rixaka wu ta sungula loko wu ta va wu gazetiwile ximfumo eka Gazete ya Rixaka, hambiswiritano, mphalalo wa Xiyenge xa 139(5) wa nkarhi wa sweswi wu ta tshama wa ha tirha kufika hi siku leri. Mphalalo wa Xiyenge xa 139(1) eka Masipala wa Miganga wa Enoch Mgijima wu ta tlhela wu siviwa hi mphalalo wa Xiyenge xa 139(5) (a) na (c), lowu wu nga ta tlhela wu angarhela nhluleko wa masipala ku hetisisa miboheko ya wona ya varhangerinkulu. Holobye wa le ka Hofisi ya Phuresidente, Ttn Mondli  Gungubele – swin'we na Holobye wa Timali, Ttn Enoch Godongwana na Holobye wa Mfumontirhisano wa Timaka ta Xikaya, Dkd Nkosazana Dlamini Zuma – u ta khoma nhlengeletano yo nyika vuxokoxoko ya swihangalasamahungu vhiki leri taka ku katsakanya mphalalo lowa rixaka.C.  Xiendleko lexi taka1.  Xivijo xa Phuresidente xa Modlolo wa Nhluvukiso wa Swifundzatsongo (DDM)1.1.  Phuresidente Ramaphosa u ta khoma Xivijo xa Phuresidente xa DDM eka Miako ya Mitlangu ya Petrus Molemela eMangaung, Free State hi Ravuntlhanu, 8 na Mugqivela, 9 Dzivamisoko 2022.1.2.  Xivijo lexi, lexi rhambiweke ehansi ka nkongomelo: “Ku nga siyiwi munhu endzhaku”, xi ta hlahluva levhele ya mphakelo wa vukorhokeri eka xifundzakulu lexi, xi landzelerisa nhluvuko hi mayelana na DDM, na ku angamela miphalalokulu na makungukulu.1.3.  Xivijo xa Phuresidente xa DDM i pulatifomo ya vutekaxiave bya mani na mani ya nkoka tanihileswi yi nyikaka vaakatiko va xona rito na Phuresidente xivandlanene xa ku yingisela vanhu na ku angula swivilelo swa vona. Vanhu va Afrika-Dzonga va ta landzelela na ku teka xiave eka mikanelo eka swihangalasamahungu swa vaaki ehansi ka hexithege #PresidentialImbizo.D.  VuhoyozeriKhabinete yi hundzise vuhoyozeri bya yona na ku navelela leswinene eka: Ttn Nkosinathi Maphumulo, loyi a tivekaka swinene tanihi DJ Black Coffee, loyi a ha ku winaka Grammy ya yena yo sungula eka nkhetekanyo wa “Alibamu ya Ncino/ya Xielekitironiki ya Kahle Swinene” ya alibamu ya yena ya Subconsciously, eka nkhuvu wa Masagwati ya Grammy ya vu64 lowu a wu khomeriwile eLas Vegas, United States. E.  Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.Ttn Mpumelelo Tyikwe tanihi Muofisirinkulu wa Vurhangerinkulu na Mulawurinkulu wa Nhlangano wa Ndzindzakhombo wa Nxungeto wo Hlawuleka wa Afrika-Dzonga. Swivutiso: Phumla Williams – Muvulavuleri wa Khabinete Selifoni: 083 501 0139 "
"Xitatimente hi mayelana na Nhlengeletano ya Khabinete ya Ravunharhu ya le moyeni, 11 Mudyaxihi 2022",12 May 2022,https://www.gov.za/speeches/statement-virtual-cabinet-meeting-wednesday-11-may-2022-12-may-2022-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-ya-le-moyeni-11,"A.    Xiyimo xa Khabinete eka Timhakakulu1.    Malawulelo ya timhangu endzhaku ka mikhukhulo1.1.    Khabinete yi hundzise michavelelo eka vanhu hinkwavo lava va lahlekeriweke hi varhandziwa va vona eka mikhukhulo yo onhetela leya ha ku vaka kona leyi yi hlaseleke swiphemu swo tala swa tiko ra ka hina, ngopfungopfu KwaZulu-Natal. 1.2.    Xitiviso xa Xiyimo xa Rixaka xa Mhangu na miphalalo ya vanhu na ikhonomi leya ha ku tivisiwaka hi Phuresidente Cyril Ramaphosa, sa yi lava ku tiyisisa leswaku ku va na angulo lowu tirhaka kahle na ku va lowu hlanganisiweke eka swiyenge hinkwaswo swa mfumo, hi ku tirhisa Senthara ya Malawulelo ya Timhangu ya Rixaka. 1.3.    R1 ya biliyoni leyi endliweke yi kumeka hi mfumo  yi le ku tirhisiweke ku seketela mphalalo na matshalatshala yo hlakarhela, ku vuyisela vukorhokeri bya masungulo na ku nyika mpfuneto wa nhlayiseko wa vanhu hi xivumbeko xa swakudya, mati, vutumbelo, nkululo na swiambalo. 1.4.    Phurosese ya ku aka hi vuntshwa tindhawu leti hlaseriweke se yi sungurile tanihiloko vanhu va tiko ra ka hina va ri karhi va vumba vun'we ku pfuneta lava va lahlekeriweke hi makaya ya vona na nhundzu ya vona.2.    Vuxokoxoko byintshwa hi mayelana na Vuvabyi bya Khoronavhayirasi (COVID-19) 2.1.    Khabinete yi lemuke hi ku vilerisiwa hi ntlakuko lowa ha ku vaka kona eka mitluletavuvabyi ya COVID-19 eka swiphemu swin'wana swa tiko naswona yi hlohlotele vanhu ku teka magoza yo sirhelela ku tisirhelela ehenhla ka xitsongwatsongwana lexo dlaya, ngopfungopfu hi vuxika.2.2.    Xitsongwatsongwana lexi xa ha ri nxungeto lowu nga cincacinciki naswona nsawutiso wu tshama wa ha ri xitlhavana lexo tirha kahle swinene ku tisirhelela. Khabinete yi tsakisiwa hi leswaku vanhu vo tala va ya emahlweni va hlawula nsawutiso tanihi ntila wa vona wo sungula wa vusirheleri ehenhla ka COVID-19 endzhaku ka tinhlayonhlayo leta ha ku vaka kona leti kombeke leswaku hi fikelerile ndzimakulu ya kutlula wa tiphesente ta misawutiso ya vanhu lavakulu eka ntlhanu wa swifundzakulu.   2.3.    Khabinete yi kombela lava va nga si sawutisiwaka ku endla tano ku tisirhelela vona na varhandziwa va vona. Hi fanele ku tlhela hinkwerhu hi ya emahlweni hi landzelela milawu yo sivela ya COVID-19, ku katsa na ku ambala masiki leyi yi funengetaka havumbirhi bya nhompfu na nomu, ku hlamba swandla hi mati na xisibi, kumbe ku tirhisa sanithayizara ya swandla leyi nga na xihoko xa 70%, ku hlayisa mpfhuka exikarhi ka vanhu lowu hlayisekeke wa mpimohansi wa mitara yin'we. 3.    Malimpfuneto ya Mphalalo wa Vanhu wa Ntshikelelo (SRD)  3.1.    Khabinete yi khutaze vaakatiko lava kumaka Malimpfuneto ya SRD ya R350 SRD ku endla swikombelo hi vuntshwa, endzhaku ka ku tivisiwa ka yswinawana swintshwa leswi fumaka swikombelo na mfikeleleko wa malimpfuneto leyi.3.2.    Swikombelo swi nga nghenisiwa eka webusayiti ya Ejensi ya Nsirhelelo wa vanhu ya Afrika-Dzonga (SASSA): https://srd.sassa.gov.za/. Sisiteme ya swikombelo yi pfurile hi siku ra 23 Dzivamisoko 2022 naswona i phurosese ya xidijitali hi vutalo ku kotisa ku hleriwa ko hatlisa ka swikombelo. 3.3.    Malimpfuneto ya mphalalo i ritavala ra vuhlayiseki ra nkoka eka mindyangu leyi dinga leyi nkarhi wun’wana a ti va yi onheteriwile hi mpingu wa vusweti na mpfumaleko wa mitirho. Mfumo wa tiboha ku nyika mpfuneto wa vanhu eka lava nga sirhelelekangi ngopfu ku endlela leswaku va kota ku fikelela swidingo swa vona swa masungulo.4.    Nhlayiseko na nsirhelelo 4.1.    Khabinete yi ya emahlweni yi sola ku dlayiwa ko pfumala xivangelo ka vavasati naswona yi amukerile angulo wa xihatla hi vaofisiri va nsindziso wa nawu eka ku khomiwa ka vaehleketeleriwa hi mayelana na rifu ra Mnn Hillary Gardee (28), wa le Kamagugu eMpumalanga. Khabinete yi ye emahlweni yi sola ku dlayiwa ka tsevu wa vanhu eKhayelitsha, Kapa. Ku dlaya loku ko pfumala xivangelo i xitsundzuxo xa leswaku hi boheka ku endla swo tala tanihi rixaka ku herisa madzolonga na madzolonga yo ya hi rimbewu na ku dlayeteriwa ka vaxisati (GBVF). 4.2.    Khabinete yi hlohlotele vanhu hinkwavo etikweni ku tirha na mfumo eka lwisana na vugevenga na GBVF. Hi ri swin’we hi nga tiyisisa leswaku miganga ya ka hina na switarata swa ka hina swi hlayisekile eka vanhu hinkwavo, ku katsa na vadyuhari, vavasati na vana. 5.    Ikhonomi5.1.    Khabinete yi amukele ku pfuriwa ka ximfumo ka feme yo endla switina ya Kwastina ya Corobrik eDriefontein eGauteng hi Phuresidente Ramaphosa hi Ravunharhu, 4 Mudyaxihi 2022. Feme leya ximanguvalawa yi vumba xiphemu xa vuvekisi bya R800 wa timiliyoni, leswi swi fambisanaka na R200 ya timiliyoni to yisa emahlweni leti vekeriweke ku ndlandlamukisa mitirho ya khonkhele ya Corobrik eKwaZulu-Natal. Corobrik hi rin’wana ra mabindzu ya laha tikweni yo hlayanyana lama ma anguleke eka xikombelo xa Phuresidente Ramaphosa hi mayelana na mabindzu ya le Afrika-Dzonga na ya le matikweni ya misava ku vekisa eka ikhonomi leyi.5.2.    Khabinete yi lemuke leswaku ikhonomi hayidirojeni leya ha riki dyebyana yi nyikiwile matimba hi ku simekiwa ka tiraka leyi tirhisaka matimba ya hayidirojeni hi Anglo American. Tiraka leyi – leyi yi hundzuluxiweke kusuka eka dizele kuya eka hayidirojeni, naswona yi tirhisaka hi xiphemu tibateri ta lithium-ion – i yo sungula emisaveni hinkwayo. Ikhonomi ya hayidirojeni yi kumekile tanihi xirhangana xa xiqhinga xa ikhonomi ya rihlaza ya tiko ra ka hina, na ku lawula ku kula ka ikhonomi na mitirho. 5.3.    Khabinete yi tlhele yi amukela vuvekisi byo yisa emahlweni eka ikhonomi ya hina hi khamphani ya swakudya ya le Ireland, Kerry Group, leyi yi pfuleke pulanti ya R650 wa timiliyoni yintshwa eHammarsdale, KwaZulu-Natal leyi kongomisiweke eka ku humesa swakudya leswi yisekaka emahlweni swa tikokulu. Pulanti leyi yi fana yi ri yoxe tanihileswi yi nga na swihlawulekisi swa vuyisekamahlweni swo tala ku katsa na switirhisiwa swo tirhisa eneji ya le hansi, vuendli bya gezi ya dyambu ku hunguta ku tirhisiwa ka giridi ya laha tikweni, ku khomiwa ka rihiso ra thyaka, na ku khomiwa ka mati loku tirhaka kahle, ku tirhisiwa hi vuntshwa na hunguto. Kerry Group yi vile kona eAfrika-Dzonga kusukela hi 2011, naswona vuvekisi bya yona byo yisa emahlweni i mfungho wa leswaku Afrika-Dzonga yi tshama ya ha ri ndhawu ya vuvekisi leyi u nga yi hlawulaka.5.4.    Vuvekisi lebyi byi landzela eka mikondzo ya ku simekiwa ka xibebe xa Isuzu D-Max lexi makiwaka laha tikweni eGqeberha eKapa-Vupeladyambu n’hweti leyi nga hundza. D-MAX ya rixaka lerintshwa yi tatisa vutiboheleri bya Isuzu eAfrika-Dzonga naswona hi yin’wana ya Nongonoko wa Nhluvukiso wa Vuhumesi bya Mimovha (APDP). APDP i xikimi xa nhlohlotelo wa vuhumesi wa indasitiri ya mimovha lexi nga na xikongomelo xa u tlakusa tivholomu ta vuhumesi eka indasitiri ya swipandzamananga leyi vuriweke, ku tlakusa nkoka lowu engeteriweke eka indasitiri ya tiphatsi ta mimovha hikwalaho ka sweswo ku tumbuluxiwa mitirho eka nkhulukelano wa migingiriko hinkwawo. Kwalomu ka R2,8 wa tibiliyoni ti ta endliwa eka nkoka wa vuhumesi bya swilo swa laha tikweni hi ku tirhisa ndzhendzeleko wa vutomi bya APDP. Vuvekisi lebyi byi ta endla kutlula 1 000 ra mitirho yo kongoma eka pulanti leyi naswona yi ta thola hi ku nga kongomi 24 000 ya vanhu, yi ri karhi yi hoxa xandla hi ndlela yo tivikana eka ku antswisiwa ka miganga eka xifundza lexi. 6.    Khomferense ya Vucelamigodi6.1.    Khomferense ya ku Vekisa eka Vucelamigodi bya Afrika ya 2022leyi khomeriweke eCape Town International Convention Centre kusuka 9 kufika 12 Mudyaxihi 2022, hi yin’wana ya tipulatifomo letikulukumba eka hinkwato ta mbulavurisano na ntirhisano exikarhi vakhomaxiavek hinkwavo eka indasitiri ya vucelamigodi. Nkongomelo wa xiendleko lexi a ku ri: “Ku Cinca ka Vucelamigodi bya Afrika: Ku Vekisa eka Ncinco wa Eneji, ESG, na Tiikhonomi”.6.2.    Khabinete ya tshemba leswaku Khomferense leya Vucelamgodi yi ta pfuna eka ku kombisa na ku tlakusa Afrika-Dzonga tanihi ndhawu ya vuvekisi leyi ua nga yi hlawulaka.6.3.    Afrika-Dzonga yi amukela vuvekisi etikweni ra ka hina naswona ya tiboha ku tumbuluxa swiyimo swa rhandzeka swa ku kula ko katsa hinkwavo na ncinco eka ikhonomi.7.    Vuxaka bya matiko ya misava na swifundza7.1.    Khabinete yi tlhele yi amukela miangulano leya ha ku vaka kona ya Phuresidente Ramaphosa na Phuresidente Joe Biden wa United States, Phuresidente Emmanuel Macron wa Furwa na Phuresidente Hakainde Hichilema wa Zambia eka tipulatifomo to hambana.7.2.    Mivulavurisano leyi yi pfumelele Phuresidente ku tisa vuxaka bya matiko lamambirhi na ntirhisio exikarhi ka Afrika-Dzonga na mifumo ya vatirhisani hi mayelana na swiphiqokulu swa swifundza na matiko ya misava, ku katsa na ku kuma xitshunxo xa ku rhula xa ntlimbo eUkraine.B.    Swiboho swa Khabinete1.    Tivhoti ta Mpimanyeto1.1.    Khabinete yi kombela vaakatiko hinkwavo ku landzelela Tivhoti ta Mpimanyeto hi tindzawulo ta mfumo wa rixaka na Hofisi ya Phuresidente ku endlela leswaku va kota ku endla mfumo wu tihlamulela. 1.2.    Hi nkarhi wa Tivhoti ta Mpimanyeto, tindzawulo hinkwato ti nyika nhlamuselo leyi koxometiweke ya makungu ya tona na swirhangana swa lembe. Tivhoti ta Mpimanyeto ti lava ku tiyisisa leswaku timali ta mfumo ti tirhisiwa hindlela leyi nga ti tlangisiki eka ku fikelela swidingo swa vaaki. 1.3.    Ti tlhela ti nyika pulatifomo yo hetiseka eka Vaholobye ku ntlhantlha ku yisa emahlweni ntirho wa mfumo, ku katsa na ku humelela na mitlhontlho. 2.    Qhinga ra Vuhangalasi bya Gasi ya Oyilimbisi leyi Endliweke Xihalaki (LPG)2.1.    Khabinete yi pasise Qhinga ra Vuhangalasi bya LPG leswaku ri simekiwa, leri ri kandziyisiweke leswaku vaaki va nyika mavonelo hi Nyenyankulu 2022. Qhinga leri ri ndlandlamukisa indasitiri ya LPG etikweni. LPG yi ta hoxa xandla hi ndlela ya nkoka eka ku hambanisiwa ka swihlovo swa eneji. 2.2.    Qhinga leri, exikarhi ka miphalalo yin’wana, ri lawula mavekelo ya mixavo eka nkhulukelano wa migingiriko na nseketelo wa vumaki bya tisilindara ta LPG etikweni. Ri ta tlhela ri dyondzisa vaaki hi mayelana na mivuyelo ya ku tirhisa LPG tanihi muxaka wun’wana wa eneji. 2.3.    Ri ta fikeleriwa endzhakukaloko ri kandziyisiwile hi Ndzawulo ya Swipfuno swa Swicelwa na Eneji eka www.dmr.gov.za.3.    Rimba ra Xiqhinga ra Rixaka hi mayelana na Mapfhumba ya ku Tlakusa Vulemukisi bya Timfanelo ta Vutsoniwa ya Vanhu lava nga na Vutsoniwa 3.1.    Khabinete yi pasise Rimba ra Xiqhinga ra Rixaka hi mayelana na Mapfhumba ya ku Tlakusa Vulemukisi bya Timfanelo ta Vutsoniwa ya Vanhu lava nga na Vutsoniwa. Rimba leri ri lava ku letela havumbirhi bya tisekitara leti na riki ta mfumo na ta mfumo eka ku tiyisisa leswaku timfanelo ta vanhu lava nga na vutsoniwa ta sirheleriwa, tanihilaha ti hlayisiweke hakona eka Vumbiwa ra Rhiphabuliki ya Afrika-Dzonga ra 1996. 3.2.    Rimba leri ri nyika khiti ya switirho leswi swi nga ta pfuneta eka ku susiwa ka swirhalanganyi swa xihlawuhlawu eka ku tekiwa ka swiboho, ngopfungopfu leswi swi fambelanaka na vanhu lava nga na vutsoniwa. Ri tlhela ri lemukisa vanhu lava nga na vutsoniwa ku tiva timfanelo ta vona tanihilaha ti sirheleriweke hakona hi Vumbiwa. Rimba leri ri tlhela ri nyika vuleteri, vuviki bya swihangalasamahungu na ku tlakusiwa ka vulemukisi erixakeni hi mayelana na timfanelo ta vanhu lava nga na vutsoniwa.3.3.    Ri humelerisa Phepha ra Swibumabumelo swa Mfumo hi mayelana na Timfanelo ta Vanhu lava nga na Vutsoniwa. Afrika-Dzonga i musayini eka Ntwanano wa vun’we bya Tinxaka (UN) hi mayelana Timfanelo ta Vanhu lava nga na Vutsoniwa na Nawu ya UN eka Chatara ya Afrika hi mayelana na Timfanelo ta Ximunhu na Timfanelo ta Vanhu hi mayelana na Timfanelo ta Vanhu lava nga na Vutsoniwa (Nawu wa Timfanelo ta Vutsoniwa wa Afrika).3.4.    Rimba leri ri kumile mavonelo eka vakhomaxiave lava faneleke hinkwavo, ku katsa na Khansele ya Nhluvukiso wa Ikhonomi na Vatirhi ya Rixaka.4.    Mafambiselo ya Misava na Mfanelo ya ku Khoma Misava eka Tindhawunhlanganelo 4.1.    Khabinete yi pasise ku rhurheriwa ka Mafambiselo ya Misava na Mfanelo ya ku Khoma Misava eka Tindhawunhlanganelo hi Ravuntlhanu, 27 na Mudyaxihi, 28 Mudyaxihi 2022 eGauteng.4.2.    Khabinete yi amukele Phepha ra Xiyimo hi mayelana na Mafambiselo ya Misava na Mfanelo ya ku Khoma Misava eka Tindhawu ta Misava ya Nhlanganelo hi Nyenyankulu 2021. Yi lerise leswaku mikanerisano yo yisa emahlweni yi endliwa na vakhomaxiave lava faneleke hinkwavo.4.3.    Samiti leyi yi ta va mahetelelo ya ntirho lowu wu endliweke n’wexemu, lowu wu kombele mavonelo eka vakhomaxiave vo hambanahambana.C.    Swiendleko leswi Taka1.    Khomferense ya Misava Hinkwayo ya vuntlhanu hi mayelana na ku Herisiwa ka Vatirhi lava ha riki Vana 1.1.    Afrika-Dzonga yi ta rhurhela Khomferense ya Misava Hinkwayo ya vuntlhanu hi mayelana na ku Herisiwa ka Vatirhi lava ha riki Vana e Durban Internation Convention Centre e KwaZulu-Natal kusuka hi Sonto, 15 kufika Ravuntlhanu, 20 Mudyaxihi 2022. I rosungula Nhlangano wa Vatirhi wa Matiko ya Misava (ILO) wu rhurhela khomferense leyi eAfrika. 1.2.    Varhangeri va tiko, 120 wa vaholobye, vaseketeri va mihlangano yinharhu ya 187 wa matiko lama nga swirho swa ILO, tiejensi ta UN, mihlangano ya dyondzo, mihlangano ya vaaki lava nga na ku tsakela kun’we, mihlangano leyi nga riki ya mfumo, swihangalasamahungu na vaaki lava nga na ku tsakela kun’we va languteriwa ku nghenela khomferense leyi.1.3.    Xiendleko lexi xi ta tlhela xi pfumelela Afrika-Dzonga ku tisa emahlweni Vumbiwa ra tiko tanihileswi ri sirhelelaka timfanelo ta vana. Tiko leri ri ta vulavurisana na matiko yo hambanahambana lama ma nga emahlweni ka hina hi ku herisa vatirhi lava ha riki vana na ku dyondza eka wona. 2.    Xivijo xa Puresidente xa Modlolo wa Nhluvukiso wa Swifundzatsongo (DDM)2.1.    Phuresidente Ramaphosa u ta khoma Xivijo xa Phuresidente wa DDM eMpumalanga hi Ravuntlhanu, 20 Mudyaxihi 2022 ehansi ka nkongomelo: “Ku nga syiwimunhu endzhaku”. Tanihi pulatifomo ya vutekaxiave bya vaaki ya nkoka, Xivijo lexi xi pfumelela Phuresidente ku vulavurisana hi ku kongoma na vakhomaxiave vo hambanahambana – ngopfungopfu miganga ya le matiko xikaya – na ku yingisela swiphiqo na mitlhontlho ya vona hi xikongomelo xa ku tirhana na yona.2.2.    Xivijo xa Phuresidente xa DDM xi na xikongomelo xa ku hakunula switsandzisi eka mphakelo wa vukorhokeri lowu pfanganisiweke na ku kondletela vutekaxiave bya vaaki hi ku fambisana na DDM.2.3.    Vanhu va Afrika-Dzonga va nga landzela na ku teka xiave eka mikanelo eka swihangalasamahungu swa vanhu ehansi ka hexithege #PresidentialImbizo.3.    N’hweti ya Afrika 3.1.    Ku tsundzukiwa ka N’hweti ya Afrika ya lembe na lembe na Siku ra Afrika hi Ravunharhu, 25 Mudyaxihi  ku le ku tlangeriweni ehansi ka nkongomelo: “Lembe ra Mphamelo lowu Akaka Miri: Ku tiyisa nkondzelelo eka mphamelo lowu akaka miri na nsirhelelo wa swakudya eka tikokulu ra Afrika”. 3.2.    Tanihi xiphemu xa nkarhi wo leha lexi tumbuluxiweke eka Ajenda ya 2063 (leyi ku nga pulani ya nhluvukiso ya Afrika ku fikele nhluvukiso wa vanhu na ikhonomi lowu katsaka hinkwavo na ku yiseka emahlweni eka 50 wa malembe), nkongomelo lowu wu kongomisa eka vuswikoti bya vanhu va Afrika ku ri na ntshikelelo eka vavasati, vakondlo-a-ndzi-dyi na vana. Leswi i swa nkoka eka nhluvukiso tanihileswi swi yisaka eka vutomi lebyi antswisiweke bya vanhu, timali leti nghenaka ta le henhla na timalinghena leti antswisiweke ta matiko.3.3.    Xikombiso xo vonakala eka mitlangelo ya N’hweti ya Afrika i Vhiki ra Vuhlanganisi ra Afrika, leyi yi nga ta khomeriwa eConstitutional Hill eJoni kusuka 23 kufika 27 Mudyaxihi 2022. 3.4.    N’hweti ya Afrika i xivandlanene xa ku kondletela vun’we bya Afrika na na mpfangano wa swifundza wo enta, na ku tiboha hi vuntshwa ka Afrika eka makumu man’we. Khabinete yi tsundzuxa munhu un’wana na un’wana leswaku mitsakelo ya hina ya rixaka yi xakelanisiwile hi ndlela ya ntumbuluko na ntshamiseko, vun’we na ku humelela ka Afrika. D.    Mahungu1.    Michavelelo     Khabinete yi hundzise michavelelo ya yona eka ndyangu na vanghana va: Mnn Phindile Xaba (53), loyi a veka na ntirhovutomi wo leha na ku va wo xiximeka swinene eka indasitiri ya swihangalasamahungu, havumbirhi bya le Afrika-Dzonga na le ndzhandzheni. U tirhile a nga karhali eka ku antswisiwa ka tiko ra ka hina. Muyimelatiko Silumko Sokupa (74), loyi a korhokeleke Ejensi ya Nsirhelelo wa Tiko eka swiyimo swo hambanahambana hi nkarhi wa ntirhovutomi wa yena wo leha na ku va wo xiximeka swinene eka Vukorhokeri bya Mfumo.Phurof Francis Wilson (83), mutivi wa ikhonomi wa loyi a bumabumeriwaka swinene tlhelo musunguri wa Yuniti ya Ndzavisiso wa Vatirhi na Nhluvukiso ya le Dzongeni wa Afrika.E.    Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.    Dkd Kesavan Naidoo tanihi Xandla xa Mulawuri-Jenerala (DDG): Nhluvukiso wa Mihlangano eka Ndzawulo Mfumontirhisano (DCoG).2.    Ttn Siphosihle Emmanuel Hlomuka tanihi DDG: Malawulelo ya Nseketelo na Miphalalo ya Mfumo wa Miganga eka DCoG. 3.    Mr Risimati Patrick Mathye tanihi DDG: Malawulelo ya Vukorhokeri bya Mati na Nkululo eka Ndzawulo ya Mati na Nkululo (DWS). 4.    Mr Collin Xolani Zwane tanihi DDG: Vulawuri, Vulandzelelanawu na Nsindziso eka DWS.5.    Mr Melanchton Makobe tanihi DDG: Vutiyisisi bya Mafumelo na Matirhelo bya SOC eka Ndzawulo ya Mabindzu ya Mfumo. F.    Khabinete yi pfumelelanile na Vaholobye hi mayelana na ku thoriwa loku landzelaka:1.    Ttn Bhekuyise Mathews Khenisa tanihi Muofisirinkulu wa Vurhangerinkulu (CEO) wa Ejensi wa Nhluvukiso wa Tindlu (HDA).2.    Mnn Joy Keledi Masemola tanihi hi Muofisirinkulu wa Timali wa HDA. 3.    Dkd Cornelius Ruiters tanihi CEO wa Mati ya le N’walungwini wa Lepelle.4.    Swirho swa Khansele ya Chatara ya Sekitara ya Swihlahla: (a)    Mnn Nelly Ndlovu (Mutshamaxitulu);(b)    Mnn Makhosazana Mavimbela;(c)    Ttn Dwayne Marx;(d)    Mnn Tanucia Coopasamy;(e)    Ttn Tyrone Hawkes;(f)    Ttn Penwell Lunga;(g)    Ttn Michael Peter;(h)    Ttn Bruce Breedt;(i)    Ttn Pierre Tullis; (j)    Ttn Roy Southey;(k)    Ttn Lulamile Xate;(l)    Ttn Mlungisi Bushula;(m)    Mnn Thandi Mokoena;(n)    Ttn Darryll Sauer;(o)    Ttn Tshepo Makhene;(p)    Mnn Pumeza Nodada;(q)    Mnn Lindiwe Mavundla; and(r)    Mnn Kwena Komape.Swivutiso: Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete ya le moyeni ya Ravunharhu, 25 Mudyaxihi 2022",26 May 2022,https://www.gov.za/speeches/statement-virtual-cabinet-meeting-25-may-2022-26-may-2022-0000,https://www.gov.za/ts/speeches/statement-virtual-cabinet-meeting-25-may-2022-26-may-2022-0000,"A.    Xiyimo xa Khabinete eka Timhakakulu1.    Matshalatshala ya nhlakarhelo na ku aka hi vuntshwa endzhaku ka mikhukhulo 1.1.    Khabinete yi hundzise vundhundhuzeri bya yona na ku khensiwa ka vanhu hinkwavo na mihlangano leyi khumbekaka eka matshalatshala ya nhlakarhelo na ku aka hi vuntshwa endzhaku ka mikhukhulo leyo onhetela leya ha ku vaka kona eka swiphemu swin'wana swa tiko, ngopfungopfu eKwaZulu-Natal. Yi khense mihlangano leyi nga riki ya mfumo hinkwayo, mihlangano ya ripfumelo, miganga, van'wamabindzu na mihlangano ya mphalalo leyi yi nyikeke swakudya, swiambalo, tipheke ta xindzhuti na tiyunifomo ta xikolo eka mindyangu leyi nga sirhelelekangiki ku fikelela swidingo swa yona swa masungulo. 1.2.    Senthara ya Malawulelo ya Timhangu ya Rixaka yi ya emahlweni yi hlanganisa swiyenge hinkwaswo swa mfumo eka matshalatshala ya yona ku nyika mphalalo wa nhlayiseko wa vanhu eka miti leyi hlaseriweke hinkwayo. Vukorhokeri bya vutumbelo byi le ku nyikiweni eka kutlula 7 000 ya vanhu eka mune wa swifundzatsongo leswi hlaseriweke kutlula mpimo eKwaZulu-Natal. 1.3.    Ntirho wu sungurile hi mayelana na ku aka vutshamo bya nkarhinyana bya mindyangu leyi hlaseriweke eka maphasele ya misava lama nga ehansi ka vun'wini bya mfumo lama ma kumekeke eKwaZulu-Natal leswaku ku va na matshamiselo hi vuntshwa lama nga kotekaka. Khabinete yi tiyisise vutiboheleri bya mfumo ku lawula timali ta mphalalo wa mfumo hi ndlela ya  vurhonwana na ya nkavuciva. Oditara-Jenerala wa Afrika-Dzonga u le ku nyikeni ka vukorhokeri bya vuvekatihlo byo ngetela naswona ku endliwa ka swirhangana hi vuntshwa swa timali swi fambisana na sisiteme ya mapimanyetelo ya mfumo. 2.    Vuxokoxoko byintshwa hi mayelana na Vuvabyi bya Khoronavhayirasi (COVID-19) 2.1.    Khabinete yi hlohlotele vanhu hinkwavo eAfrika-Dzonga ku teka magoza yo sirhelela ku sivela ku hangalaka ka COVID-19 endzhaku ka tinhlayonhlayo ta sweswinyana leti kombeke ntlakuko wo tivikana eka mpimo wa mitluletavuvabyi na mavabyi lama fambelanisiwaka na nguva ya vuxika etikweni. 2.2.    Khabinete yi tsundzuxe munhu un'wana na un'wana ku ya emahlweni hi tisirhelela hina vini na vanhu van'wana hi ku hlamba swandla kumbe ku sanithayiza swandla swa hina nkarhi na nkarhi, ku ambala masiki loko hi ri endzeni ka miako, ku siya mpfhuka exikarhi ka vanhu lowu hlayisekeke, ku pfula mafasitere leswaku ku va na nkhuluko wa moya na ku sawutisiwa.2.3.    Nsawutiso wu tshama wa ha ri vusirheleri bya kahle swinene ehenhla ka COVID-19 tanihileswi swi sivelaka vuvabyi byo tikisa, ku amukeriwa exibedhlele na hambi rifu. A wu dingi adirese ya le kaya ku sawutisiwa. Munhu wihi kumbe wihi, loyi a nga na pasi kumbe loyi a nga hava, a nga sawutisiwa mahala eka tindhawu ta nsawutiso ta mani na mani hinkwato etikweni hinkwaro.3.    Yima xihlawuhlawu xo ya hi nghohe!3.1.    Khabinete yi sole hi matimba swiendlo hinkwaswo swa xihlawuhlawu xo ya hi nghohe etikweni, ku katsa na timhangu leti mangariweke eka Xikolo xa le Henhla xa Seminari xa Good Hope na le Yunivhesiti ya Stellenbosch eKapa-Vupeladyambu. Swiendlo hinkwaswo leswo khomisa tingana swi hambana na mikhuvanene leyi nga eka vumbiwa leyi ehenhla ka yona tiko ra ka hina ra xidemokirasi ri simekiweke, leyi yi katsaka xindzhuti xa munhu, nkaxihlawuhlawu wo ya hi nghohe, nkaxihlawuhlawu wo ya hi rimbewu, vululami bya vanhu, ndzingano na nxiximo. 3.2.    Vumbiwa ra Rhiphabuliki ya Afrika-Dzonga, 1996 hi rona xiletelo xa hina eka ku herisa swiavanyiso leswo nyumisa na nkavululami wa nkarhi lowu nga hundza. Vatswari va hlohloteriwa ku dyondzisa vana ku bakanya xihlawuhlawu xo ya hi nghohe na ku vukarha ku hambana, tanihi xiphemu xa pfhumba ra hina leri hlanganeriweke ku kondletela ku akiwa ka rixaka na nkhomano wa vanhu.3.3.    A hi tirhisaneni ku paluxa xihlawuhlawu xo ya hi nghohe kwihi kumbe kwihi laha xi khomiwaka tanihi ntolovelo na ku rhumela xihungwana lexi nga erivaleni leswaku ku hava ndhawu ya xona etikweni ra ka hina ra xidemokirasi. 4.    Vuxaka bya Afrika-Dzonga–Jarimani4.1.    Khabinete yi amukele Rendzo ra Ximfumo leri humeleleke hi Chanselara wa Rhiphabuliki ya Xifederali ya Jarimani, Yena Muchaviseki Olaf Scholz, eAfrika-Dzonga hi Ravumbirhi, 24 Mudyaxihi 2022. 4.2.    Rendzo ra Ximfumo ra Chanselara Scholza ri hikwalaho ka xirhambo xa Phuresidente Cyril Ramaphosa, loyi a rhangelaka mpfuxelelo wa mfumo ku kondletela vuxaka bya swifundza na matiko ya misava lebyinene, xikan'we na ku koka rinoko ra vuvekisi lebyi dingiwaka swonghasi.4.3.    Varhangeri lavambirhi, exikarhi ka swin'wana, va kanele tindlela ta ku tiyisa ntirhisano eka swiyenge swo tanihi eneji na ku cinca ka tlilayimete, mabindzu na vuvekisi, na miangulo eka COVID-19 na xilaveko xa swisawutisi. Va tlhele va ehleketisisa hi mayelana na leswi humelelaka eka tikokulu ra Afrika na le matikweni ya misava, ku katsa na ntlimbo eUkraine na nkhumbo wa wona ehenhla ka ikhonomi ya matiko ya misava na nsirhelelo wa swakudya na eneji. 4.4.    Jarimani a yo va ntsena mutirhisani wo bindzurisa lonkulu wa xiyimo xa vumbirhi wa Afrika-Dzonga, kambe yi tlhela yi va xihlovo lexikulu xa xiyimo xa vunharhu xa vapfhumba va le ndzhandzheni, muvekisinkulu tlhelo mutirhisani wa nhluvukiso. 5.    Khomferense ya Misava Hinkwayo ya vu5 hi mayelana na ku Herisiwa ka Vatirhi lava ha riki Vana5.1.    Khabinete yi amukele mahetelelo lama humeleleke ya Khomferense ya Misava Hinkwayo ya vu5 hi mayelana na ku Herisiwa ka Vatirhi lava ha riki Vana leyi khomeriweke eDurban kusuka 15 kufika 20 Mudyaxihi 2022. Vakhomaxiave kusuka emisaveni hinkwayo va tile eka khomferense leyi, leyi a yi khomiwile hi ku tirhisana na Nhlangano wa Vatirhi wa Matiko ya Misava. 5.2.    Endzhaku ka ku kanela maendlelo lamanene lama tirhisiwaka hi matiko yo hambanahambana na ku kuma mavangwa ya magoza ya xihatla lama dingiwaka ku hatlisisa ku herisiwa ka vatirhi lava ha riki vana na lava sindzisiwaka, va amukele 'Xikombelo xa ku Teka Goza xa Durban' ku tirhana na mpingu wa vatirhi lava ha riki vana.5.3.    Vatirhi lava ha riki vana va yimela rixaka leri tikeriwaka kutlula mpimo na ku veka vana eka swiyimo swa khombo. Swi vumba nxaniso naswona swi sivela vana ku kuma dyondzo na swivandlanene swa nhluvukiso swin'wana. N'wana un'wana na un'wana eAfrika-Dzonga u na mfanelo leyi nga hambanisiwiki ya ku sirheleriwa eka maendlelo yo tirha yo xanisa.  5.4.    Mfanelo ya ku kuma dyondzo ya masungulo yi hlayisiwile eka Vumbiwa ra hina naswona hi ku landza Nawu wa Swikolo swa Afrika-Dzonga, 1996 (Nawu wa 84 wa 1996), “mutswari un'wana na un'wana u boheka ku endla leswaku mudyondzi un'wana na un'wana loyi a nga na vutihlamuleri bya yena a ya exikolweni kusuka eka siku ra xikolo ro sungula ra lembe leri mudyondzi yaloye a khomaka harona nkombo wa malembe hi vukhale kufikela siku ra xikolo ro hetelela ra lembe leri mudyondzi yaloye a khomaka harona 15 wa malembe hi vukhale kumbe giredi ya vukaye, xihi kumbe xihi lexi rhangaka xi humelela”. 5.5.    Hi ku landza Nawu wa Vana, 2005 (Nawu wa 38 wa 2995), “a ku na munhu loyi a nga ha tirhisaka, a xava, a nyika kumbe a thola n'wana eka vatirhi va vana”.B.    Swiboho swa Khabinete1.    Ku Fikeleriwa ka Ntwanano wa Matiko ya Misava eka Nsirhelelo wa Vanhu Hinkwavo kusuka eka ku Nyamalala loku Sindzisiweke (ICPPED)  1.1.    Khabinete yi pasise ku rhumeriwa ka ICPPED ePalamente leswaku ku langutisisiwa ku fikeleriwa ka Ntwanano lowu hi Afrika-Dzonga. Ntwanano lowu i ntwanano lowu bohaka matiko hinkwawo wa Vun'we bya Tinxaka (UN) lowu wu tirhanaka na ku onhiwa ka timfanelo ta ximunhu hikwalaho ka ku nyamalala loku sindzisiweke ka vanhu. 1.2.    Ntwanano lowu wu hlamusela ku nyamalala loku sindzisiweke ku katsa ku tlhakisiwa, ku khomiwa, ku pfaleriwa handle ko tengisiwa kumbe mixaka yin'wana yihi kumbe yihi leyi yi nga vangaka ku ala ka muonhi ku amukela hambi ku tumbeta ndhawu leyi muxanisiwa a nga eka yona. 1.3.    Xikan'wekan'we loko swi pfumeleriwa etikweni ku nghena eka milawu, Afrika-Dzonga yi ta languteriwa ku vika malembe mambirhi man'wana na man'wana eka UN hi mayelana na hilaha yi humelerisaka hakona ntwanano lowu. Ntwanano lowu wu nyika magoza yo sivela eka matiko lama nga swirho lama ma dingaka ku ma veka ku sivela ku nyamalala loku sindzisiweke ka vanhu ematikweni ya ka vona. 2.    Xiviko xa Tiko xa vumune xa Afrika-Dzonga hi mayelana na Nsirhelelo na Nkondletelo wa Timfanelo ta Ximunhu 2.1.    Khabinete yi pasise ku rhumeriwa ka Xiviko xa Tiko xa vumune hi mayelana na Nsirhelelo na Nkondletelo wa Timfanelo ta Ximunhu eka Khansele ya Timfanelo ta Ximunhu ya Vun'we bya Tinxaka. Nkambisiso wa Mikarhi wa Matiko Hinkwawo wa UN wu ta kambisisa xiviko lexi endzhakunyana ka nkarhi nan'waka. Kusukela loko yi ri musayini eka Ntwanano wa Timfanelo ta Ximunhu wa UN, Afrika-Dzonga yi kambisisiwile kanharhu, laha nkambisiso wo hetelela wu endliweke hi Ndzati 2017.2.2.    Xiviko lexi xi nyika mpfuxeto eka 187 wa swibumabumelo leswi amukeriweke kusuka eka 2017 wa phurosese ya nkambisiso ya 2017. Mavonelo ya tekiwile kusuka eka data leyi tiyisisiweke, vuxokoxoko kusuka eka tindzawulo leti faneleke, mihlangano ya Kavanyisa ka 9 na mihlangano leyi nga na ku tsakela kun'we ya vaaki. 2.3.    Khabinete yi tsakisiwile hi ndzima leyi khatsiweke eka ku tirhisa swibumabumelo nakambe na hi swiyenge leswi a swa ha ri eku yisiweni emahlweni. Xiviko lexi xi ta endliwa xi kumeka eka mani na mani xikan'wekan'we loko xi ta va xi andlariwile eka UN hi Mhawuri 2022.3.    Pholisi ya Malawulelo ya Mati ya Migodi ya 20223.1.    Khabinete yi pasise Pholisi ya Malawulelo ya Mati ya Migodi ya 2022 leswaku yi tirhisiwa. Pholisi leyi yi nyika maendlelo ya ku sirhelela na ku hlayisa matirhiselo ya mati. Yi ringanisa migingiriko ya ikhonomi ya migodi na xilerisoximfumo xa ku nyika matirhiselo ya mati lama yisekaka emahlweni ya tiko.3.2.    Exikarhi ka miphalalo yin'wana, pholisi leyi yi veka erivaleni swiave na vutihlamuleri endzeni ka swiyenge leswinharhu swa mfumo hi mayelana na timhaka ta mati ya migodi. Ku cinca loku ringanyetiwaka ku ololoxa mitlhontlho ya ku tirhisa mixupulo ehenhla ka vathyakisi na ku endla swi olova ku tirhisa nawu lowu nge muthyakisi wa hakela. Pholisi leyi yi hluvukisiwile hi ku fambisana na Nawu wa Mati wa Rixaka, 1988 (Nawu wa 36 wa 1998).4.    Xiviko hi mayelana na Rimba hi mayelana na Nkunguhato wo Angula swa Rimbewu, Mapimanyetelo, Nkambelo wa Vuvekatihlo na Oditi4.1.    Khabinete yi kume xiviko ku ya emahlweni hi mayelana na ku tirhisiwa ka Rimba hi mayelana na Nkunguhato wo Angula swa Rimbewu, Mapimanyetelo, Nkambelo wa Vuvekatihlo na Oditi.   4.2.    Khabinete yi khense ndzima leyikulukumba kutlula hinkwato leyi khatsiweke hi tindzawulo ta mfumo to hlayanyana eka ku tirhisa rimba leri ri amukeriweke hi 2019 leswaku ri tirhisiwa.  4.3.    Tindzawulo to tala kutafika sweswi ti vekile swirhangana swa pholisi ku letela minongoloko ya ntolovelo ku ri karhi ku pakanisiwa vavasati, vantshwa na vanhu lava nga na vutsoniwa. Khabinete yi komberile vuvekatihlo byo tiya na ku nyika swiviko, ngopfungopfu hi mayelana na tin'wana ta tindzawulo leti ti nga si vikaka.5.    N'wangulano wa Vantshwa wa Nelson Mandela (NMYD)5.1.    Khabinete yi pfumelele NMYD leswaku yi endleka lembe na lembe ku sungula hi 2022. NMYD ya masungulo yi ta endleka kusuka 7 kufika 20 Mawuwana 2022. Leri i pfhumba ra Phuresidente ku nyika vantshwa va Tikokulu pulatifomo ya ku vulavurisana eka miangulano leyi akaka hi mayelana na timhaka leti ti va khumbaka.  5.2.    Miangulano leyi – leyi yi nga simekiwa ehenhla ka khale ka Phuresidente Nelson Rolihlahla Mandela loyi a xiximiwaka swonghasi – yi ta sungula mivulavurisano ku byala ntolovelo wa vurhangeri bya matikhomelonene eAfrika.5.3.    Yi ta nyika vantshwa xivandlanene ku avelana ndzhaka ya vona ya mfuwo leyo fuwa. Pfhumba leri ri ta tlhela ri tiyisa vuxaka bya vanhu-eka-vanhu exikarhi ka vantshwa va tikokulu leri. Ndzawulo ya Vavasati, Vantshwa na Vanhu lava nga na Vutsoniwa yi ta nyika vuxokoxoko bya nongoloko wa swiendleko eka xiteji xa le ndzhakunyana.6.    Xiviko xa Vuvekatihlo bya Matirhelo xa Lembe na Lembe xa 2021/22 hi mayelana na Havexerisamatimba wa Vavasati na Ndzingano wa Rimbewu, Nhluvukiso wa Vantshwa na Vanhu lava nga na Vutsoniwa6.1.    Khabinete yi kume xiviko xa vuvekatihlo bya matirhelo xa lembe na lembe xa xiviko xa 2021/22 xa havexerisamatimba wa vavasati, vantshwa na vanhu lava nga na vutsoniwa. Xiviko lexi xi landzelerisa swikombokulu eka nkondletelo wa ndzingano, levhele ya ku thoriwa na vun'wini na vutekaxiave bya mitlawa leyi eka migingiriko ya tindzawulo na mavandla lama nga ehansi ka vun'wini bya mfumo.6.2.    Xiviko lexi xi ta endliwa ku ri karhi ku langutiwa rimba ra nkunguhato wo angula swa rimbewu, mapimanyetelo, vuvekatihlo, nkambelo na oditi leri ri amukeriweke hi Khabinete hi 2019.C.    Milawumbisi1.    Nawumbisi wa Hundzuluxo wa Rihanyo na Vuhlayiseki bya le Migodini1.1.    Khabinete yi pasise nkandziyiso wa Nawumbisi wa Hundzuluxo wa Rihanyo na Vuhlayiseki bya le Migodini leswaku vaaki va nyika mavonelo. Nawumbisi lowu wu lava ku antswisa rihanyo na vuhlayiseki bya vatirhi bya le migodini, ku katsa na mbangu lowu mitirho ya le migodini yi endlekaka eka wona. Nawumbisi lowu wu hundzuluxa Nawu wa Rihanyo na Vuhlayiseki bya le Migodini, 1999 (Nawu wa 29 wa 1996).1.2.    Mihundzuluxo leyi pfuxetiweke, exikarhi ka swin'wana, yi nyika mbhasiso eka yin'wana ya minongoti leyi nga eka Nawu lowu, yi tiyisa rimba ro lawula ra rihanyo na vuhlayiseki na ku ri fambelanisa na maendlelo lamanene ya matiko ya misava hi mayelana na vuhlayiseki bya le migodini. 2.    Nawumbisi wa Hundzuluxo wa Vukhumenhungu wa Vumbiwa wa 2022  2.1.    Khabinete yi pasise ku kandziyisiwa ka Nawumbisi wa Hundzuluxo wa Vukhumenhungu wa Vumbiwa wa 2022 leswaku vaaki va nyika mavonelo na leswaku Holobye wa Vululami na Vukorhokeri bya Makhotso, Ttn Ronald Lamola, a kota ku nyika xitiviso lexi nga na vuxokoxoko bya hundzuluxo lowu ringanyetiwaka eka Vumbiwa. 2.2.    Nawumbisi lowu wu hundzuluxa Xiyenge xa 6(1) xa Vumbiwa ra Rhiphabuliki ya Afrika-Dzonga ra 1996, lexi xi tivisaka leswaku tindzimi ta ximfumo ta 11 ta Afrika-Dzonga i Sepedi, Sesotho, Setswana, siSwati, Tshivenda, Xitsonga, Xibunu, Xinghezi, isiNdebele, isiXhosa na isiZulu. 2.3.    Hundzuluxo lowu wu tekela enhlokweni Ririmi ra Swikoweto ra Afrika-Dzonga (SL) tanihi ririmi ra ximfumo ra vu12 ra tiko naswona ri ta antswisa vuamukeleki bya rona bya mfuwo na ku tiyisisa timfanelo to ringana eka vanhu va Afrika-Dzonga hinkwavo, swi nga ri na mhaka vutsoniwa bya vona. Ndzawulo ya Dyondzo ya Masungulo se yi tekela enhlokweni SASL tanihi ririmi ra le kaya. D.    Swiendleko leswi Taka1.    Vhiki ra Nsirhelelo wa Vana 1.1.    Afrika-Dzonga yi ta fungha Vhiki ra Nsirhelelo wa Vana ra Rixaka kusuka 29 Mudyaxihi kufika 4 Khotavuxika 2022 ehansi ka nkongomelo: “A hi Sirheleleni Vana hi nkarhi wa COVID-19 na Kuhundza”. 1.2.    Hi nkarhi wa vhiki leri, nkongomiso wa miehleketo wo hlawuleka wu ta va eka xiphiqo xa rixaka xa vuyimana bya vakondlo-a-ndzi-dyi, leri ri voneke ku ntlakuko hi nkarhi wa COVID-19 wa vakondlo-a-ndzi-dyi lava velekeke vana hi 2020.1.3.    Khabinete yi kombele matshalatshala lama katsanisiweke kusuka eka vatswari, vaaki lava nga na ku tsakela kun'we, mitlawa ya vukhongeri na muganga hi ku angarhela ku pfuna ku cinca ku tlakuka eka vuyimana bya vakondlo-a-ndzi-dyi.2.    Foramu ya Ikhonomi ya Misava (WEF)2.1.    Afrika-Dzonga yi le ku tekeni ka xiave eka WEF eDavos-Klosters, Switzerland kusuka 22 kufika 26 Mudyaxihi 2022, ehansi ka nkongomelo: “Ku Tirhisana, ku Vuyisa Ntshembano”. 2.2.    Afrika-Dzonga yi veka nkoka eka xivandlanene xa ku va xiphemu xa xitshunxo na ku avelana mitokoto ya hina eka foramu ya misava hinkwayo. Vukona bya rixaka ra ka hina eka WEF byi tlhela byi va bya nkoka swonghasi eka ku kurisa vito ra hina lerinene tanihi ndhawu ya vuvekisi ya matiko ya misava, ku avelana na misava xivono xa hina xa vumundzuku na ku kombisa leswi nga eku humeleleni leswintshwa endzeni ka tiko leri.3.    N'hweti ya Vantshwa 3.1.    Khabinete yi pasise Nongoloko wa N'hweti ya Vantshwa wa 2022 ehansi ka nkongomelo: “Ku kondletela vutihanyisi lebyi yisekaka emahlweni na nkondzelelo wa vantshwa ku kuma vumundzuku byo antswa”. Siku ra Vantshwa ra ximfumo ri ta tsundzukiwa eKapa-Vupeladyambu.  3.2.    Lembe leri ri fungha anivhesari ya 46 ya nkitsinkitsi wa swichudeni wa 16 Khotavuxika 1976 eSoweto loko vantshwa va kombisa ku vilela ehenhla ka ku rhwexiwa ka Xibunu hi mfumo wa xihlawuhlawu tanihi ririmi ra ndzeriso.3.3.    Hi moya wa Khotavuxika 1976, Khabinete yi kombele vantshwa va rixaka ku tirhana na ntlhontlho wa ku tlakuka ka mpfumaleko wa mitirho ya vantshwa hi ku teka xiave eka minongoloko ya nhluvukiso yo tanihi vudyondzelantokoto na vutirhelantokoto. 3.4.    Mfumo wu hluvukisile minongoloko ku seketela ku thoriwa ka vantshwa na ku tumbuluxiwa ka mitirho ya nkarhinyana. Mabindzu na wona ya khutaziwa ku nghenisa vantshwa vo tala emitirhweni hi ku tumbuluxa swivandlanene swa vantshwa. 3.5.    Nongoloko lowa vantshwa wa Khotavuxika hinkwayo wu katsa migingiriko yo hambanahambana leyi yi navaka kusuka eka ku simekiwa ka pfhumba ra vamabulandlela va vantshwa, ku simekiwa ka Nongoloko wa Vayimeri va Burende wa NYDA na vulemukisi bya Vukorhokeri bya Vantshwa bya Rixaka etikweni hinkwaro. 3.6.    Holobye wa le Hofisini ya Phuresidente wa Vavasati, Vantshwa na Vanhu lava nga na Vutsoniwa ku nga ri khale u ta tlhantlha nongoloko lowu hi vutalo. Migingiriko ya vantshwa hinkwayo yi ta languteriwa ku landzelela milawu ya rihanyo ya COVID-19.4.    Samiti ya Misava ya Nhlanganelo 4.1.    Mfumo, hi ku tirhisana na Yindlu ya Rixaka ya Varhangeri va Ndhavuko, wu ta rhamba Samiti ya Misava ya Nhlanganelo hi Ravuntlhanu, 27 na Mugqivela, 28 Mudyaxihi ku kanela swiphiqo leswi fambelanaka na vun'wini bya misava. 4.2.    Leswi swi katsa phurosese ya ku hundziseriwa ka misava ya nhlanganelo kusuka eka Mfumo kuya eka vakhomatimfanelo lava faneleke, leswi swi nga swa nkoka eka havexerisamatimba wa miganga ya le matikoxikaya. Mpfumaleko wa vun'wini bya misava bya ximfumo eka tindhawu ta nhlanganelo a swi onhi ntsena timfanelo ta vanhu ku va na vun'wini bya misava leyi va tshamaka eka yona, kambe swi hunguta vuswikoti bya vona bya ku yi tirhisa ku antswisa vutomi bya vona hi ndlela ya ikhonomi.E.    Mahungu1.    VuhoyozeriKhabinete yi hundzise vuhoyozeri bya yona na ku navelela leswinene eka: Mnn Leanne Manas, muhaxi wa Morning Live ya SABC, loyi a nyikiweke Meriti ya Risiva ra Rixaka ra Socha ra Furwa hi Ravumbirhi, 17 Mudyaxihi 2022, eka vuhoxaxandla bya yena eka vutekamahungu, swihangalasamahungu na mapfhumba yo hanana ya nkoka yo hambanahambana.2.    Michavelelo Khabinete yi hundzise michavelelo ya yona eka ndyangu na vanghana va: Ttn Mpho Moerane (52), khale ka Meyarankulu wa Dorobakulu ra Joni, tlhelo mugingirikeli wa tipolitiki wa nkarhi wa vutomi tlhelo mutirhelavanhu wa Joni. A nga si thoriwa tanihi meyarankulu, u tirhe tanihi Xirho xa Komiti ya Meyara ya Mbangu na Vukorhokeri bya Switirhisiwakulu. Dkd Deborah Fraser (56), mutshila wa vuyimbeleri bya mahungu lamanene loyi a wineke masagwati yo tala loyi a ha ku xiximiwa hi Vudokodela bya Filosofi eka Vuyimbeleri byo Kwetsima hi Christian Leadership Academy.Dkd Namane Magau (70), xidyondzeki lexi xiximiwaka tlhelo xirho xo xiximiwa xa Bodo ya Valawulathirasiti ya Khansele ya AIDS ya Rixaka ya Afrika-Dzonga.Ttn Mike Schüssler (60), mutivi wa ikhonomi wa Afrika-Dzonga wo tiveka swinene loyi a tshembekile na ku tirha hi ku tikarhata naswona a nyikeke vundzeni byo pfuna swinene eka xiyimo xa ikhonomi ya Afrika-Dzonga.Ttn Jamie Bartlett (56), mutlangi wa le xitejini na le ka TV wa Afrika-Dzonga loyi a wineke masagwati yo tala, na ku xiximiwa swinene, loyi a tiveka swinene hi swiave swa yena tanihi Mike O'Reilly eka Isidingo tlhelo David Genaro eka Rhythm City. Khabinete yi tlhele yi tikatsa na Phuresidente Ramaphosa eka ku hundzisa michavelelo eka mfumo na vanhu va United Arab Emirates (UAE) ka ku lova ka Yena Muchaviseki Sheikh Khalifa bin Zayed Al Nahyan (73), Phuresidente wa UAE. F.     Ku thoriwaKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.    Ttn Bongani Sinenhlanhla Dladla tanihi Muofisirinkulu wa Vurhangerinkulu wa Bodo ya Nhluvukiso wa Indasitiri ya Vumaki.2.    Ttn Shabeer Hamid Khan tanihi N'watinkota-Jenerala eka Vutamelankwama bya Rixaka.3.    Ttn Mendoe Ntswahlana tanihi Muofisirinkulu wo Xava eka Vutamelankwama bya Rixaka.4.    Khabinete yi pfumelelane na ku thoriwa ka vayimelakulanghwa lava landzelaka ku pfala swivandla eka Bodo ya Valawuri ya Nkwama wa Eneji wa le Xikarhi:(i)    Ttn Mosimaneotsile Jim Besnaar; (ii)    Mnn Unati Nombakuse-Figlan. Swivutiso: Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete ya Ravunharhu, 8 Khotavuxika 202",9 Jun 2022,https://www.gov.za/speeches/statement-cabinet-meeting-08-june-2022-9-jun-2022-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-8-khotavuxika-202-9-jun,"A.    Xiyimo xa Khabinete eka Timhakakulu 1.    Ikhonomi 1.1.    Khabinete yi amukerile ku humelela ka kahle ka nkarhi wa sweswi ka ku nghenelela ka tiko loku kongomisiweke eka ku nyanyula ku kula ka ikhonomi. Ku ya hi tinhlayo ta ku pfumaleka ka mitirho ta nkarhi wa sweswi kusuka eka Tinhlayohlayo eAfrika-Dzonga, ku pfumaleka ka mitirho swi ye ehansi kusuka eka 35.3 wa tiphesente eka kotara ya vumune ya 2021 kuya eka 34.5 wa tiphesente eka kotara yo sungula ya 2022. Mpimo wa ku pfumaleka ka mitirho lowu ndlandlamukisiweke wu ye ehansi kotara ya vumbirhi hi ku landzelelana. Mivuyelo ya mitirho leyikulukumba kutlula hinkwayo yi ve kona eka vukorhokeri bya miganga na vanhu, vumaki na mabindzu. 1.2.    Swikumiwa Hinkwaswo swa Tiko eka kotara yo sungula ya 2022 swi kule hi 1.9% leswi yisaka sayizi ya ikhonomi ya hina eka tilevhele ta nkarhi wa loko ku nga si va na ntungukulu. Eka kotara leyi, sekitara ya vumaki hi yona a yi tirha kahle yi ri na ku tlakuka eka ku endliwa ka petirolo na tikhemikali, swakudya na swakunwa, na ntsopfu na michini.1.3.    Mivuyelo leya le xikarhi yi komba leswaku ikhonomi ya hina ya ha tiyile na leswaku ku nghenelela ko fana na Kungu ra ku Aka hi Vuntshwa na ku Vuyelerisa Ikhonomi ku le ku kuleni. Khabinete yi kombela vanhu hinkwavo ku seketela mabindzu ya le migangeni na vumaki hi ku xava swimakiwa swa le migangeni na vukorhokeri.  1.4.    Khabinete yi tlhele yi amukela xiboho xa ejensi yo pima ya S&P Global xo pfuxeta malangutekelo ya xuma lexi ngheneke xa Afrika-Dzonga – kusuka eka ku tshamiseka ku ya eka ku va kahle. Ejensi yo pima yi tlhele yi tiyisisa mipimo ya swikweleti swa le matikweni mambe swa nkarhi wo leha na mali ya laha tikweni eka BB minus na BB hi ku hambana ka swona.  2.    Ku durha ka swilaveko swa rihanyo2.1.    Ntungukulu wa Vuvabyi bya Khoronavhayirasi (COVID-19) na ntlimbo wa le misaveni hinkwayo lowu yaka emahlweni swi ve na ntshikelelo wo tikisa eka ku durha ka ku durha ka ku hanya emisaveni hinkwayo. Vanhu va Afrika-Dzonga na vona va hele matimba hi ku tlakuka ka mixavo ya mafurha, swakudya na swilaveko swa nkoka. 2.2.    Hinkwerhu hi lava ku khomisana, ku pfunana na ku hlayisa swipfuno swa hina eka nkarhi lowo tika. Mfumo wu endla hinkwaswo leswi kotekaka ku nyika mphalalo eka vanhu hinkwavo, ngopfungopfu lava nga swela.2.3.    Bangikulu ya Afrika-Dzonga leyi tirhaka kahle, leyi tiyeke na ku va leyi tiyimelaka yi le ku pfuneni ku sirhelela rixaka eka mihlaselo ya inifulexini hi ku endla leswaku yi tshama yi ri eka vunavi bya mpakaniso wo khuma; ehansi swinene ka leswi matiko man’wana yo tala ya hlanganaka na swona eka nkarhi wa sweswi.2.4.    Khabinete yi amukela xiboho xa Vutamelankwama bya Rixaka xo yisa emahlweni engetelo wa ku hungutiwa ka Xibalo xa Mafurha xo Angarhela (GFL). GFL xi hungutiwile hi R1.50 hi litara hi Dzivamisoko na Mudyaxihi, naswona xi ta ya emahlweni xi hungutiwa kusukela hi 1 Khotavuxika kufikela 6 Mawuwani 2022.  2.5.    Khabinete yi tlhela yi amukela xiboho xa Khomixini ya Mphikizano xo veka tihlo swinene eka mixavo ya swakudya swa nkoka, ngopfungopfu ndzulamiselo wa leswaku mabindzu ya fanele ku kota ku hlamusela ku tlakusa ka wona ka mixavo.3.    Foramu ya Bindzu ya Japani-Afrika-Dzonga 3.1.    Khabinete yi amukele mivuyelo ya Foramu ya Japani-Afrika-Dzonga leya ha ku vaka kona, leyi nga pfumelelana na nongonoko wa mitirho wo tilavela swa vona swa xiyimo xa le henhla lowu katsaka ku tirhisana eka ku endliwa ka tifeme ta rihlaza, tithekinoloji ta mimovha yo tirhisa gezi na hayidirojeni ya rihlaza. 3.2.    Foramu yi tlhele yi pfumelelana na ‘pfhumba ro tivisa’ ra le moyeni ku komba vanhu va Afrika-Dzonga swivandlanene swa mabindzu ya le Japani, nhluvukiso wa swikili eka indasitiri ya vumaki bya mimovha ya laha tikweni, mitirho yo hambanahambana eka swivandlanene swa vumaki na ku cincisana ka mitokoto ya swa xithekiniki.3.3.    Japani hi yin’wana ya vatirhisani va hina va nkoka eka swa mabindzu naswona i muvekisi wo rhangela eka tisekitara to hlayanyana ta laha Afrika-Dzonga, leti hambanaka kusuka eka mimovha kuya eka michini ya vucelamigodi leyi antswisiweke, na kusuka eka mabindzu ya vurimi ku ya eka vukorhokeri bya timali.3.4.    Khabinete yi tlhela yi amukela ku tumbuluxiwa ka Netiweke ya Vaxaviseri va Matiko ya le Handle va Vantima hi Ndzawulo ya Mabindzu, Vumaki na Mphikizano (dtic), ku hlanganisa tifeme ta vantima leti eka nkarhi wa sweswi ti xavisaka tinhundzu leti nga endliwa laha tikweni eka swiphemu swin’wana sa misava. ‘Netiweke leyi yi ta endla leswaku ku va na ku avelana vuxokoxoko, ntokoto na tindlela to tiva maendlelo, naswona yi aka ehenhla ka ku humelela ka Nongonoko wa swa Vamaki wa Vantima. 4.    Eneji 4.1.    Vuhlayiseki bya hina bya eneji ya nkarhi wo leha byi nyikile matimba swinene endzhaku ka ku hundzisiwa ka xibindzu ka Yuniti ya 4 eka Xitichi xa Gezi xa Kusile eMpumalanga. Ku hundzisiwa loku ku fungha ndzimakulu yin’wana eka matshalatshala ya Eskom yo tshamisekisa sisiteme ya gezi naswona swi ta engetela 800 ya timegawati (MW) eka giridi ya gezi. 4.2.    Khabinete yi lemuke leswaku ku akiwa ka mune ehenhla ka tsevu wa tiyuniti ta vutumbuluxi swi fikisiwile emakumu eka phurojeke ya Xitichi xa Gezi xa Kusile. 4.3.    Khabinete yi amukele ku engeteleriwa ka sayizi ya vutumbuluxi lebyintshwa eka giridi, leswi swi nga endle leswaku swi kotekaka hikwalaho ka xiboho xo pfumelela vaendli va gezi lava tiyimeleke ku endla gezi. Sweswi mfumo wu sayinile ntwanano wo xava sayizi ya 150 MW eka muendli wa gezi leri pfuxetekaka, Scatec ASA.5.    Khansele yo Tsundzuxa eka ku Nyika Matimba ya Ikhonomi eka Vantima ko Angarhela (B-BBEE)5.1.    Khabinete yi amukele ku thoriwa ka Khansele yo Tsundzuxa tiko eka B-BBEE leyintshwa hi Phuresidente Cyril Ramaphosa.5.2.    Khansele yi vumbiwile hi ntlawa wa vanhu vo hambanahambana kusuka eka mabindzu, mihlangano ya vatirhi, mihlangano leyi kumekaka emigangeni na swidyondzeki, lava nga ta va na vutihlamuleri byo letela mfumo hi mayelana na ku cinca ka ikhonomi.5.3.    Hambileswi ku nga va na ku humelela lokukulu eka ku cinca vuxisi bya mfumo wa xihlawuhlawu eka ikhonomi, ka ha ri na ntirho wo tala lowu faneleke ku endliwa wo engetela vulawuri bya vufambisi bya vantima, ku tlakusa nhluvukiso wa swikili na ku ndlandlamuxa maxavelo ya tinhundzu na vukorhokeri ku nyika swivandlanene eka vavasati va vantima na vantshwa.6.    Mikhukhulo6.1.    Matshalatshala ya mphalalo ya mfumo lama yaka emahlweni eka swifundzakulu leswi hlaseriweke eka mikhukhulo yo onhetela leya ha ku humelelaka ya le tiseni ka nkhumbo wa nkoka. Mfumo wu rhangise emahlweni ku nyikiwa ka swakudya, mati na vutumbelo eka vanhu lava nga ha riki na ko tshama na ku lunghisiwa ka miako leyi onhakeke. Ntirho lowukulu wu le ku yeni emahlweni ku vuyelerisa vukorhokeri bya nkoka byo fana na mati, gezi, nkululo na ku rhwariwa ka thyaka.6.2.    Kwalomu ka R189, 217 ya timiliyoni yi le ku tirhisiweni ku Antswisa Nongonoko wa Tindhawu ta Swidakana lowu kongomisiweke eka ku antswisa nkoka wa vutomi bya vatshami va le swidakanini.  6.3.    R733, 086 wa timiliyoni to engetela ti averiwile hi ku tirhisa Mali ya Mpfuneto wa Nhluvukiso wa Matshamelo ya Vanhu ku pfuna eka ku tumbuluxiwa ka matshamelo ya vanhu lama kotaka ku ya emahlweni na ku hlanganisiwa. 6.4.    Khabinete yi amukele mpfuneto wa nhlayiso kusuka eka Mfumo wa Qatar hi ndlela ya swakudya, swambalo, tijeneretara, swo basisa mati, swo pfuna ku hefemula, matende na swiphakeriwa swa vutshunguri. Munyikelo lowu wu ta vuyerisa vaaki vo tlula 4 000 lava vekiweke swa nkarhinyana eka tisenthara ta nhlayiso ta le mugangeni. Khabinete yi tlhele yi amukela mpfuneto wa nhlayiso kusuka eka United Arab Emirates (UAE) hi xivumbeko xa swakudya na mati ku pfuna vaxanisiwa va mikhukhulo leya ha ku vaka kona.7.    Ku Simekiwa ka Nkwama wa Nhluvukiso wa Vanhu7.1    Khabinete yi amukele ku simekiwa ka Nkwama wa Mitirho ya Vanhu hi Nhlangano wa Nhluvukiso wa Vumaki (IDC) hi ku tirhisana na Hofisi ya Phuresidente na dtic. Nseketelo lowu wu ta tisa swivandlanene swa mitirho ya nkarhinyana eka vantshwa vo fika eka 50 000 hi ntirho lowu pfunaka eka vanhu lowu nga eku endliweni emigangeni ya laha tikweni. 7.2    Nseketelo lowu wu ta katsa rihanyu na nhlayiso wa muganga, swakudya na nseketelo wa swakudya swo aka miri swo tanihi makhixi yo phakela swakudya, ntlakuso wo kota ku hlaya no tsala, minongonoko yo byala swimila na yo vevukisa ku cinca ka tlilayimete xikan’we na migingiriko yo seketela vantshwa.  Nkwama lowu wu ta seketela 26 wa mabindzu ya le migangeni na lama nga riki ya mpindzulo.8.    Vugevenga na vukungundzwana 8.1.    Khabinete yi amukele ku khomiwa ka vanhu vo hlayanyana hi mayelana na vumbabva, ku tumbeta swihlovo swa mali na vukungundzwana. Leswi swi katsa khale ka vatirhela mfumo va xiyimo xa le henhla na le ka mihlangano ya mfumo, lava van’wana va vona va langutaneke na swihehlo leswi fambelanaka na ku tluriwa ka Nawu wa Malawulelo ya Timali ta Mfumo, 1999 Nawu wa 1 wa 1999). Ku khomiwa – loku katsaka ka mutirhi wa Timhaka ta Xikaya eka Desmond Tutu Refugee Reception Centre ePitori loyi ku hehliwaka leswaku u amukerile hakelo yo ba mati tingwenya ti etlela kusuka eka muaki wa tiko ra le handle – i vumbhoni bya ntiyiso wa leswaku ku hava munhu loyi a nga ehenhla ka nawu na leswaku ku hava ndhawu ya vatirhi vo ka va nga tshembekangi eka sekitara ya mfumo. 8.2.    Khabinete yi tlhela yi amukela ku humelela loku nga endliwa eka ku vuyisela vamakwavo va ka Gupta, Rajesh, na Atul laha Afrika-Dzonga. Leswi swi landzela ku khomiwa ka vona loku ka ha ku endliwaka eDubai eka UAE endzhakukaloko Nhlangano wa Maphorisa wa Vugevenga bya Matiko ya Misava (Interpol) wu nyikile swileriso swa ku laveka ka vona. Vamakwavo lava va laveka eAfrika-Dzonga hi mayelana na xiave xa vona lexi ehleketeleriwaka xa ku khumbeka ka vona eka ku tekiwa ka vulawuri bya mfumo, ku katsa na vumbabva, ku tumbeta swihlovo swa mali leyi nga kumiwa hi tindlela toka ti nga ri enawini. Mikanelo exikarhi ka tiejensi ta nsindziso wa nawu eUAE na Afrika-Dzonga hi mayelana na ku vuyisiwa ka vona laha tikweni yi le ku yeni emahlweni. Ku khomiwa ka vona swi komba ku tiyimisela ka mfumo ku lwisana na vugevenga na vukungundzwana handle ka nchavo kumbe ku teka tlhelo. 8.3.    Ku khomiwa loku ku komba leswaku maendlelo na tindlela ti tirha hi ku hetiseka ku endla leswaku vaonhi va byarha vutihlamuleri bya swendlo swa vona swo homboloka no tiyisisa leswaku ku hava munhu loyi a nga ehenhla ka nawu. 8.4.    Khabinete yi sole ndzingeta lowu nga erivaleni wo lava ku tekela ehansi ikhonomi na tiko ra ka hina ku landzela ku onhiwa lokukulu ka tikhebulu eka Yuniti ya 1 ya Xitichi xa Gezi xa Eskom xa Matla eMpumalanga. Leswi a ku ri xendlo xa vumune xa ku onha loku ehleketeleriwaka eka xitichi lexa gezi endzhakukaloko swendlo leswi fanaka swi mangariwile eka switichi swin’wana swinharhu swa gezi eka mavhiki mangarimangani lama nga hundza.8.5.    Tinhlayohlayo ta vugevenga leta ha ku humesiwaka i xikombiso xa leswaku hi boheka ku tirha hi matimba tanihi rixaka ku endla leswaku miganga ya hina yi hlayiseka swinene. Ntiyiso lowu wu hi tsundzuxa leswaku ku hunguta vugevenga i vutihlamuleri bya rixaka na leswaku hinkwerhu ka hina – ku katsa na maphorisa, varhangeri va tipolitiki, vaaki, mindyangu, van’wamabindzu, vatirhi na mihlangano ya vaaki – hi fanele ku va na xiphemu lexi hi xi endlaka ku lwisana na vugevenga. 8.6.    Khabinete yi na ku tshemba leswaku timali to engetela leti rhangisiweke emahlweni hi Hofisi ya Holobye wa Maphorisa eka switichi swa Maphorisa leswi nga na nhlayo ya le henhla ya ku dlaya, ku pfinya na vugevenga byin’wana lebyi nga na madzolonga ti ta pfuna ku cinca swiyimo na ku tumbuluxa miganga leyi nga hlayiseka swinene eka vanhu hinkwavo.9.    Vuxokoxoko byintshwa hi mayelana na COVID-199.1.    Khabinete yi tsundzuxe vanhu hinkwavo leswaku COVID-19 a yi herisiwanga naswona mixungeto ya mitluletavuvabyi yintshwa yi ta tlakuka hi nkarhi wa nguva ya vuxika. Hi boheka ku ya emahlweni hi teka magoza yo sirhelela lama faneleke hinkwawo ku tisirhelela hina na vanhu van’wana. Magoza lama ya katsa ku hlamba kumbe sanithayiza swandla mikarhi hinkwayo, ku ambala masiki loko hi ri endzeni ka miako, ku siya mpfhuka lowu hlayisekeke exikarhi ka vanhu, ku pfula mafasitere leswaku ku va na nkhuluko wa moya na ku sawutisiwa.10.    Samiti ya Nhlangano wa Afrika (AU)10.1.    Khabinete yi amukele swihlambanyo, vutiboheleri na vutinyiketeri leswi amukeriweke eka Samiti leyi nga Tolovelekangiki ya AU hi mayelana na Vutherorisi na ku Cinca loku nga Fambelaniki na Vumbiwa eAfrika leyi a yi khomeriwe eMalabo, Rhiphabuliki ya Equatorial Guinea, hi Mugqivela, 28 Mudyaxihi 2022.10.2.    Varhangeri va Afrika va hlahluve mixungeto leyi phikelelaka, va kambele tindlela to angula ta nkarhi wa sweswi na ku tinyiketela ku tiyisa vusirheleri byo hlanganeriwa bya matiko lama nga swirho lama nga langutana na vutherorisi na vuseketeri lebyi tlurisaka mpimo lebyi fambisanaka na madzolonga.11.    Vuvabyi bya Marhudaxintohe11.1.    Khabinete yi tshembisa vanhu va Afrika-Dzonga leswaku vulawuri bya hina bya rihanyo byi tshama byi vambe ngoma ku veka tihlo na ku sivela vuvabyi bya marhudaxintohe, endzhaku ka ku sungula ka byona ematikweni lama tivekaka ma nga ri na byona. Hambileswi ku nga hava mhangu ya ku va na byona leyi nga kumiwa kumbe ku mangariwa laha Afrika-Dzonga kufikela sweswi, vulawuri bya swa rihanyo laha tikweni byi ya emahlweni byi veka tihlo swinene eka xiyimo.B.    Swiboho swa Khabinete1.    Ku vulavurisana na vaaki hi mayelana na magoza yo tirhana na ku xavisiwa loku nga riki enawini ka tinsimbi leti nga ha tirhiki 1.1.    Khabinete yi pfumelele leswaku ku va na ku vulavurisana na vaaki hi mayelana na swiringanyeto swo tshimbisa ku xavisiwa ka tinsimbi leti nga tirhiki na timetali leti phurosesiweke leti nga kumiwa hi ndlela yo ka yi nga ri enawini. Ku yiviwa ka tinsimbi leti nga ha tirhiki na tikhebulu ta koporo eka swimakiwakulu swa mfumo swi kavanyeta matirhelo ya ikhonomi hi ku vanga ku durheriwa lokukulu.1.2.    Yin’wana ya mikavanyeto yi katsa mphakelo wa eneji na vukorhokeri bya le swiporweni hikwalaho ka tindlela ta swiporo leti onheteriweke. Swi vanga ku durheriwa ka swifambo ko engetela eka vakhandziyi hikwalaho ka ku kavanyetiwa ka vutleketli bya vakhandziyi va siku na siku. Tikhebulu ta gezi leti nga onhiwa na ku va ti nga sirhelelekangi swi tisa nxungeto wa vuhlayiseki eka vaaki, ngopfungopfu vana. 1.3.    Khabinete yi lerise leswaku dtic yi fanele ku rhangela mikanerisano hi nkarhi wo koma, na ku kuma mavonelo ya vaaki na tisekitara leti faneleke hi mayelana na magoza lama tirhaka kahle lama mfumo wu nga ma tirhisaka ku herisa ku onheteriwa ka swimakiwakulu swa ikhonomi swa nkoka. Endzhakukaswona, Khabinete yi ta tivisa magoza lama nga pfumeleriwa. C.    Swiendleko leswi Taka1.    Simphoziyamu ya Matiko ya Misava ya Xinakulobye xa Thekinoloji eka ku Hlayisa Ku Rhula (PTPS) ya Vun’we bya Tinxaka (UN) 1.1.    Afrika-Dzonga yi ta rhurhela PTPS ya vu6 eka Khansele ya Ndzavisiso wa Sayense na Vumaki ePitori kusukela hi Ravumbirhi 21 kufikela Ravuntlhanu 24 Khotavuxika 2022. Ku languteriwile leswaku ku ta va na 300 wa varhumiwa kusuka eka matiko ya 50 lama nga swirho.1.2.    Simphoziyamu leyi yi hlanganisa hinkwavo lava nga na ku tsakela va mavuthu, maphorisa, na vaaki kusuka eka Matiko lama nga Swirho swa UN ku tirhisana eka matirhiselo ya tithekinoloji leti antswisiweke, ta ximanguvalawa na minongoti eka timixini to famba va tirha ematikweni leti rhangeriweke hi UN. Simphoziyamu leyi yi ta tirhisiwa tanihi pulatifomo yo avelana vuxokoxoko na ku ta na mianakanyo ya matiko lama nga swirho swa UN lama khumbekaka eka matshalatshala yo hlayisa ku rhula hi mayelana na matirhiselo ya tithekinoloji leta ha ku kumiwaka eka timixini to hlayisa ku rhula. 2.    Mphikizano wa Rixaka wa Malembe Mambirhi Man’wana na Man’wana wa WorldSkills South Africa (WSZA) wa vu4 2.1.    Mphikizano wa Rixaka wa Malembe Mambirhi Man’wana na Man’wana wa WSZA wa vu4 wu le ku khomiweni eInkosi Albert Luthuli International Convention Centre eKwaZulu-Natal kusukela 7 kufikela 10 Khotavuxika 2022 ehansi ka nkongomelo: “Ku Tlakusa ku Kumiwa ka Vatirhi va Mitirho ya Mavoko va Malembexidzana ya vu21”. 2.2.    Xiendleko lexi xi tirhisiwa ku tlakusa swikili swa vatirhi va mitirho ya mavoko tanihi ntirhovutomi wa kahle lowu nga hlawuriwaka xikan’we na ku pfula swinakulobye leswi nga kotekaka eka indasitiri leyi. Xi tlhela xi tirhisiwa ku hlahluva tilevhele ta vuleteri bya hina bya le ntirhweni na nhluvukiso wa vatirhi va mitirho ya mavoko hi ku engetela eka ku seketela ku tekiwa ka mitirhovutomi ya vatirhi va mitirho ya mavoko tanihi mitirhovutomi yo sungula leyi hlawuriwaka hi swichudeni.  D.    Mahungu1.    MichaveleloKhabinete yi tikatsa Phuresidente Ramaphosa hi ku hundzisa michavelelo eka Ndyangu wa Vukosi na rixaka ra Mfumo wa amaMpondo endzhaku ka rifu ra Muchaviseki Hosinkulu Zanozuko Tyelovuyo Sigcau (Ndhavezitha Zanozuko!). Xitatimente hi mayelana na Nhlengeletano ya Khabinete ya Ravunharhu, 8 Khotavuxika 2022Ku thoriwa hinkwako ku ya hi ku tiyisisiwa ka mithwaso na mbhasiso lowu faneleke.1.    Ttn Jacob Ganny Mbele tanihi Mulawurinkulu (DG) eka Ndzawulo ya Swipfuno swa Swicelwa na Eneji. 2.    Mnn Pumeza Nwabisa Nodada tanihi Xandla xa DG: Malawulelo ya Swihlahla eka Ndzawulo ya Swihlahla, Tinhlampfi na Mbangu.3.    Mnn Susan Mafanedza Masapu tanihi Mutsundzuxinkulu wa swa Nawu eka Ndzawulo ya Vululami na Nhluvukiso wa Vumbiwa. 4.    Mnn Doris Tshepe tanihi Khomixinara eka Khomixini ya Mphikizano. 5.    Dkd Alex Mahapa tanihi Mutsundzuxi wo Hlawuleka wa nkarhi hinkwawo wa Holobye wo Khomela wa Vukorhokeri bya Mfumo na Vulawuri. 6.    Adv Rams Ramashia tanihi Mutsundzuxi wo Hlawuleka wa nkarhinyana wa Holobye wo Khomela wa Vukorhokeri bya Mfumo na Vulawuri.  Swivutiso: Manana Phumla Williams – Muvulavuleri wa Khabinete Selifoni: 083 501 0139"
"Xitatimente xa Nhlengeletano ya Vhichuwali ya Khabinete leyi khomiweke hi Ravunharhu, 22 Khotavuxika 2022",23 Jun 2022,https://www.gov.za/speeches/statement-virtual-cabinet-meeting-wednesday-22-june-2022-23-jun-2022-0000,https://www.gov.za/ts/speeches/statement-virtual-cabinet-meeting-wednesday-22-june-2022-23-jun-2022-0000,"A.    Xiyimo xa Khabinete eka timhakankulu1.    Ku Cinca ka ta Maxelo 1.1.    Khabinete yi amukela ku endzeriwa ka Afrika-Dzonga hi Tat Alok Sharma, Presidente wa Samiti ya vu26 ya Nhlangano wa Matiko (UN) ya ku Cinca ka ta Maxelo, ku sukela hi ti19 ku fikela ti21 Khotavuxika 2022, ni ku kambela ka yena ka leswaku Afrika-Dzonga ri kombisile ku tiboha ka matimba eka ku cinca ka eneji yo tenga.1.2.    Hi 2021, Presidente Cyril Ramaphosa u tikatsile ni varhangeri van’wana hi ku tivisa vutirhisani bya matimu ni mifumo ya France, Germany, United Kingdom na United States, ku katsa ni European Union, ku seketela ku cinca lowu faneleke ku ya eka ikhonomi ya khaboni ya le hansi ni le ka rixaka leri tiyiselaka eka ku cinca ka ta maxelo.1.3.    Afrika-Dzonga a ri ri karhi ku tirha hi matimba swinene ku lulamisa ndhawu leswaku ku ta va ni ku cinca ka eneji yo tenga kutani ri ya eka switirhisiwa swa eneji yo tenga tahini hayidirojeni ya rihlaza, bayomasi, gezi leri endliwaka hi moya, gezi leri endliwaka hi dyambu na hayidirophawa, exikarhi ka swipfuxetiwa swin’wana. Leswi vuriwaka nkatsakanyo wa eneji swi pfumelela ku ringanana exikarhi ka switirhisiwa swa eneji ku tiyisisa matimba lama tshembekeke ku fikelela swilaveko swa nkuriso wa eneji ya tiko.2.    Mpfumelelo wa murhi wa ntlhavelo wa Vuvabyi bya Khoronavhayirasi (COVID-19)2.1.    Khabinete yi amukele ku ya ehansi ka ntsariso wa ntlulelo wa COVID-19 eAfrika-Dzonga eka mavhiki mangarimangani lama hundzeke ni ku hlohlotela vanhu hinkwavo lava nga fanela ku ya emahlweni va sawutisiwa, leswi pfunaka ku sivela vuvabyi bya matimba, ku amukeriwa exibedhlele ni rifu.2.2.    Hafu ya vantswatsi hinkwavo va Afrika-Dzonga ku fikela namuntlha va amukele kwalomu ka thonsi rin’we ra murhi wa ntlhavelo wa COVID-19. Mfumo wu kongome ku tirhisa ku lomba loku nga ni ntswalo wa le hansi loku ka ha ku pasisiwaka hi Bangi ya Misava ku xava mathonsi yo engetela ya murhi wa ntlhavelo wa COVID-19 ni ku tiyisisa leswaku tiko ri sirhelelekile ku ringana ku lwisanaa ni ntlulelo wa matimba.2.3.    Khabinete yi tlhele yi tekela enhlokweni timhaka leti yelanaka ni nhluvukiso wa ku lawula ntungu wa COVID-19, ngopfungopfu hi ku humelela loku endliweke mayelano ni ku tlhelela hi ku hetiseka ka migingiriko ya ikhonomi ya vanhu. Holobye wa Rihanyo, Dkd Joe Phaahla, u ta nyika vuxokoxoko ku ya emahlweni.3.    Siku ra Rixaka ra Vantshwa   3.1.    Khabinete yi khense MaAfrika-Dzonga hinkwavo loko va tikatse eka tiko eka ku tsundzuka Siku ra Rixaka ra Vantshwa hi Ravumune, 16 Khotavuxika 2022 ehansi ka nhlokomhaka leyi: “Ku hlohlotela mahanyelo lamanene ni ku tiyisela ka vantshwa eka vumundzuku byo antswa.” Moya wa nyanyuko ni ku tiyisela lowu kombiweke hi vantshwa etikweni hinkwaro hakunene i xivangelo xo tlangela ni ntshembo wa vumundzuku byo antswa.3.2.    N’hweti ya Rixaka ya Vantswa yi le kusuhi ni ku hela, a hi kuriseni matshalatshala ya hina ku tiyisisa leswaku vantshwa va fikelela tiphurogireme to hlaya ta nseketelo leti nyikiwaka hi mfumo ni ku pfuna ku nghenelela ka vona hi matimba eka ikhonomi.3.3.    Vukorhokeri bya Vaaki, tanihi muthori lonkulu, byi hlamurile eka ntlhotlho lowu hi ku endla leswaku vathwasi lava nga riki na mitirho va kuma vutivi hi ku tirhisa Phurogireme ya Vukorhokeri bya Vaaki ya Ntirhodyondzo na Mpfuno wo hakelela tidyondzo ta Muthwasi. Mfumo wu tlhela wu ri ku simekeni ka Nkwama wa Mitirho ya Vanhu (SEF) ni ku pfuxelela magoza ya mitirho ya Vukorhokeri bya Rixaka ya Vantswa (NYS) leyi nga ta koka rinoko ra 50 000 wa vantshwa eka ikhonomi.  3.4.    Magoza lawa a ma nga nyiki vuswikoti bya mitirho leyi dingekaka swinene kambe ma ta tlhela ma tiyisa nkoka wa vaaki lava nga ni matimba. SEF yi tirhisana ni mihlangano yo ka yi nga ri ya mfumo (NGOs) loko NYS yi gangisa vantshwa eka vukorhokeri lebyi vuyerisaka vaaki etikweni hinkwaro.4.    Vutleketli   4.1.    Khabinete yi amukele Nkunguhato wa Migingiriko ya swiyenge swa 11 ku tirhana ni nkavanyeto wa magondzo ni ku gangisa vahlampfa tanihi vachayeri va tilori. Pulani, leyi nga hluvukisiswa hi Komiti ya Nhlanganelo wa Vaholobye ya Magondzo ni Nhundzu (IMC) hi ku tirhisana ni vakhumbeki va mabindzu ya swa magondzo ni nhundzu, ku hlohlotela exikarhi ka swin’wana ku simekiwa ka swilaveko swa vhisa ni ku landzelela milawu ya mitirho.4.2.    IMC yi vumbiwile leswaku yi tirhana ni ku tlakuka ka nkavanyeto wa le magondzweni ni ku vilela hi vachayeri va tilori va Afrika-Dzonga lava nga enerisiwiki. Ku vilela ni nkavanyeto wa le magodzweni ku khumba mafambafambelo hi ndlela yo biha, ku chavisa vavekisi va matikomambe naswona ngopfungopfu, swi khumba ikhonomi hi ndlela yo biha ni mphakelo wa nkoka wa swikumiwa lowu tirhisaka tindlela leti khumbekaka.5.    Nkayivelo wa mati eka Masipala wa Nelson Mandela Bay (NMB) Metropolitan5.1.    Khabinete yi amukele ku nghenelela ka Ndzawulo ya Mati na Nkululo (DWS) eka Masipala wa NMB Metropolitan eKapa-Vuxa ku sivela Siku ra Zero tanihi loko xifundzankulu xi langutane ni nkayivelo lowukulu wa mati lowu sunguleke hi 2015. DWS yi tirhisana ni xifundzankulu ku simeka magoza yo koma, ma le xikarhi ni ma nkarhi wo leha ku ololoxa ni ku hunguta matimba ya switandzhaku swa dyandza.5.2.    Nakambe Khabinete yi kombele vaaki va NMB ku landzelela swipimelo swa mati leswi simekiweke hi timasipala ta miganga ku tiyisisa ku sirhelela mati. Hi ku angarhela, matirhiselo ya mati ma fanele ku hungutiwa hi 50 wa timiliyoni ta tilitara hi siku, kusuka eka levhele ya sweswi ya 280 wa timiliyoni ta tilitara hi siku ku ya ehansi hi 230 wa timiliyoni wa tilitara hi siku6.    Vugevenga ni vukungundzwana 6.1.    Khabinete yi amukele ku khomiwa ka sweswi ka vaofisiri va Timhaka ta Xikaya lava a va kumeka ehofisini ya le Benoni hikwalaho ko nyika tipasipoto ta vuxisi eka muaki wa Bangladeshi. Muofisiri, Mnn Sibongile Simelane, u nyikiwile beyili ya R5 000 eKhoto ya Majisitarata ya le Benoni hi Ravumbirhi, 21 Khotavuxika 2022. Muaki wa Bangladeshi, Tat Fahim Kazi, u khomiwile loko a karhi a ringeta ku huma laha tikweni hi ti12 Mudyaxihi 2022 ehansi ka vito ra, ‘Lebogang Ndlovu’.6.2.    Ndzawulo ya Timhaka ta Xikaya (DHA) ku nga ri khale yi hlongole mutlangi wa le Lithuanian, Mnn Leva Andrejevaite, loyi a laveke ku xanisa mfumo wa vufambisi bya vahlampfa wa Afrika-Dzonga loko a vumbe xitori xa vunwa xo endla xikombelo xa asayilamu hikwalaho ka “nyimpi eUkraine”.6.3.    Khabinete yi hoyozela ntirho lowu endliweke hi Yuniti ya Nsirhelelo wa Vukungundzwani ya DHA. Yi hoyozela ni ku hlohlotela MaAfrika-Dzonga ntsena ku ya emahlweni va vika migingiriko ya vugevenga byo tano. Migingiriko yo ka yi nga ri enawini ya MaAfrika-Dzonga lava xavisaka mapasi ya vona va ni switandzhaku swa nhlohlotelo wo biha swa vusirheleri bya tiko ni xiyimo xa ikhonomi ya vanhu.6.4.    Mfumo wu ta ya emahlweni ku tirha hi voko ra nsimbhi ku lwa ni un’wana ni un’wana loyi a tinghenisaka eka migingiriko yo ka yi nga ri enawini leyi tekelaka ehansi milawu ya hina ya vuhlampfa, ku nga ri ni nchavo kumbe tintswalo.6.5.    Khabinete yi tlhele yi amukela ku voniwa nandzu ni ku gweviwa ka mudyondzisi wa le Durban, Mnn Nomusa Precious Gabuza (37) – loyi a gweviweke malembe manharhu ya vulanguteri bya swa makhotso ni mune wa malembe ekhotsweni, lama hinkwawo ma yimisiwaka nkarhinyana ku ringana malembe manharhu eka Khoto ya Muganga ya Umlazi eKwaZulu-Natal – hi ku tlula Nawu wa Nhlawulo wa Mfumo wa Muganga, wa 2000 (Nawu wa 27 wa 2000). Tanihi mudyondzisi eka xikolo lexi a xitirhisiwa tanihi xitichi xo vhotela hi nkarhi wa Nhlawulo wa Masipala hi Nhlangula 2021, Mnn Gabuza u tivone nandzu wa vukungundzwana bya ku vhota ka 24, ku katsa 12 wa Mihlawulo ya Masipala na 12 wa Mihlawulo ya Wadi.6.6.    Ku voniwa nandzu ni ku gweviwa ku tshikelela ku tiboha ka Khomixini ya Nhlawulo ya Afrika-Dzonga ku nghenelela ka nkarhi na nkarhi ni ku tirhisa ku lawuriwa ka switandzhaku. Lexi nakambe i xihlambanyo xa matimba xa tisisiteme ta nhlawulo, leti hi mpfhuka ti tiyisiweke hi ku tivisiwa ka Switirhisiwa swo Lawula Tivhoti loku sivelaka ku vhota kambirhi.6.7.    Khabinete yi tiyisise leswaku mihlawulo i masungulo ya xidemokirasi xa hina naswona yi fanele ku sirheleriwa hi tindlela hinkwato.7.    Nhlengeletano ya vu12 ya Vaholobye (MC12) ya Nhlangano wa Mabindzu ya Misava (WTO)7.1.    Khabinete yi amukele mbuyelo wa WTO MC12 lowu khomeriweke eGeneva, Switzerland ku sukela hi ti12 ku fikela ti17 Khotavuxika 2022, hi ku kongoma xiboho xa leswaku matiko lama nga ringanela ma nga tsan’wa timfanelo ta murhi wa COVID-19 ku fika 2027. Xiboho xa ndlela leyi ku nga yisiwaka emahlweni hayona ka mirhi ya vutshunguri ni vukamberi bya COVID-19 ku hlwerisiweke ku ringana tin’hweti ta tsevu.7.2.    Afrika-Dzonga a ri ri karhi ri rhangela xirhambo xa WTO ku nyiketa timfanelo to tirhisa vutumbuluxi byo karhi lebyi fambisanaka ni ntlhavelo wa COVID-19 lebyi nga ta tiyisisa ku fikelela loku ringanaka ka ntlhavelo ni ku kotisa matiko lama nga ni vuswikoti byo humelerisa ntlhavelo ku endla tano.7.3.    Nhlengeletano yi tlhele yi tiboha eka maendlelo mo pfuleka no hetiseka ku cinca swikongomelo swa yona hinkwaswo ni ku twanana hi phakeji ya mitwanano ya bindzu ku ololoxa tindhawu to fana ni rihanyo, ku veka swipimelo swa swipfuno swa maphasele ya tihlampfi, nawu wa bindzu ra xielekitironiki na nhlayiseko wa swakudya. B.    Swiboho swa khabinete1.    Phurogireme ya Nhluvukiso wa ku Cinca ka Mahaxelo ya Xidijithali (BDM)1.1.    Khabinete yi amukele leswitshwa leswi engeteriweke eka Phurogireme ya BDM ni ku tekela enhlokweni ku antswisiwa loku endliweke hi ku nghenisiwa ka mabokisi ya vuhlanganisi tanihi xiphemu xo cinca kusuka eka anoloko ku ya eka vuhaxi bya dijithali.1.2.    Khabinete yi tshikele ku hatlisisa ku fikisa emakumu ka BDM ku tshuxa xipekitiramu lexi dingekaka xa vuhangalasi byo rhendzeleka na byona, ni vuxokoxoko byin’wana ni swikongomelo swa thekinoloji ya vuhlanganisi lebyi yelanaka. 1.3.    Holobye wa Vuhlanganisi ni Tithekinoloji ta Dijithali Khumbudzo Ntshavheni u ta va ni nhlengeletano ya swa mahungu mundzuku (Ravuntlhanu, 24 Khotavuxika) ku nyika vuxokoxoko hi ntalo.2.    Xiyimo xa Xiviko xa Timfanelo ta Vana xa Lembe xa Rixaka 2.1.    Khabinete yi pasise Xiyimo xa Xiviko xa Timfanelo ta Vana xa Lembe xa Rixaka xa vumbirhi leswaku xi kandziyisiwa. Xiviko xi nyika xiyimo lexintshwa xa ku humelerisa eka Magoza ya Nkunguhato wa Rixaka ya Vana hi nkarhi wa 2019-2024.2.2.    Xiviko xi kombisa leswi tsariweke leswi fikeleriweke swa nkarhi wa 2020-2021. Xi tlhela xi kombisa tindhawu leti tshamaka ta ha ri tlhontlho, ku katsa vuhlayiseki bya vana ni ku ya emahlweni ka ku nga ringanani exikarhi ka swisiwana ni switsutsu hi ku kongomisa eka vana. Xiviko xi tlhela xi ehleketa ndlela leyi ntungu wa COVID-19 wu khumbeke vana hakona hi nkarhi lowu.2.3.    Magoza mo nghenelela lama simekiweke hi mfumo ma kongomise eka ku lemukisa timfanelo ta vana, tanihi loko ti andlariwile eka Vumbiwa ra Rhiphapuliki ra Afrika-Dzonga ra 1996. Ma tlhela ma seketela vutihlamuleri bya tiko eka Mitwanano ya UN eka Timfanelo ta Vana (UNCRC) na Ntwanano wa Afrika eka Timfanelo ta Rihanyo ra Vana (ACRWC). Afrika-Dzonga i xirho xa UNCRC na ACRWC.2.4.    Xiviko xi hlengeletiwile hi ku tihlanganisa ni tindzawulo ta mfumo na nhlayo ya vakhumbeki lava faneleke eka swiyimo swa tiko ni le ka swifundzankulu. Xiviko hi ku hetiseka xi ta rhumeriwa eka webusayiti ya Ndzawulo ya Nhluvukiso wa Vaaki eka: www.dsd.gov.za.3.    Xiviko xa Nkarhi na Nkarhi xa Nkatsakanyo xa vunharhu kufika eka vutsevu xa Afrika-Dzonga eka UNCRC 3.1.    Khabinete yi pasise ku andlariwa ka Xiviko xa Nkarhi na Nkarhi xa vunharhu kufika eka vutsevu eka UNCRC. Xiviko lexi xi landzela Xiviko xa Nkarhi na Nkarhi xa vumbirhi lexi nga andlariwa eka UNCRC hi 2014.3.2.    Xiviko xi hlanganisiwile hi ku landzelela Tsalwa ra 44 ra UNCRC, kutani ri angarhela nxiyisiso ni swibumabumelo leswi endliweke kusuka eka xiviko lexosungula. UNCRC ri rhumele nangutisiso ni swibumabumelo swa rona swa tiko hi 20163.3.    Ku hlanganisa ku endliwile hi ku tihlanganisa ni tindzawulo hinkwato leti yelanaka ni vakhumbeki etikweni hinkwaro. Xiviko hi ku hetiseka xi ta fikeleriwa hi vaaki loko se xi andlariwile eka UNCRC.4.    Xiviko xa rixaka Ekusimekiweni ka Ajenda Yintshwa ya Madoroba4.1.    Khabinete yi pasise ku nyiketiwa ka xiviko xosungula xa rixaka xa Afrika-Dzonga eka ku Simekiwa ka Ajenda Yintshwa ya Madoroba eka Phurogireme ya UN ya Vutshamiso bya Vanhu (UN-Habitat). UN-Habitat yi amukele Ajenda Yintshwa ya Madoroba eka Nhlengeletano ya yona ya Tindlu ni Nhluvukiso wa Madoroba leyi nga tiyiselaka nkarhi wo leha hi Nhlangula 2016. Swirho swa matiko a swi languteriwe ku nyika swiviko swo humelela hi ku tinyiketela.4.2.    Afrika-Dzonga ri seketele ku amukeriwa ka Ajenda Yintshwa ya Madoroba naswona endhaku ka sweswo ri yi humelerisile hi ku tirhisa Rimba ro Hlanganisa ra Nhluvukiso wa Madoroba (IUDF). IUDF ri kongome ku letela nhluvukiso wa nhlanganelo, ku tiyisela ni vutshamo bya madoroba lama nga ringanela ku tshama.4.3.    Xiviko xa antswiso xi hlanganisiwile hi ku tihlanganisa ni tiko, swifundzankulu ni swiyenge swa miganga swa mfumo, na tiNGOs leti fambelanaka.5.    Kungu ro Hlanganisa ra Nhluvukiso wa Vantshwa (IYDS)5.1.    Khabinete yi pasise ku simekiwa ka IYDS. Kungu ri nyika ku tirha eka Pholisi ya Rixaka ya Vantshwa ya 2020-2030.  Yi andlala magoza, tiprojeke ni tiphurogireme leswaku yi amukeriwa hi vakhumbeki vo hambanahambana kusuka eka ku tumbuluxiwa ka vantshwa.5.2.    Yi tlhela yi tirhana ni ku hunguta ku vuyelerisa ko nghenelela ka mfumo ni ku letela ndlela leyi vaaki ni mabindzu mo ka ma nga ri ma mfumo leswaku va seketela vantshwa ku kota ku fikelela mikateko hakona. Ku hlanganisiwa ka kungu ku katse switsundzuxo swo hambanahambana kusuka eka mabindzu ya hambanahambana ya vaaki.6.    Mpfapfarhuto wa Nawumbisi wa Nhlayiso ni Ntiyiselo wo Tirhisa Bayodayivhesiti ya Afrika-Dzonga 6.1.    Khabinete yi pasise mpfapfarhuto wa Nawumbisi wa Nhlayiso ni Ntiyiselo wo Tirhisa Bayodayivhesiti ya Afrika-Dzonga leswaku vaaki va nyika mavonelo ya vona. Bayodayivhesiti ya Afrika-Dzonga yi nyika masungulo ya nkoka ya nkuriso ni nhluvukiso wa ikhonomi, kutani yi ni nkoka swinene eka vutomi bya vanhu6.2.    Nawumbisi wu nyika matimba eka swibumabumelo leswi endliweke hi Huvo ya Xiyimo xa le Henhla ya Switivi leyi thoriweke hi 2019 ku langutisisa hi vuntshwa tipholisi ta hina ta sweswi, milawu ni mintolovelo eka timhaka leti yelanaka na muxaka lowu tivekaka swinene.6.3.    Xiviko xi bumabumele ku hluvukisiwa ka pholisi leyi angarhelaka nhlayiso ni ntiyiselo wo tirhisa bayodayivhesiti ya tiko. Pholisi yi ta humelerisiwa eka swiyenge swa mfumo hinkwaswo. Nhlayiso wu ni nkoka eka fu fambisa tiko ku kota ku hatlisisa nkuriso wa ikhonomi ni ku tumbuluxa mitirho. 7.    Kungu hi Nyama ya Swihari7.1.    Khabinete yi pasise ku kandziyisiwa ka mpfapfarhuto wa Kungu hi Nyama ya Swihari leswaku vaaki va nyika mavonelo ya vona. Kungu ri lava ku endla ximfumo ni ku cinca bindzu ra nyama ya swihari. Ri tlhela ri lava ku hoxa xandla eka mayelano ni nhlayiso wa swakudya hi ndlela ya ntiyiselo wa nkarhi wo leha.7.2.    Bindzu ra nyama ya swihari hakanyingi i bindzu leri nga riki ra ximfumo leri tirhaka hi ndlela yo ka yi nga ri enawini. Kungu leri ringanyetiweke ri nyika pulani yo humelerisa leyi nga ta va ya ximfumo ni ku tiyisa bindzu tanihi munyiki wa vuhlayiseki bya swakudya ni bindzu ra nkuriso wa ikhonomi leswi nga ta pfuna ku tumbuluxa mikateko ya mitirho.C.    Milawumbisi1.    Ndzulamiso wa Nawumbisi wo Angarhela wa Timhaka ta Ndhavuko wa 2022 1.1.    Khabinete yi pasise ku nyiketiwa ka Ndzulamiso wa Nawumbisi wo Angarhela wa Timhaka ta Ndhavuko wa 2022 ePalamente leswaku wu humelerisiwa ku ya emahlweni. Ndzulamiso wu lava ku pfuxeta Nawu wa Vurhangeri bya Ndhavuko wa Makhoyi-Sani, wa 2019 (Nawu wa 3 wa 2019), lowu sunguleke ku tirha hi siku ra 1 Dzivamisoko 2021.2.    Ndzulamiso wa Nawumbisi wa Nsirhelelo wa Vumbiwa ra Xidemokirasi Ku lwa ni Vutherorisi na Migingiriko leyi Yelanaka wa 20222.1.    Khabinete yi pasise ku nyiketiwa ka Ndzulamiso wa Nawumbisi wa Nsirhelelo wa Vumbiwa ra Xidemokirasi Ku lwa ni Vutherorisi na Migingiriko leyi Yelanaka wa 2022 ePalamente ku wu humelerisa ku ya emahlweni. Loko wu kala wu amukeriwa, Nawumbisi wu ta lulamisa Nawu wa Nsirhelelo wa Vumbiwa ra Xidemokirasi Ku lwa ni Vutherorisi na Migingiriko leyi Yelanaka lowu nga kona, wa 2004 (Nawu wa 33 wa 2004).2.2.    Nawumbisi wu hundzile hi le ka ndlela leyikulu ya ku tihlanganisa ni vaaki endzhaku ko pasisiwa hi Khabinete hi Mudyaxihi hi 2021. Mindzulamiso yi lava ku ololoxa switirhisiwa swa tiko swo lwa ni vutherorisi hi ku tirhisa magoza ya misava hinkwayo lama vekiweke. Va tlhele va ololoxa swiyenge leswi ku tshembiwaka leswaku a swi le nawini ku ya hi Khoto ya Vumbiwa.  2.3.    Tanihi swirho swa Huvo ya Vusirhelelo ya UN, Afrika-Dzonga ra boheka ku lawula milawu ya matiko ya misava leyi lavaka ku tiyisa magoza yo lwa ni vutherorisi bya misava.D.    Migingiriko leyitaka1.    Samiti ya vu14 ya Brazil, Russia, India, China na Afrika-Dzonga (BRICS)1.1.    Presidente Ramaphosa u ta rhangela Afrika-Dzonga eka ku teka xiave eka Samiti ya Varhangeri ya vu14 ya vhichuwali ya BRICS leyi rhurheriweke hi People’s Republic of China ku sukela hi Ravumune, 23 ku fikela Ravuntlhanu, 24 Khotavuxika 2022.1.2.    Vuxirho bya hina eka BRICS byi ya emahlweni byi vuyerisa tiko. Lembe leri nga hundza ku tlula 17% wa leswi Afrika-Dzonga ri swi xaviselaka matikomambe a swi kongomisiwile eka matiko laman’wana ya BRICS, kutani ku tlula 29% wa ntsengo wa hina hinkwawo wa swixaviseriwa matikomambe a swi huma eka matiko lawa. Nkoka wa ku xaviselana loku wu kula wu ya emahlweni, wu ni ntsengo wa kwalomu ka R702 wa tibiliyoni wa ku xaviselana ka Afrika-Dzonga ni matiko laman’wana ma BRICS hi 2021, ku yile ehenhla ku sukela eka R487 wa tibiliyoni hi 2017. 1.3.    Vuxaka exikarhi ka swirho swa BRICS eka tindhawu to hambana tanihi swa rihanyo ni ku xaviselana loku antswisiweke ku kurisile mabindzu ya laha kaya, ni ku vuyerisa swirho hinkwaswo swa BRICS. Vuvekisi bya hina eka tiprojeke ta nhluvukiso wa swimakiwa ni matshalatshala yo hunguta ku tikisiwa ka milawu loko ku endliwa mabindzu ku kongomise ku kurisa ka swixaviseriwamatikomambe ku ya vatirhisanikulobye va hina va BRICS.2.    Xikolo xa Vuxika xo Lawula Ikhonomi2.1.    Xikolo xa Rixaka xa Mfumo (NSG) xi ta rhurhela Phurogireme ya xona ya vunharhu ya Xikolo xa Vuxika xo Lawula Ikhonomi xa swirhonkulu swa tipolitiki eJohannesburg kusuka hi ti27 Khotavuxika kufika ti1 Mawuwani 2022. Xi ta ngheniwa hi Vaholobye vo huma eCôte d'Ivoire; South Sudan na Afrika-Dzonga; na Mufambisinkulu wo huma eLesotho, Zambia, Democratic Republic of Congo, Tanzania na Ghana. Vameyara va Afrika-Dzonga, ku katsa ni swirho swa tikomiti ta swirho swa vakhanselara, na vona va ta nghenela.2.2.    Swirhonkulu swa tipolitiki kusuka eka matiko yo hambanahambana va languteriwa ku avelana miehleketo ni tidyondzo kusuka eka swiyimo swo hambanahambana leswi va hlanganaka na swona eka mitirho ya vona ya siku na siku.2.3.    NSG yi kunguhate phurogireme ya lembe ya swirho swa swirhonkulu hi 2020, tanihi xiphemu xa nseketelo wa yona eka ku tiboha ka mfumo ku aka tiko leri nga ni vuswikoti. Yi lava, exikarhi ka swin’wana, ku letela swirhonkulu exikarhi ka swiphemu swa mfumo swinharhu leswi nga ni vurhangeri lebyi nga antswisiwa ni vuswikoti bya vunhlori ku kota ku kambela nakambe mitlhontlo yo lawula leyi tshikelelaka nhlanganelo wa ku kula ka ntiyiselo wa ikhonomi.3.    Siku ra Misava hinkwayo ra Nelson Mandela3.1.    Lembe leri Siku ra Misava hinkwayo ra Nelson Mandela ri hi Musumbhunuku, 18 Mawuwani 2022 ri ta tlangeriwa ehansi ka nkongomelo wa misava hinkwayo wa: “Endla leswi u swi kotaka, hi leswi u nga na swona, kwihi ni kwihi laha u nga kona”.3.2.    I xikombelo xa matimba eka vanhu hinkwavo ku seketela ni ku teka xiave eka mpfhumba hi ku hoxa xandla hi ku tinghenelerisa loku nga ni ntiyiselo lowu nga ni mbuyelo wa nkarhi woleha.3.3.    Kun’wana ka ku tinghenelerisa ka ntiyiselo wa nkarhi woleha i Njhekanjhekisano wa Vantshwa wa Nelson Mandela wa lembe na Phurogireme ya Vululami ya Vurhangeri hi ku kongomisa eka timhaka ta nkarhi wa sweswi mayelano ni vantshwa eAfrika-Dzonga ni ka misava hinkwayo.4.    Nguva ya Xibalo4.1.    Nguva ya ntsariso wa xibalo ya 2022 yi ta pfula kusukela hi ti1 Mawuwani kufika ti24 ta Nhlangula 2022. Vabari va hlohloteriwa ku tsarisa  mivuyelo ya vona eka eFiling (www.sarsefiling.co.za) kumbe eka MobiApp ya Vukorhokeri bya Xibalo bya Afrika-Dzonga.4.2.    Lembe leri SARS yi ta ya emahlweni ni ku tirhisa xiendla hi xoxe ku kambela vabari hi un’weun’we, leswi ku nga ku tlherisiwa ka mbuyelo wa xibalu xa muholo ku pfuna ku olovisa ndlela ya maheleketelo. Hi 2021 ku tlula kwalomu ka mamiliyoni manharhu ya vabari va kamberiwile hi ku tirhisa xiendla hi xoxe.4.3.    Nkarhi wa kahle naswona lowu faneleke wa manyikelo ya mivuyelo ya xibalo a swi tiyisisi ntsena leswaku vabari va tshama va tshembekile, kambe swi tlhela swi pfuna mfumo ku yisa vukorhokeri eka MaAfrika-Dzonga lava byi dingaka swinene.E.    Mahungu1.    Ku hoyozelaKhabinete yi hundzisa mahungu ya yona mo hoyozela ni ku navelela mikateko eka:Muavanyisi Owen Lloyd Rogers hi ku landza ku thoriwa ka yena ku nga ri khale tanihi Muavanyisi wa Khoto ya Vumbiwa ya Afrika-Dzonga. Khabinete yi tikatse ni Presidente Ramaphosa eka ku navelela khale ka Presidente Thabo Mbeki siku ro Tlangela lembe ra vu80 ra ku velekeiwa, leri a ri tlangeleke hi siku ra 18 Khotavuxika 2022. Tat Mbeki u kongomise ku hoyozela ni ku humelela ka vumundzuku bya MaAfrika-Dzonga hinkwavo.F.    Ku tholaMatholelo hinkwawo ma fanele ma kambisisa tidyondzo ni ku basisiwa eka manyala.1.    Swirhotsongo swa Huvo ya Vulawuri bya Vuhahisi bya Rixaka bya Afrika-Dzonga:a.    Tat Ernest Khosa;b.    Mnn Bulelwa Koyana;c.    Tat Surendra Sooklal; nad.    Mnn Rejoice Edith Phewa.2.    Swirho swa Hofisi ya Mpaluxo wa Vulombisi bya swa Tindlu na Mpaluxo wa Swikweleti: a.    Mnn Kenosi Pearl Louisa Selane (Mutshamaxitulu);b.    Mnn Catharina Maria Van der Sandt;c.    Tat Errol Vincent Magerman;d.    Adv Mandla Dludlu;e.    Tat Matsobane Gabriel Mello;f.    Mnn Palesa Mawasha;g.    Mnn Penelope Anne Beck-Paxton;h.    Mnn Sphiwe Dorris Mayinga;i.    Mnn Tshifhiwa Victor Mphigalale; naj.    Tat Zuko Ncemane.Swivutiso: Mnn Phumla Williams – Muvulavuleri wa Khabinete Riqingo: 083 501 0139 "
"Xitatimente xa Nhlengeletano ya Vhichuwali ya Khabinete leyi khomiweke hi Ravumune, 07 Mawuwani 2022",11 Jul 2022,https://www.gov.za/speeches/statement-virtual-cabinet-meeting-held-thursday-7-july-2022-11-jul-2022-0000,https://www.gov.za/ts/speeches/statement-virtual-cabinet-meeting-held-thursday-7-july-2022-11-jul-2022-0000,"A.    Xiyimo xa Khabinete eka timhakankulu1.    Mahungu mantshwa hi Vuvabyi bya Khoronavhayirasi (COVID-19)1.1.    Khabinete yi bumabumele vanhu hinkwavo va Afrika-Dzonga lava hlawuleke ku sawutisiwa ni ku landzelela milawu ya COVID-19 leswi endleke leswaku tiko ri sivela ku tlakuka ka nhlayo ya timhangu tintshwa hi nkarhi wa gandlati ra vuntlhanu ra ntungu.1.2.    Hambiswiritano, a hi fanelanga hi enerisiwa tanihiloko COVID-19 ya ha ri exikarhi ka hina. Hambiloko tiko sweswinyana ri susile ku boheleriwa ka ku ambala timasiki exikarhi ka vanhu, vanhu lava nga ni vuvabyi byo lawuleka bya nkarhi hinkwawo ni lava vavabyaka va hlohloteriwa ku ya emahlweni va ambala masiki. Hi fanele ku tlhela hi ya emahlweni hi hlamba kumbe ku sanithayiza mavoko ya hina, ni ku landzelela mpfhuka exikarhi ka wena ni munhu un’wana na ku va eka ndhawu leyi faneleke ya ku hunga ka moya lowutengeke.1.3.    Nsawutiso wu tshama wu ri xisirhelelo xa xisayense lexi pasisiweke ku lwisana ni COVID-19 kutani Khabinete yi hlohlotela vanhu hinkwavo lava nga sawutisiwangiki ku sawutisiwa handle ko hlwela kutani vanhu lava sawutisiweke va kuma mirhi ya ntlhavelo yo tiyisa masocha ya miri eka tindhawu ta vona ta nsawutiso ta le kusuhi, mahala.2.    Marhuda ya ntoho2.1.    Khabinete ya ha ku tivisiwa hi mahungu mantshwa ya ku hangalaka ka vuvabyi bya Marhuda ya ntoho etikweni hi ku landzela ku tiyisisa ka sweswinyana ka mhangu ya vumbirhi etikweni. Vanhu lava khumbekeke va titshamisise ekule ni van’wana emakaya ya vona kutani ku khumbana ka vona ni van’wana ku le ku landzelerisiweni ku kota ku kuma van’wana lava nga vaka va tikombisa. 2.2.    Ndzawulo ya Rihanyo na Vandla ra Rixaka ra Mavabyi yo Tlulela swi tirha kun’we ni Nhlangano wa Rihanyo wa Misava ku hlela khombo ro tlulela ra laha kaya hi ku fambelana ni Milawu ya Rihanyo ya Matiko ya Misava.2.3.    Xitsongwatsongwana xa marhuda ya ntoho a xi hangalaki hi ku olova naswona hakanyingi xi tikomba ntsena endzhaku ko khumbana ka le kusuhi swinene tanihi ku ntswotswana, ku vukarhana kumbe ku khumba swirho swa miri lowu nga ni swilondza swa marhuda ya ntoho. Vanhu lava nga riki ni swikombeto swa marhuda ya ntoho va nga ka va nga hangalaseli xitsongwatsongwana eka van’wana.2.4.    Khabinete yi tsundzuxe vanhu lava tikombaka va ri ni swikombeto swa ku hisa ka miri, swikombeto leswi yelanaka ni swa mukhuhlwani hi ku angarhela, ku landzela hi swirhumbana leswi yelanaka ni ntshwavusiku ku vika eka tindhawu ta vona ta swa rihanyu ta le kusuhi leswaku swi kumeka ka ha ri ni nkarhi na ku tshunguriwa.3.    Khombo ra le ka thavhene ya le Monti3.1.    Khombo ro tsema nhlana ra le Thavhenini ya le Enyobeni eMonti eKapa-Vuxa hi Sonto, 26 Khotavuxika 2022 leri koxeke vutomi bya 21 wa vantshwa, ri chavisile tiko hinkwaro. Swi tika swinene ku ehleketa nhlomulo wa mindyangu leyi lahlekeriweke hi vana va yona eka khombo ra muxaka wotano.3.2.    Khabinete yi hundzise mahungu ya yona ya nchavelelo eka mindyangu leyi lahlekeriweke hi varhandziwa va yona ni ku khensa un’wana ni un’wana eka nseketelo wa ximunhu eka mindyangu leyi nga ekurileni hi nkarhi lowu wo tika swinene.3.3.    Swa vilerisa leswaku vana lavantsongo va malembe ya 13 va pfumeleriwe ku nghena endhawini va nwa xihoko. Hi rhamba miganga ku tlanga xiphemu xa vona hi ku hlayisa vana va hina mikarhi hinkwayo.3.4.    Vana lava nga ni malembe ya le hansi ka 18 a va pfumeleriwi ku nghena ethavhenini, tindhawu to xavisa byalwa leti nga riki enawini, tindhawu to xavisela xihoko ni mavhengele mo xavisa byalwa. Vaxavisi va xihoko lava kumekaka va tlule milawu leyi yihi ni yihi va fanele ku voniwa nandzu wa vugevenga kutani tilayinsese ta vona to pfumeleriwa ku xavisa xihoko ti fanele ku herisiwa.4.    Mivuyelo kusuka eka Samiti ya Vurhangeri ya Group of Seven (G7)4.1.    Presidente Cyril Ramaphosa u vile xiphemu xa Samiti ya Vurhangeri ya G7 leyi khomiweke eBavaria, eGermany hi Musumbhunuku, 27 Khotavuxika 2022. Presidente – loyi a veke xiphemu eka ntirho wa nhlengeletano laha ku cinca ka ta maxelo, eneji, rihanyo, nsirhelela wa swakudya wa misava ni timhaka ta ku ringanana ka rimbewu ku vulawuriweke haswona – u rhambiwile hi varhurheli, Chanselara Olaf Scholz.  4.2.    G7 i foramu ya mifumonyingi ya swa tipolitiki leyi katsaka Canada, France, Germany, Italy, Japan, United Kingdom na United States.B.    Swiboho swa Khabinete1.    Mpfapfarhuto wa Nawu wa Bindzu ra Xinawu (Mpfapfarhuto wa LSC) 1.1.    Khabinete yi pasise ku kandziyisiwa ka Mpfapfarhuto wa LSC leswaku vanhu va nyika mavonelo ya vona. Swikongomelo swa nawu lowu i ku olovisa ku cinca ka bindzu ra xinawu ku fikelela vuyimeri ku ya hi demogirafiki ya tiko. Nawu wu ta tlhela wu tiyisisa nhluvukiso wa ntlawa lowu nga ta humelerisa vanyiki lava leteriweke ku ringana ni ku va ni vutivi bya vukorhokeri bya xinawu.  1.2.    Nhluvukiso wa Mpfapfarhuto wa LSC wu langutisisiwile hi Huvo ya Ntirho wa Xinawu, ntlawa wa xinawu lowu tumbuluxiweke hi ku ya hi Xiyenge xa 4 xa Nawu wa Ntirho wa Xinawu, wa 2014 (Nawu wa 28 wa 2014) naswona wu leteriwa hi nawu wa Havexerisamatimba wa Ikhonomi ya Vantima wo Angarhela (B-BBEE), wa 2013 (Nawu wa 46 wa 2013).1.3.    Nawu wa B-BBEE wa 2013 wu nyika Holobye wa Mabindzu, Vumaki na Mphikizano ku rhumela milawu ya matikhomele lamanene eka havexerisamatimba wa ikhonomi ya vantima eka mabindzu yo hlawuleka. Swirho swa ntirho wa xinawu eka nkarhi wa sweswi a swi na milawu ya bindzu leyi va letelaka eka ku ololoxa ku hambana ni ku kala ndzingano eka ntirho wa xinawu. 1.4.    Mpfapfarhuto wa LSC wu ta kandziyisiwa eka Government Gazette ku ringana 60 wa masiku ku pfumelela swibumabumelo swa vaaki.2.    Swiviko swa ku humelela swa matirhelo swa malembe mambirhi2.1.    Khabinete yi pasise swiviko swa ku humelela swa matirhelo swa malembe mambirhi swa nkarhi lowu katsaka Nhlangula 2021 kufika Nyenyankulu 2022. Swiviko swi endla xiphemu xa Rimba ra Maqhinga ya le Xikarhi ka Lembe (MTSF) ya 2019-2024. MTSF 2019-2024 i kungu ra ku simekiwa ni ku landzelerisa rimba eka ku fikelela Kungu ra Nhluvukiso ra Rixaka: swirhangana swa Xivono xa 2030 swa vufambisi bya mfumo bya vutsevu.  2.2.    Swiviko swi  landzelerisile eka swirhangana swa nkombo swa mfumo, leswi landzelaka (1) Ku cinca ka ikhonomi ni ku tumbuluxiwa ka mitirho; (2) Dyondzo, vuswikoti na rihanyo; (3) Ku hlanganisiwa ka muholo wa vanhu hi ku tirhisa ku tiya ni vukorhokeri bya nkoka bya xiyimo xa le henhla; (4) nhlanganiso wa swivandla, matshamelo ya vanhu na mfumo wa miganga; (5) vun’we bya vaaki ni ku hlayiseka ka vaaki; (6) tiko ra vuswikoti, nawu ni nhluvuko; na (7) Afrika ro antswa na misava yo antswa, ni ku nghenelela loku yelanaka ka vufambisi bya vutsevu.2.3.    Khabinete yi amukele tindhawu leti hluvukisiweke eka swikongomisiwa leswi a ku tiyimiseriwile hi nkarhi wa nkambisiso. Nakambe Khabinete yi tekele enhlokweni tindhawu leti lavaka ku ngheneleriwa hi xikongomelo xo ololoxa ku hlwela loku kumbeke hi ndlela yobiha hi ntungu wa COVID-19. 2.4.    Vaholobye va ta va ni mbhurisano ni vuhangalasamahungu eka mavhiki lamataka ku humesela erivaleni swiviko swa vona hi ku hambana ni ku hlamusela eka tindhawu leti matirhelo ma lava ku tiyisisiwa. C.    Migingiriko leyitaka1.    Nhlengeletano ya Van’wamabindzu va Vantima na Vaxaviselavambe (BIEC)1.1.    Ku simekiwa ka BIEC ku ta khomeriwa eka Senthara ya Nhlengeletano ya Matiko ya Misava eSandton eJohannesburg hi Ravunharhu, 20 Mawuwani 2022.1.2.    Nhlengeletano yi landzela ku simekiwa ka Netiweke ya Nxaviselovambe ya Van’wamabindzu ya Vantima loku simekiweke ekusungeleni ka lembe leri hi mfumo, loku seketelaka van’wamabindzu va vantima ku tivonakarisa eka timakete tintshwa, ni ku fikelela timali to xaviselavambe ni tindlela to navetisa.D.    Mahungu1.    Ku hoyozelaKhabinete yi hundzisa mahungu ma yona mo hoyozela ni ku navelela mikateko eka:Springboks, ku va xi hlule hi minete yo hetelela hi ndlela yo xiximeka eka Wales hi nkarhi wa swikambelo swo sungula swa mitlangu yinharhu eXitediyamu xa Loftus Versveld ePretoria hi Mugqivela, 2 Mawuwani 2022, Banyana Banyana, eka ku hlula ka vona hi 2-1 eka ntlangu wa vona wo pfula eka Khapu ya Tinxaka ya Afrika ya Vavasati na Nigeria, lowu rhurheriweke hi Morocco, hi Musumbhunuku, 4 Mawuwani 2022.  E.    Ku tholaMatholelo hinkwawo ma fanele ma kambisisa tidyondzo ni ku basisiwa eka manyala.1.    Dkd Nyameko Barney Pityana tanihi Mutshamaxitulu wa Khomixini ya Rixaka ya Lothari. 2.    Gqweta Rory Voller tanihi Khomixinara wa Khomixini ya Tikhamphani na Nhundzu ya Vutivi ya Vutlhari. Swivutiso:Mnn Phumla Williams – Muvulavuleri wa KhabineteRiqingo: 083 501 0139 "
"Xitatimente xa Nhlengeletano ya Khabinete ya le moyeni leyi khomiweke hi Ravunharhu, 17 Mhawuri 2022",13 Aug 2022,https://www.gov.za/speeches/statement-virtual-cabinet-meeting-wednesday-%C2%A017-august-2022-13-aug-2022-0000,https://www.gov.za/ts/speeches/statement-virtual-cabinet-meeting-wednesday-%C2%A017-august-2022-13-aug-2022-0000,"A. Xiyimo xa Khabinete eka Timhakakulu1. Eneji 1.1. Khabinete yi amukele ku nghenelela loku tivisiweke hi mfumo ko ololoxa xiphiqo lexikulu xa eneji ya tiko. Magoza lamakulu lama faneleke ku fikeleriwa ma pfula ndlela yo hunguta mphakelo wa gezi hi ku siyerisana wo kunguhatiwa ku ya hi tindhawu, ku cinca sekitara ya gezi na ku fikelela nhlayiseko wa eneji ya nkarhi wo leha.1.2. Hi ku seketela giridi ya eneji na ku pfuna tiko ra ka hina hikwalaho ka mphakelo wa rona wa gezi lowu tshikeleriweke, hi fanele ku hunguta matirhiselo ya gezi ra tiko ra ka hina hi 600 wa timegawati endzhaku ka tin’hweti tinharhu leti landzelaka.1.3. Miti yi nga tlanga xiave xa yona eka ku hlayisa gezi hi ku tima timboni leti nga riki ni nkoka na switirhisiwa swa gezi leswi tirhisaka eneji yo tala hi mikarhi leyi yi lavekaka swinene. Mabindzu ma khutaziwa ku tekelela thekinoloji yo endla leyi nga tlangisiki eneji na ku teka xiave eka matshalatshala yo hunguta ku laveka ka gezi lokukulu. 2. Operation Vulindlela 2.1. Khabinete yi amukele ndzima leyi khatsiweke ehansi ka Operation Vulindlela ko basisa ntlimbano exikarhi ka gezi, vuhlanganisi bya tiqingho, na tisekitara ta mati na vupfhumba ku pfuxeta ikhonomi.2.2. Kaye ehenhla ka 26 wa mipfuxeto ya swivumbeko yi fikeleriwile, laha 11 wa mipfuxeto yi khatseke ndzima ya kahle. Ku humelela ku katsa ku engetela mpimohansi wa ku nyikiwa ka tilayisense ka ku endliwa ka gezi loku tiyisiweke, ku hundzuluxeriwa eka xibindzu ka Vulawuri bya Mihlaluko ya Rixaka bya Transnet, ku humesiwa ka ku antswisiwa ka nxaxamelo wa swikili swa nkoka lowu pfuxetiweke na ku simekiwa ka sisiteme ya Vhisa ya Xielekitironiki eka 14 wa matiko, ku katsa timaketekulu ta vupfhumba tintshwa tanihi China, India, Kenya na Nigeria.  3. Madzolonga ya rimbewu ni ku dlayeteriwa ka vaxisati (GBVF)3.1. Khabinete yi humesele erivaleni nhlundzuko wa mpfinyo wa tihanyi lowa ha ku endlekaka sweswinyana eka nhungu wa vavasati eKrugersdorp eGauteng. Swiendlo leswa tihanyi na ku xanisiwa ka vavasati yi tekela ehansi vuxaka bya hina bya vanhu. Khabinete yi yile emahlweni yi hoyozela Vukorhokeri bya Maphorisa bya Afrika-Dzonga ku khomiwa hi xihatla ka vaehleketeleriwa vo hlayanyana hi mayelana na vugevenga lebya nsele.3.2. Khabinete yi kombele miganga ku tirhisana ni tiejensi ta nsindziso wa nawu hi ku avelana vuxokoxoko byihi kumbe byihi kumbe ku mangala migingiriko leyi kanakanisaka. Hi ku tirhisana, hi nga kota ku endla leswaku miganga ya ka hina yi hlayiseka eka vavasati na vana.3.3. MuAfrika-Dzonga un’wana na un’wana u na ntirho wo teka goza ro lwisana ni vahlohloteri madzolonga hi ku landzelela nawu. Mangala timhangu leti yelanaka na GBVF hinkwato eka xitichi xa maphorisa xa le mugangeni kumbe u bela riqingho eka nomboro ya mahala ya Crime Stop ya: 0860 01 0111, Senthara yo Lawula GBVF ya Rixaka eka: 0800 428 428 kumbe Stop Gender Violence Helpline eka: 0800 150 150.4. N’hweti ya Vavasati4.1. N’hweti ya Vavasati ya lembe na lembe hi Mhawuri yi tsundzuka vamanana lava tekeke xiave eka ku lwela ntshunxeko ku katsa na vavasati hinkwavo eka rixaka ra ka hina.   4.2. N’hweti ya Vamanana ya lembe leri yi tlangeriwa ehansi ka nkongomelo: “Timfanelo ta Xiikhonomi xa Vamanana na ku Havexerisiwa Matimba: Ku Aka ko Vuyisela ko Antswa ka ku Tiyisela loku Antswisiweke ka Vavasati”.4.3. Kutlula 20 000 wa vavasati lava macheke kuya eUnion Buildings ePretoria hi siku ra 9 Mhawuri 1956 swi hoxile xandla ku tiyisisa leswaku ku ringanana ka rimbewu ni ku havexerisa matimba swi tshama swi ri xirhanganakulu eka Afrika-Dzonga ya xidemokirasi.4.4. Swiendlo swa vona swa xivindzi hi ku angarhela swi hlohlotele vavasati ku teka ndhawu ya vona ya vuamukelekixinawu ePalamente, mfumo na rixaka leri nga na mitsakelo yo fana, kutani hi aka hi ya emahlweni eka mihluvuko leyi hi mpfhuka ku kumiwa ntshunxeko hi 1994.  5. Ku Tsundzukiwa ka Marikana 5.1. Hi Ravumbirhi, 16 Mhawuri 2022, mfumo wu tikatse tiko hinkwaro hi ku tsundzuka khombo leri humeleleke eMarikana eN’walungu-Vupeladyambu hi 2012. Ku vava loku twiweke hi vatirhi, mindyangu ya vona na rixaka hi ku angarhela ku nga mila rimitsu hilaha ku nga heriki eka matimu ya hina.5.2. Nongoloko wo Pfuxeta wa Marikana wu simekiwile ku aka hi vuntshwa na ku tumbuluxa mbangu lowu kotisaka ku antswisa vutomi bya vaakandhawu va Marikana. Lembe leri hundzeke mfumo wu hakele R176 wa timiliyoni ku rilisa mindyangu ya vatwisiwakuvava naswona milandzu leya ha saleke leyi nga ehansi ka vumangalelani yi languteriwa ku fikisiwa emakumu hi ku hela ka Mhawuri 2022.5.3. Tindlu leti pfuxetiweke kumbe leta ha ku kumekaka to hlayanyana ti nyiketiwile eka tinoni ta le Marikana naswona tin’wana ti ta hetisiwa lembe leri. Phurojeke ya R700 wa timiliyoni yi ta endla leswaku vatirhi va le migodini va nyikiwa tindlu leti nga ni xindzhuti. Switirhisiwakulu swa vanhu swa nkoka swi le ku nyiketiwile ku antswisa swiyimo swa matshamelo ya miganga ya vucelamigodi.6. Xivijo xa Phuresidente xa Modlolo wa Nhluvukiso wa Xifundzatsongo (DDM) eGauteng6.1. Endzhaku ka ku humelela ka Swivijo swa Phuresidente swa DDM swinharhu leswi rhurheriweke eN’walungu-Vupeladyambu, Free State na Mpumalanga hi ku hambana ka swona, Masipala wa Xifundzatsongo xa Sedibeng eGauteng wu rhurhele xiphemu xa vumune hi Ravuntlhanu, 12 Mhawuri 2022.6.2. Ehansi ka nkongomelo: “Ku nga siyiwi munhu endzhaku”, Phuresidente Cyril Ramaphosa u rhangerile vurhumiwa bya vaofisirinkulu kusuka eka mifumo ya rixaka, ya swifundzakulu na ya miganga. MaAfrika-Dzonga eka mihlangano na tisekitara to hambanahambana va hlohloteriwile ku tirhisana ku lwisana na tilevhele leti tlakukaka ta vusweti lebyi vangiwaka hi swiyimo swa ikhonomi swo tlhontlha.6.3. Xifundzatsongo xa Sedibeng xi khatsile ndzima eka ku tirhisa Zoni ya Ikhonomi yo Hlawuleka (SEZ) ya Vaal River, leyi nga na vuswikoti bya ku endliwa ka tiindasitiri ta xifundza, xifundzankulu na tiko. Vaal River SEZ yi kunguhata ku rhurhela tisekitara ta nkoka swonghasi leti landzelaka: Dorobakulu ra Xithekinoloji ra Vaal River; Green Hydrogen Innovation Hub; xivindzi xa swimilana swa mbangi, vutleketlaswirin’wa; doroba leri rhendzeleke rivala ra swihahampfhuka; rivala leritsongo ra swihahampfhuka, swirhwalanhundzu swa le moyeni na sekitara ya vuendli bya nsimbhi leyi pfuxetiweke.7. Samiti ya Sekitara ya Vanhu ya Phuresidente 7.1. Samiti ya Sekitara ya Vanhu ya Phuresidente leyi khomeriweke Ekurhuleni, eGauteng kusuka 4 kufika 5 Mhawuri 2022 ehansi ka nkongomelo: “Ku Kondletela Nkhomano wa Vanhu ku Kotisa Vutekaxiave bya Vanhu na Ikhonomi”, yi hlanganisile endhawini yin’we vakhumbeki kusuka emigangeni yo hambana ku tirha na mfumo ku ololoxa mitlhontlho ya vanhu na ikhonomi na ku hlengeleta swipfuno swa rixaka leri nga na mitsakelo yo fana, exikarhi ka swikongomelo swin’wana. 7.2. Samiti leyi yi langutisise swiviko swo kanerisana kusuka eka swifundzatsongo swa kaye hi mayelana na mitlhontlho ya swona, leswi katsaka ku fikelela timali, timhaka to lawula, ku hundzuluxiwa ka sekitara ya vanhu hi xikongomelo xo kondletela ku tirhisana ka rixaka leri nga mitsakelo yo fana na mfumo ku ololoxa swiphiqo leswi yelanaka ni vusweti, ku kala ndzingano na ku pfumaleka ka mitirho. 7.3. Khabinete yi kombele mihlangano ya vaaki lava nga na mitsakelo yo fana na vaakatiko ku tlanga xiave xa vona xo gingiriteka ku tiyisisa leswaku hi aka vumundzuku byo antswa, tanihilaha swi kunguhatiweke hakona eka Pulani ya Nhluvukiso ya Rixaka: Xivono xa 2030. B. Swiboho swa Khabinete1. Kungukulu ra Tiindasitiri ta Mfuwo na Vutumbuluxi 1.1. Khabinete yi pasise Kungukulu ra Tiindasitiri ta Mfuwo na Vutumbuluxi leswaku ri simekiwa. Kungukulu leri ri kongoma eka vutshila byo dirowa; vutshila bya mitirho ya mavoko na dizayini; swihangalasamahungu swo yingiseriwa na swo voniwa na swa n’wangulano; vukorhokeri bya dizayini na bya vutumbuluxi; ku tlanga exitejini na ku tlangela, ku katsa na vuyimbeleri, vakandziyisi na swihangalasamahungu swo tsariwa. 1.2. Kungukulu ri ta nghenelela eka tisekitara leti hi ku kongoma ku aka sekitara ya maendlelo mantshwa ya vutumbuluxi leyi cinciweke leyi nga ta tekeriwa enhlokweni ni ku phikizana emisaveni hinkwayo hi nkarhi wo karhi. Ri ta tirha hi ku kongoma sekitara ya vutumbuluxi ya Afrika-Dzonga leswaku yi kota ku fikelela timakete ta laha tikweni na ta matiko mambe. 2. Rimba ra Pholisi leri Antswisiweke eka ku Lomba Timali ka Masipala na Swilamulelamhangu swa Timali 2.1. Khabinete yi pasise mihundzuluxo ya Rimba ra Pholisi ra nkarhi wa sweswi ra ku Lomba Timali ka Masipala na Swilamulelamhangu swa Timali. Mihundzuluxo leyi yi hi mayelana swinene na xiyenge xa ku lombi mali xa rimba leri. Exikarhi ka mihundzuluxo leyi ringanyetiwaka i ku tivisiwa ka nkarhi wo lomba mali ka nkarhi wo leha ku pananisa vunavi bya vutomi bya nkoka bya yin’wana ya tinhundzu leti hakeriwaka. Nakambe mihundzuluxo leyi yi veka erivaleni xiave xa mihlangano yo ya timali ta nhluvukiso eka ndhawu yo lombisa ya timasipala.2.2. Xiyenge xa 230 xa Vumbiwa ra Rhiphabuliki ya Afrika-Dzonga ra 1996 ri nyika matimba timasipala leswaku ti tlakusa vulombisi ku endla xumakulu kumbe matirhiselo ya vona ya sweswi ya mali. Rimbaxidzi ri pasisiwile hi Khabinete hi 2000 ku letela Kavanyisa ka 6 na 13 ya Nawu wa Timali ta Masipala, wa 2003 (Nawu wa 56 wa 2003). Mihundzuluxo leyi pasisiweke yi kongomisiwa eka ku pfuna valombi vo tala eka timakete ta masipala kambe yi yisa emahlweni yi hlayisa milawukulu leyi tiyisaka vulombisi bya masipala. 3. Khalendara leyi rhangaka yi humesiwa ya vuhangalasi bya Tinhlayonhlayo ta vugevenga leti kandziyisiweke ta kotara na kotara ta lembeximali ra 2022/233.1. Khabinete yi pasise khalendara leyi rhangaka yi humesiwa leyi ringanyetiwaka leswaku yi kandziyisiwa ya tinhlayonhlayo ta vugevenga ta kotara na kotara ta lembeximali ra 2022/23. Khabinete yi pasise ku humesiwa ka tinhlayonhlayo ta vugevenga ta kotara na kotara. Leswi a swi endleriwa ku cinca ka ku humesiwa ka lembe na lembe ka nkarhi lowu nga hundza ka tinhlayonhlayo ta vugevenga ta tiko. 3.2. Khalendara leyi rhangaka yi humesiwa leyi ringanyetiwaka ya tinhlayonhlayo ta vugevenga i Mhawuri 2022 ta kotara ya n’we na Hukuri 2022 eka kotara ya mbirhi. Tinhlayonhlayo ta vugevenga ta kotara ya nharhu na kotara ya mune ti ta humesiwa hi Nyenyanyana na Mudyaxihi 2023 hi ku hambana ka tona. 4. Ku Hela ka Nkarhi ka Xiyimo xa Mhangu xa Rixaka (NSoD)4.1. Khabinete yi pasise ku hela ka nkarhi wa ka Xiyimo xa Mhangu xa Rixaka (NSoD) lexi xi tivisiweke endzhaku ka mikhukhulo leyo onhetela eKapa-Vuxa na le KwaZulu-Natal.4.2. NSoD yi heleriwile hi nkarhi hi siku ra 18 Mhawuri 2022 endzhaku ka ku engeteriwa ka yona hi siku ra 18 Mawuwana 2022. Ku engeteriwa loku ku langutisisile xidingo xa ku ya emahlweni ku engeteriwa magoza ya xirindzamhangu lama nga kona lama tekiweke hi swiyenge swa mfumo ku hunguta na ku ololoxa switandzhaku swa maxelo yo tikisa eka swifundzatsongo leswi khumbekeke.4.3. Khabinete yi twanane leswaku swiyimo swa nkarhi wa sweswi a swa ha lavi magoza mo hlamarisa tanihileswi swiyenge swa mfumo, sekitara leyi nga riki ya mfumo na rixaka leri nga na mitsakelo yo fana swi ta ya emahlweni swi tiyisisa ku va na mphalalo lowu yaka emahlweni, nhlakarhelo na ku aka hi vuntshwa. C. Milawumbisi1. Nawumbisi wa Hundzuluxo wa Ntsariso wa Vun’wini bya Miako wa 20221.1. Khabinete yi pasise xiringanyeto xa Nawumbisi wa Ntsariso wa Vun’wini bya Nhundzu wa 2020 ePalamente ku langutisisiwa ku ya emahlweni. Khabinete yi pasise Nawumbisi lowu hi Khotavuxika 2020 leswaku ku va ni mbhurisano ni vaaki ku ya emahlweni.1.2. Mihundzuluxo leyi ringanyetiwaka yi ta humelerisa vun’wini bya misava lebyi hlayisekeke hi ndlela ya xinawu eka Xiyenge xa 25(6) xa Vumbiwa ra Rhiphabuliki ra Afrika-Dzonga ra 1996. Nawumbisi lowu wu lulamisela ku hlengeletiwa ka tinhlayonhlayo hi ku ya hi rixakanghohe, rimbewu, tiko leri u velekiweke eka rona na vuakatiko bya n’wini wa timfanelo ta misava eAfrika-Dzonga. Ndzulamiselo lowu wu ta kotisa swiviko swa oditi ya misava leyi nga nkhaqato swinene na mivalango eka nkarhi lowu taka hi mayelana na ku cinca ka vun’wini bya misava.  2. Nawumbisi wa Ejensi ya Switirhisiwakulu swa Swipfuno swa Mati ya Rixaka (NWRIA) wa 20222.1. Khabinete yi pasise ku kandziyisiwa ka Nawumbisi wa NWRIA wa 2022 leswaku vaaki va nyika mavonelo ku ringana nkarhi wa makumekaye (90) wa masiku. Nawumbisi lowu wu ringanyeta ku tumbuluxiwa ka NWRIA leswaku yi va na vutihlamuleri bya nkunguhato, ku nyika timali na nhluvukiso wa switirhisiwakulu swa mati swa tiko. Wu ta tlhela wu va na vutihlamuleri bya nhlayiso wa switirhisiwakulu swa mati swa nkarhi wa sweswi.2.2. Ejensi leyi yi fanele ku tiyisisa leswaku ku va na mphakelo wa mati wo ringana na ku va wo tshembeka hu ku fambisana na miboheko leyi nga eka vumbiwa ya mfikelelo wa mati na mbangu lowu hanyeke kahle lowu hlayisekeke. Ejensi leyi yi ta tumbuluxiwa tanihi Vandla ra Mfumo ehansi ka Xiyenge xa 2 xa Nawu wa Malawulelo ya Timali ta Mfumo, 1999 (Nawu wa 1 wa 1999). Ejensi leyi yi ta byarha mitirho leyi sweswi yi tirhiwaka hi Trans-Caledon Tunnel Authority. 3. Nawumbisi wa Hundzuluxo wa Matimba yo Vutamelankwama bya Masipala na Mitirho  wa 20223.1. Khabinete yi pasise xiringanyeto ePalamente xa Nawumbisi wa Hundzuluxo wa Matimba ya Vutamelankwama bya Masipala na Mitirho wa 2022. Nawumbisi wu hundzuluxa Nawu wa Matimba ya Vutamelankwama bya Masipala na Mitirho, wa 2007 (Nawu wa 12 wa 2007).3.2. Mihundzuluxo leyi yi lawula matimba ya timasipala eka ku hakerisa tihakelo ta nhluvukiso hi mayelana na swikombelo swa nhluvukiso wa misava leswi rhumeriweke eka timasipala. Mihundzuluxo leyi yi ta tiyisisa leswaku timasipala ti tirhisa tihakelo leti hi ndlela leyinene, ya nkavuciva na ku tirha kahle. Khabinete yi pasise Nawumbisi hi 2020 leswaku vaaki va nyika mavonelo. 4. Nawumbisi wa Hundzuluxo wa Timhaka ta Timali wa 20224.1. Khabinete yi pasise xiringanyeto ePalamente xa Nawumbisi wa Hundzuluxo wa Timhaka ta Timali, 2022. Nawumbisi lowu wu ringanyeta hundzuluxo wa nkombo wa Milawu, ku nga (1) Nawu wa Nkwama wa Mihlangano ya Phenceni leyi Hlanganisiweke, 1963 (Nawu wa 41 wa 1963); (2) Nawu wa Phenceni ya Masocha, 1976 (Nawu wa 84 wa 1976); (3) Nawu wa Phenceni ya Vatirhelamfumo, 1996; (4) Nawu wa Khomixini ya Timali na Vutamelankwama, 1997 (Nawu wa 99 wa 1997); (5) Nawu wa Bangi ya Nhluvukiso wa Misava na Vurimi, 2002 (Nawu wa 15 wa 2002); (6) Nawu wa Phurofexini ya Oditi, 2005 (Nawu wa 26 wa 2005) na (7) Nawu wa Hundzuluxo wa Phurofexini yo Odita, 2021 (Nawu wa 5 wa 2021).4.2. Mihundzuluxo leyi ringanyetiweke yi katsa, ehansi ka Nawu wa Phenceni ya Masocha wa 1996, ku katsiwa ka varingani wa vutomi eka mivuyelo hi ku languta endzhaku kusuka 27 Dzivamisoko 1994. Mihundzuluxo ya milawu ya phenceni yi ta endla leswaku nuna kumbe nsati va lemuka ntswalo wa phenceni ya vona hi ku hatlisa loko vukati bya vona byi herisiwa.4.3. Ku tlhandlekela eka ku veka erivaleni xiave xa Holobye wa Timali na le ka ku odita, mihundzuluxo yi tlhela yi cinca matimba ya komiti leyi tiyisisaka laha oditara yi amukelaka nandzu. Nawumbisi wu kandziyisiwile leswaku vanhu va nyika mavonelo hi Nyenyanyana 2022.  5. Nawumbisi wa Hundzuluxo wa Milawu yo Angarhela (Ku Lwisana na Tumbeta Swihlovo swa Timali na ku Herisiwa ka Ku Nyika Timali eka Vutherorisi) wa 2022 5.1. Khabinete yi pasise swiringanyeto swa Nawumbisi wa Hundzuluxo wa Milawu yo Angarhela (Ku Lwisana na Tumbeta Swihlovo swa Timali na ku Herisiwa ka Ku Nyika Timali eka Vutherorisi) wa 2022 ePalamente leswaku wu langutisisiwa ku ya emahlweni.5.2. Nawumbisi i nhlengeleto wa Nawumbisi lowu wu na swiphemu swo talanyana leswi swi hundzuluxaka Milawu ya nkarhi wa sweswi ku nga (i) Nawu wa Senthara ya Vunhlori bya Timali, 2001 (Nawu wa 38 wa 2001); (ii) Nawu wa Nhlangano wo ka wu nga Bindzurisi, 1997 (Nawu wa 71 wa 1997); (iii) Nawu wa Vulawuri bya Nhundzu ya Thirasiti, 1988 (Nawu wa 57 wa 1988); (iv) Nawu wa Tikhamphani, 2008 (Nawu wa 71 wa 2008) na (v) Nawu wa Swinawana swa Vulawuri bya Timali, 2017 (Nawu wa 9 wa 2017). 5.3. Mihundzuluxo leyi yi hlamula eka mikayivelo leyi kumekeke hi nkarhi wa ku kambisisana hi vuntangha ka tiko loku endliweke hi Vuthu ra Xintirhwana xa Magoza ya Timali (FATF). Xiviko xa nhlahluvo wa matlhelo hamambirhi xi endle 40 wa swibumabumelo leswi nga ta pfuna eka ku veka Afrika-Dzonga ri fambelana na magoza ya matiko ya misava eka ku hunguta ku tumbetiwa ka swihlovo swa timali na ku nyika timali eka vutherorisi.5.4. Afrika-Dzonga yi kumekile yi kayivela eka swiyenge swa 20. Nawumbisi lowu wu ololoxa kwalomu ka 14 wa swiyenge leswi kumekeke. Afrika-Dzonga a yi ri xirho xa FATF kusukela hi 2003. 6. Nawumbisi wa Hundzuluxo wa Swidzidziharisi na Vungungumerisi bya Swidzidziharisi wa 2022 6.1. Khabinete yi pasise xiringanyeto ePalamente xa Nawumbisi wa Hundzuluxo wa Swidzidziharisi ni Vungungumerisi bya Swidzidziharisi wa 2022 ku langutisisiwa ku ya emahlweni. Nawu wa Swidzidziharisi na Vungungumerisi bya Swidzidziharisi, 1992 (Nawu wa 140 wa 1992) wu yirisa ku endliwa na ku phakeriwa ka xidzidziharisi xihi kumbe xihi lexi katsiweke ehansi ka Xiyenge xa 1 na Xedulu ya 2 swa Nawu lowu.6.2. Mihundzuluxo leyi yi ololoxa ku nga ri enawini ka Xiyenge xa 63, lexi xi nga kumeka xi nga fambisani na vumbiwa hi ku ya hi Holobye loyi a nyikiweke timfanelo to hundzuluxa tixedulu leti handle ko nghenelerisa maendlelo yo endla milawu.6.3. Hi 2020, Khoto ya Vumbiwa yi teke xiboho xa leswaku Xiyenge xa 63 xa Nawu wa Swidzidziharisi na Vungungumerisi bya Swidzidziharisi wa 1992 a xi fambisani na vumbiwa kutani yi yimisa swa nkarhinyana ku nga ri enawini kufika ti17 N’wendzamhala 2022 ku lulamisela Palamente ku lulamisa xihoxo lexi. D. Swiendleko leswi Taka1. Khapu ya Misava ya Rhagibi ya Sevens ya 20221.1. Afrika-Dzonga yi ta rhurhela Khapu ya Misava ya Rhagibi ya Sevens ya 2022 eKapa exikarhi ka 9 na 11 Ndzati 2022. Xiendleko lexa nkombiso xi khomiwa rosungula eka tikokulu ra Afrika naswona xi ta vona swipano swa 24 swa vavanuna na 16 swa vavasati swo huma emisaveni hinkwayo swi phikizana. E. Mahungu1. VuhoyozeriKhabinete yi hundzisa vuhoyozeri bya yonana ku navelela leswinene eka: Banyana, ku va xi endle matimu na ku winela Afrika-Dzonga rosungula Khapu ya Vavasati ya Rixaka ya Afrika (WAFCON), eka mitlangu yo hetelela ya  WAFCON ya 202 2lowu khomeriweke eRabat, eMorocco hi Mugqivela, 23 Mawuwani 2022. Hi nkarhi wu ri wun’we, va fikelele Khapu ya FIFA ya Vamana ya Misava leyi nga ta rhurheriwa hi ku hlanganela hi Australia na New Zealand kusukela 20 Mawuwana kufikela 20 Mhawuri 2023. Xipano xa Afrika-Dzonga, ku va xi winile 27 wa timendlele eka mitlangu yo hambanahambana eka Mitlangu ya Commonwealth ya 2022 leyi khomeriweke eBirmingham, England kusuka 28 Mawuwana kufika 8 Mhawuri 2022. Hi ku angarhela va vile eka xiyimo xa vukaye laha nkombo wa timendlele ku nga ta nsuku, kaye ta silivhere na 11 ta buronzi. Xipano xa Vavasati xa Springbok, ku va va winile ehenhla ka Spain eka mimeche ya vona ya swikambelwana yo sungula ya mitlangu yimbirhi ya Women’s Winter Series eEmirates Airline Park eJoni. Mnn Ndavi Nokeri (23), ku va a havexerisiwile harhi ya N’wambhuri lontshwa wa Afrika-Dzonga wa 2022. Mnn Ashleigh Buhai, ku va a winile 2022 AIG Women’s Open na ku va wansati wa MuAfrika-Dzonga wa vunharhu ku wina vunghwazikulu bya nsuku.2. Michavelelo Khabinete yi yisa nchavelelo eka mindyangu ni vanghana va:●    Tokollo “Magesh” Tshabalala (46), n’wavunanga, muyimbeleri na mutsari wa tinsimu loyi a nga va ni ndhuma loko yena xikan’we ni vanghana va yena vambirhi va sungule ntlawa wa vona wa vuyimbeleri bya kwaito hi 1996 lowu vuriwaka TKZee. 3. Ku Thola1. Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.1.1. Mnn Zenkosi Dumile Mhlongo tanihi Xandla xa Mulawuri-Jenerala (DDG): Ndzavisiso wa Tipholisi na Vulawuri eka Ndzawulo ya Mitirho ya Mfumo na Miako (DPWI). 1.2. Dkd Bongani Elias Sithole tanihi DDG: Senthara ya Malawulelo ya Timhangu ya Rixaka eka Ndzawulo ya Mfumontirhisano.1.3. Ttn Adam Mthombeni tanihi DDG: Vuxaka bya le Xikarhi ka Mifumo eka DPWI 2. Khabinete yi pfumelelane na matholelo lama landzelaka:2.1. Dkd Zwanani Titus Mathe tanihi Muofisirinkulu wa Vurhangerinkulu wa Vandla ra Nhluvukiso wa Eneji ya Rixaka ra Afrika-Dzonga.2.2. Swirho swo ka swi nga ri swa nkarhi hinkwawo swa Valawuri va Eneji ya Rixaka ya Afrika-Dzonga: a. Ttn Thembani Bukula (Mutshamaxitulu);b. Mnn Zandile Mpungose (Xandla xa Mutshamaxitulu); c. Mnn Precious Sibiya;d. Mnn Thembeka Semane; nae. Ttn Fungai Sibanda (ku thoriwa nakambe).2.3.    Mutshamaxitulu ni xirho xa Khansele ya Bodo ya Thekinoloji ya Swicelwa:a. Dkd Thibedi Ramontja (Mutshamaxitulu); nab. Phurof Lwazi Ngubevana. 2.4. Mnn Cladie Thamo Hloniphile Mzobe tanihi Mufambisi wa Vurhangerinkulu bya Xifundza wa Ejensi ya Vuhlayiseki bya Vanhu ya Afrika-Dzonga eKwaZulu-Natal. Swivutiso: Mnn Phumla Williams – Muvulavuleri wa Khabinete Selifoni: 083 501 0139"
"Xitatimente hi mayelana na Nhlengeletano ya Khabinete ya le moyeni  Ravunharhu, 31 Mhawuri 2022",1 Sep 2022,https://www.gov.za/speeches/statement-virtual-cabinet-meeting-31-august-2022-1-sep-2022-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-le-moyeni-%C2%A0ravunharhu-31-mhawuri,"A.    Xiyimo xa Khabinete eka Timhakakulu1.    Ikhonomi 1.1.    Khabinete yi amukele ku ehlanyana eka mpimo wa mpfumaleko wa mitirho etikweni, lowu wu ehleke hi 0.6%, kusuka 34.5% eka kotara yo sungula kufika ka 33.9% eka kotara ya vumbirhi ya 2022. Tinhlayo leti hangalasiweke eka Mbalango wa Nhlayo ya Vatirhi wa Kotara na Kotara hi Tinhlayonhlayo ta Afrika-Dzonga ti komba leswaku mivuyelo ya mitirho leyikulu kutlula hinkwayo yi rhekodiwile eka Vukorhokeri bya Miganga na Vanhu (276 000), Mabindzu (169 000), Timali (128 000) na Vuaki (104 000). 1.2.    Nhlayo hinkwayo ya vanhu lava thoriweke yi yime eka 15, 6 wa timiliyoni eka kotara ya vumbirhi ya 2022, kasi nhlayo ya vanhu lava nga tirhiki yi tlakuke hi 132 000 kufika eka 8, 0 wa timiliyoni eka kotara ya vumbirhi ya 2022 loko ku fananisiwa na kotara leyi nga hundza.1.3.    Mivuyelo leya le hansi kambe yo amukeleka yi komba leswaku matshalatshala lama hlanganeriweke hi mfumo na vatirhisani va yona lava nga na vuxaka bya xinakulobye ku kurisa ikhonomi na ku tumbuluxa mitirho leyi dingiwaka swonghasi ma le ku sunguleni ka ku tswala mihandzu. 1.4.    Lebyi i vumbhoni eka ntiyiso wa leswaku loko hinkwerhu loko hi tirhisana hi ku tirhisa matimba ya hina ya nhlanganelo, hi nga hlula mitlhontlho leyi hi nga langutana na ikhonomi ya hina. 1.5.    Khabinete yi twisisa ku hela ntamu ka vanhu va Afrika-Dzonga loko va ri karhi va kayakaya hi ku hanya vutomi bya vona bya siku na siku hikwalaho ka ndhurho wa ku hanya na mpimo wa mpfumaleko wa mitirho wa le henhla. Tanihi mfumo lowu hlayisaka, hi tshama ha ha tiyimiserile na ku tiboha ku tirhisana na vatirhisani va hina lava nga na vuxaka bya xinakulobye ku aka vumundzuku byo antswa bya munhu un'wana na un'wana. Mfumo wu tshama wa ha tibohile ku seketela mabindzu ya laha tikweni hi ku xava tinhundzu na vukorhokeri swa laha tikweni.2.    Switirhisiwakulu swa mfumo2.1.    Khabinete yi sole ku onheteriwa ka switirhisiwakulu hi vatshami va le Tongaat eKwaZulu-Natal hi nkarhi wa ku kombisa ku vilela hi mayelana na mfikelelo wa mati. Khabinete yi kombele leswaku ku va na ku hola na ku lehisa timbilu tanihiloko ntirho wu ri eku endlekeni ku vuyisela ematshan'weni Mitirho ya Mbhasiso wa Mati ya Tongaat.  2.2.    Khabinete yi twisisa ku hela ntamu ka vatshami lava a va fanele ku tirhisa tilori ta mati ku ringana nkarhi lowu engeteriweke kusukela loko ku vile na nkhukhulo emasungulweni ya lembe leri. Hambiswiritano, madzolonga na hansahansa a hi xitshunxo, naswona ku onheteriwa ka switirhisiwakulu swa mfumo swi vavisa ntsena vaakandhawu va le migangeni yaleyo.3.    Nawu wa Hundzuluxo wa Tisisiteme ta Timasipala ta Mifumo ya Miganga wa 20223.1.    Khabinete yi amukele ku sayiniwa ku va nawu ka Nawu wa Hundzuluxo wa Tisisiteme ta Timasipala ta Mifumo ya Miganga, 2022 (Nawu wa 3 wa 2022) hi Phuresidente Cyril Ramaphosa. Nawu lowu wu na xikongomelo xa ku antswisa vuswikoti na mipimo ya matikhomelonene ya mfumo wa miganga. Nawu lowu wu vumba xiphemu xa matshalatshala ya mfumo ya ku endla Vukorhokeri bya Mfumo byi va bya xiphurofexinali na ku tiyisisa leswaku ku va na mphakelo lowu yisekaka emahlweni wa vukorhokeri eka vanhu, tanihi mfanelo ya masungulo leyi hlayisiweke eka Vumbiwa ra Rhiphabuliki ya Afrika-Dzonga ya 1996.3.2.    Nawu lowu wu koxometa tiphurosese leti faneleke ku landzeleriwa eka ku thoriwa ka swiyimo swa le henhla. Sweswi wu sivela tiofixiyali ta mfumo ta le henhla ku khoma ntirho wa hofisi ya tipolitiki eka mavandla ya tipolitiki. Nakambe leswi Nawu lowu wu nga kona, swivandla swa vafambisi va masipala leswi nga pfuleka swi languteriwa ku navetisiwa etikweni hinkwaro ku koka rinoko vayimelakulanghwa vo tala swinene. 3.3.    Khabinete ya tshemba leswaku ku cinca loku ku ta tiyisisa leswaku lava va thoriweke kumbe va hlawuriweke eka swiyimo leswi va ta kota ku humelerisa switshembiso swa vona ku endlela leswaku hi kota ku fikelela vutomi byo antswa bya hinkwavo.4.    Vugevenga 4.1.    Khabinete yi hoyozele tiofixiyali ta xibalo ta le mindzilakaneni ta Vukorhokeri bya Xibalo bya Afrika-Dzonga eka ku khoma 785 kg ta methamfetamini ya khirisitala leyi nga na nkoka wa le xitarateni wa R236 wa timiliyoni eka Rivala ra Vuhahiselo ra Matiko ya Misava ra OR Tambo hi Sonto, 28 Mhawuri 2022. Ku khomiwa ka swidzidziharisi leswi ku ta rhumela xitsundzuxo lexi nga erivaleni eka mitlawa ya makhamba leswaku tihlaluko ta hina to nghena na ku huma laha tikweni ti sirheleriwile swinene naswona vaofisiri va ka hina va le ku tirheni hi matimba ku herisa vugevenga byihi kumbe byihi.B.    Swiboho swa Khabinete1.    Xiviko xa Khansele hi mayelana na Ndzavisiso wa Dyondzo ya le Henhla (CHE) eka Muholo wa Swandla swa Vachanselara va Tiyunivhesiti na Vafambisinkulu va Vurhangerinkulu eAfrika-Dzonga1.1.    Khabinete yi nyikiwile vuxokoxoko hi mayelana na mivuyelo ya ndzavisiso wa CHE lowu wu komberiweke hi 2020 hi Holobye wa Dyondzo ya le Henhla Sayense na Vutumbuluxi, Dkd Blade Nzimande, ku kambela tilevhele ta miholo na maendlelo ya varhangerinkulu va tiyunivhesiti eka nkarhi wa 15 wa malembe kusuka hi 2005 kufika 2019.1.2.    Vulavisisi lebyi a byi fanele ku tumbuluxa vuyisekamahlweni, nkoteko na nhluvukiso wa tiyunivhesiti kumbe sekitara ya dyondzo ya le henhla etikweni. Xiviko lexi xi katsakanya swikumiwakulu swin'we na swibumabumelo swo lulamisa leswi ringanyetiwaka. 1.3.    Swibumabumelo leswi swi ringanyeta, exikarhi ka swin'wana, phurosese ya miholo leyi tiyisiweke na ku va ya nkavuciva swinene. Ku tumbuluxiwa ka xivumbeko xa vuangameri xa le handle na ku va lexi tiyimelaka ku angamela phurosese yo teka swiboho ya miholo.  Nakambe yi ringanyeta ku tiyisiwa ka tisisiteme ta nkambelo wa matirhelo eka mihlangano. Ndzavisiso lowu wu tlhele wu tekela enhlokweni tisayizi to hambanahambana ta mihlangano leyi naswona wu tlhele wu endla mpimaniso wo fananisa wa le ka matiko ya misava.1.4.    Holobye wa Dyondzo ya le Henhla,, Sayense na Vutumbuluxi u languteriwa ku kanela xiviko lexi na vurhangeri bya tiyunivhesiti tanihi goza ro tiyisa mihlangano leya dyondzo. Endzhakukaswona xiviko lexi xi ta hangalasiwa eka webusayiti ya Ndzawulo ya Dyondzo ya le Henhla na Vuleteri: www.dhet.gov.za. 2.    Ncinco lowu Hatlisisiweke wa Ndzavisiso na Vuswikoti bya ku Dyondzisa eka Sekitara ya Dyondzo ya le Henhla2.1.    Khabinete yi seketele swibumabumelo swa milavisiso yimbirhi leyi yi komberiweke ku tsundzuxa hi magoza lava ma faneleke ku endliwa ma va kona ku endlela ku hatlisisa ncinco wa ndzavisiso na vuswikoti bya ku dyondzisa eka mihlangano ya ku dyondza ka le henhla.2.2.    Xiviko xo sungula xi endliwile hi Xipano xa Xintirhwana xa Vaholobye lexi xi lavisiseke switsandzisi leswi swi sivelaka ku thoriwa, ku hlayisiwa ka vatirhi na ku tlakusiwa ka swidyondzeki swa le Afrika-Dzonga swa vantima. Xiviko xa vumbirhi – lexi komberiweke hi Ndzawulo ya Sayense na Vutumbuluxi na Fawundexini ya Ndzavisiso wa Rixaka – xi endliwile hi Tiyunivhesiti ta Afrika-Dzonga, muyimeri wa huvo yo angarhela ya 26 wa tiyunivhesiti ta mfumo etikweni.2.3.    Havumbirhi bya swiviko leswi swi ringanyeta maqhinga yo phalala ku hatlisisa ncinco eka swiyenge swo angarhela swa ntlhanu, ku nga eka xikongomelokulu xa tidyondzo ta le ndzhaku ka digiri yo sungula; vutekaxiave bya vatirhi, mfuwo na maendlelo ya nhlangano; pholisi na qhinga, swipfuno swo tsongahala.  3.    Ntwanano wa Matiko ya Misava hi mayelana na Swipfuno swa Swilawulantekelelo swa Swimila eka Swakudya na Vurimi (Ntwanano)3.1.    Khabinete hi pasise xiringanyeto xa Ntwanano lowu ePalamende ku ya amukeriwa. Leswi swi ta kotisa Afrika-Dzonga ku vumba xiphemu xa mavandla lama nga eka Ntwanano lowu, lowu wu leteleka matiko lama nga swirho eka ku hlayisa na ku tiyisisa leswaku ku na matirhiselo lama yisekaka emahlweni ya swipfuno swa swilawulantekelelo swa swimila eka swakudya na vurimi.3.2.    Ku amukeriwa ka Ntwanano lowu swi ta tlhela swi tiyisa vutiboheleri bya tiko eka nhlayiso na ntirhiso lowu yisekaka emahlweni wa swipfuno swa swilawulantekelelo swa swimila, na ku nyika nseketelo wa miganga ya le matikoxikaya.4.    Rimba ra ku Cinca Lokunene ka Afrika-Dzonga4.1.    Khabinete yi pasise Rimba ra ku Cinca Lokunene leswaku ri tirhisiwa. Rimba leri ri nyika xivono lexi avelaniwaka xa Afrika-Dzonga leyi kondzelelaka tlilayimete, yo ringana. Ri hlamusela milawu na swiyenge swa pholisi ku fikelela leswi. Rimba lera ku cinca ri ta khumba munhu un'wana na un'wana eAfrika-Dzonga, naswona ri nyika xivandlanene xa ku tirhana na mikandzingano ya matimu na ku tumbuluxa ikhonomi leyi yi vuyerisaka hinkwavo.4.2.    Khomixini ya Tlilayimete ya Phuresidente yi endle phurosese ya nkanerisano wo angarhela na vatirhisani lava nga eka vuxaka bya xinakulobye naswona yi kume nseketelo wo angarhela wa rimba leri. Khabinete yi tiyisise leswaku ku cincela eka ikhonomi ya khaboni ya ziro leyi salaka yi boheka ku seketela minavelo ya nhluvukiso ya rixaka, ku katsa na ntirho wo enerisa eka hinkwavo, ku katsiwa ka vanhu hinkwavo na ku herisiwa ka vusweti.4.3.    Khabinete yi komberile vatirhisani lava nga eka vuxaka bya xinakulobye ku seketela na ku tikatsa eka rimba leri. Kungu ra matirhiselo leri koxometiweke ra rimba leri ri ta hluvukisiwa, naswona ri ta katsiwa eka sisiteme ya nkunguhato na mapimanyetelo ya mfumo.5.    Khadi ra Layisense ya Vuchayeri ra Afrika-Dzonga Lerintshwa5.1.    Khabinete yi pasise ku siviwa ka Khadi ra Layisense ya Vuchayeri ra nkarhi wa sweswi kuya eka rin'wana leri nga na swihlawulekisi swa dizayini ya nsirhelelo swo tala. 5.2.    Sisiteme ya nkarhi wa sweswi yi vile yi ri eku tirheni kusukela hi 1998. Thekinoloji leyi se yi antswile naswona yi le ku durheni ku hlayisa switirhisiwakulu swa nkarhi wa sweswi. Khadi leri ringanyetiwaka lerintshwa ri ta endla layisense ya vuchayeri ya tiko yi fambelana na Layisense ya Vuchayeri leyi Landzelelaka Vutitivisi bya Munhu Yena N'wini bya Thekinoloji ya Vuxokoxoko ya Matiko ya Misava (ISO18013).6.    Pholisi ya Nongoloko wa Mitirho ya Mfumo lowu Ndlandlamukisiweke (EPWP)6.1.    Khabinete yi pasise ku gazetiwa ka Pholisi ya EPWP ya mpfapfarhuto leswaku vaaki va nyika mavonelo. EPWP hi yin'wana ya minongolokokulu ya mfumo leyi nga na xikongomelo xa ku nyika mphalalo wa vusweti na wa malinghena hi ku tumbuluxa swivandlanene swa mitirho ya nkarhinyana, ngopfungopfu eka vantshwa na vavasati. 6.2.    Pholisi leyintshwa ya mpfapfarhuto yi ta tiyisa nongoloko lowu na veka erivaleni swiphemu swo tanihi miholo, modlolo wa manyikelo ya timali na nsirhelelo wa vanhu, na ku tlhela yi fambelanisa EPWP na maendlelo ya vatirhi ya ximanguvalawa. Yi ta kondletela swinakulobye exikarhi ka mfumo na sekitara leyi nga riki ya mfumo eka ku tiyisisa leswaku EPWP yi hoxa xandla swinene eka ku tumbuluxiwa ka mitirho yo enerisa na ku hungutiwa ka vusweti. Pholisi leyi yi ta tlhela yi kondletela vutumbuluxi eka ku tirhisiwa ka minongoloko ya mitirho ya mfumo etikweni hinkwaro. 7.    Mihundzuluxo eka Ntlhandlamano wa Swingwece wa Xidesimali wa Vumune wa Afrika-Dzonga7.1.    Khabinete yi pasise xihlawulekisi, dizayini na nhlengeleto wa Ntlhandlamano wa Swingwece wa Xidesimali wa Vumune wa Afrika-Dzonga wa lembe ra 2023. Yi pasise sisiteme yo cincana ya lembe na lembe ya matirhelo ya tindzimi ta ximfumo eka ntlhandlamano wa swingwece wa xidesimali wa vumune.7.2.    Rito “Afrika-Dzonga” ri ta nghenisiwa eka tlhelo rin'we ra swingwece na ku pirintiwa hi tindzimi ta ximfumo hinkwato. Tindzimi tinharhu ti ta tirhisiwa eka xingwece xa R5; tindzimi timbirhi eka swingwece swa R2; 50c, 20c na 10c, kasi R1 yi ta va h ririmi rin'we. Tindzimi leti hinkwato ti ta tirhisiwa hi endlelo ro cincana ra lembe na lembe eka 10 ra malembe lama taka.8.    Pholisi ya Malawulelo ya Risima ra Mati leyi Pfanganisiweke ya Mpfapfarhuto (IWQM) ya 20228.1.    Khabinete yi pasise ku gazetiwa ka Pholisi ya IWQM ya Mpfapfarhuto leswaku vaaki va nyika mavonelo. Pholisi leyi ringanyetiwaka yi ta siva Pholisi WQM leya khale ya 1991 naswona qhinga ra yona ri endliwile ri va kona hi 2006. 8.2.    Pholisi leyi yi katsaka xikatsa xa milawu leyi yi nga ta vumba masungulo ya malawulelo ya risima ra mati. Yi nyika mfambelaniso eka milawu leyi fambelanaka na mati leyi fambelanaka hinkwayo na vutiboheleri bya misava hinkwayo bya tiko eka ku phakeriwa na nhlayiso wa mati tanihi xipfuno xo kala.9.    Pholisi ya Vunavi bya Swihondzo swa Rhadiyo ya Rixaka leri Landzelaka ya Mpfapfarhuto9.1.    Khabinete yi pasise ku kandziyisiwa ka Pholisi ya Vunavi bya Swihondzo swa Rhadiyo ya Rixaka leri Landzelaka ya mpfapfarhuto leswaku vaaki va nyika mavonelo. Vunavi bya swihondzo swa rhadiyo i xipfuno xa ntumbuluko xo tsongahala lexi xi nga xa nkoka swonghasi eka ku kula ka ikhonomi ya xidijitali ya Afrika-Dzonga na switirhisiwakulu swa vuhlanganisi.9.2.    Pholisi leyi ringanyetiwaka hi na makungu ya ku seketela maavelo ya vunavi na ku nyikiwa ka layisense eka vukorhokeri bya tintambhu ta tiqingho; vuhaxi; vumakaswikepe na malwandle; ndzavisiso na nhluvukiso; mfikelelo wa miganga, na tiindasitiri letu fambelanaka tin'wana. Pholisi leyi yi tlhela yi lava ku kondletela ndzingano na maavelo lamanene ku hoxa xandla eka ncinco wa sekitara na mfikeleleko wa nkhomaniso wa xidijitali hambi eka swiphemu swa le handle swa tiko.10.    Vuyimelakulanghwa bya Afrika-Dzonga bya Khansele ya Yuniyoni ya Vuhlanganisi bya Tiqingho ya Matiko ya Misava (ITU) na Bodo ya Swinawana swa Rhadiyo 10.1.    Khabinete yi pasise vuyimelakulanghwa bya Afrika-Dzonga bya Ttn Mandla Samuel Mchunu eka Bodo ya Swinawana swa Rhadiyo ya ITU (Xifundza xa D). Ttn Mchunu eka nkarhi wa sweswi i xirho xa bodo lexi nga eku tirheni. U ringanyetiwa leswaku a hlawuriwa hi vuntshwa eka Khansele ya ITU eka theme ya 2023 kufika 2026. 10.2.    Mihlawulo leyi yi ta va kona hi nkarhi wa Khomferense ya Vayimeri lava nga na Matimba ya ITU leyi nga ta ku khomiwa eBucharest, Romania kusuka 26 Ndzati kufika 14 Nhlangula 2022. Afrika-Dzonga yi tshama ya tibohile eka swikongomekulu na swikongomelo swa ITU swa ku pfala vangwa ra xidijitali na ku khomanisa vanhu hinkwavo va misava. C.    Swiendleko leswi Taka1.    N'hweti ya Ndzhaka 1.1.    N'hweti ya Ndzhaka hi Ndzati nan'waka yi ta tsundzukiwa ehansi ka nkongomelo: “Ku Tlangela Ndzhaka ya Solomon Linda na Vuyimbeleri bya Xintu bya Afrika-Dzonga”. Khabinete yi hlohlotela vanhu va Afrika-Dzonga hinkwavo ku tirhisa N'hweti ya Ndzhaka ku tlangela ndzhaka na ku hambana ka hina ka mfuwo leswo leswi swi nga na matimba ya ku vumba vun'we bya rixaka ra ka hina. Hinkwerhu hi boheka ku tirhisana ku herisa ku avana na nkavululami ka nkarhi lowu nga hundza na ku kondletela moya wa vutitwi bya ku va munhu wa le Afrika-Dzonga loyi a tinyungubyisaka.D.    Swihungwana1.    Vuhoyozeri    Khabinete yi hundzise vuhoyozeri bya yona na ku navelela leswinene eka: Vahluri hinkwavo, van'watimendlele na vaphikizani lava va tekeke xiave eka Comrades Marathon ya 95, leyi tivekeka tanihi “Nsiyanonkulu wa Vanhu”, hi Sonto, 28 Mhawuri 2022. Nsiyano wa vavanuna wu winiwile hi Tete Dijana (5 wa tiawara, 30 wa timinete, 38 wa tisekondi) wo huma eMahikeng eka N'walungu-Vupeladyambu loko xitsutsumi xa le Russia xona Alexandra Morozova (6 wa tiawara, 17 wa timinete, 47 wa tisekondi) xi winile nsiyano wa vavasati.   1.    Michavelelo      Khabinete yi hundzise michavelelo ya yona eka ndyangu na vanghana va: Manana Rita Alice Ndzanga (88), khale ka socha ra Nyimpi ya Ntshuxeko tlhelo muyimeri wa vatirhi wa mabulandlela loyi a nga tlhela a va muamukeri wa Risiva ra Rixaka ra Luthuli hi 2004 eka “vuhoxaxandla bya yena bya vutomi hinkwabyo eka nyimpi ya timfanelo ta vatirhi na le ka ku humelerisiwa ka Afrika-Dzonga yo tshunxeka na ku va ya xidemokirasi, leyi nga yiki hi rixakanghohe, leyi nga yiki hi rimbewu”.Ntlhanu wa maphorisa ya Vukorhokeri bya Maphorisa bya Afrika-Dzonga (SAPS) lava a va ri vakhandziyi endzeni ka xihahampfhuka xa SAPS lexi xi weke eka Rivala ra Vuhahiselo ra Rand, Germiston hi Ravumbirhi, 30 Mhawuri 2022.  SAPS yi le ku lavisiseni ka ku wa loku. Khabinete yi navelele muhahisi loyi vaviseke swinene ku hola hi ku hatlisa. E.    Ku thoriwa1.    Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.a.    Mhn Gugulethu Abigail Thimane tanihi Xandla xa Mulaweuri-Jenerala (DDG): Vulanguteri bya Sekitara ya Mfumo na Nhluvukiso wa Vuswikoti eka Ndzawulo ya Nkunguhato, Vulanguteri na Nkambelo. b.    Mhn Kwena Komape tanihi DDG: Nhluvukiso wa Ikhonomi, Mabindzu na Vumaketi eka Ndzawulo ya Vurimi, Antswiso wa Misava na Nhluvukiso wa Matikoxikaya. c.    Dkd Bongani Elias Sithole tanihi DDG: Senthara ya Malawulelo ya Timhangu ya rixaka eka Ndzawulo ya Mfumontirhisano.2.    Khabinete yi pfumelelanile na ku thoriwa loku landzelaka:a.    Ttn Songezo  Booi tanihi Muofisirinkulu wa Vurhangerinkulu (CEO): Khansele ya Ntsariso wa Vamaki va Tindlu ta Rixaka.b.    Bodo ya Khoporexini ya Vucelamigodi bya Mbalango na Timali ya Afrika:(i)    Ttn Zacharias Bernardus Swanepoel (Mutshamaxitulu);(ii)    Ttn Mzwandile Zwelinzima Themba Masondo; na(iii)    Mhn Phumzile Mthombeni (Mulawuri wa Vurhangerinkulu).c.    Ttn Patrick Dlamini tanihi CEO (Ku Engeteriwa ka Kontiraka ya ku Thoriwa) wa Bangi ya Nhluvukiso ya Dzongeni wa Afrika. Swivutiso: Phumla Williams – Muvulavuleri wa Khabinete Selifoni: 083 501 0139"
"Xitatimente xa Nhlengeletano ya Khabinete ya le moyeni leyi khomiweke hi Ravunharhu, 21 Ndzati 2022",23 Sep 2022,https://www.gov.za/speeches/statement-virtual-cabinet-meeting-21-september-2022-23-sep-2022-0000,https://www.gov.za/ts/speeches/xitatimente-xa-nhlengeletano-ya-khabinete-ya-le-moyeni-leyi-khomiweke-hi-ravunharhu-21,"A.    Xiyimo xa Khabinete eka Timhakankulu1.    Eneji1.1.    Khabinete yi tivisiwile hi Holobye wa Mabindzu ya Mfumo Pravin Gordhan hi vuswikoti bya Eskom byo hunguta mphakelo wa gezi hi ku siyerisana wo kunguhatiwa ku ya hi tindhawu lowu yaka emahlweni kutani yi tlhele yi amukela xiviko xo antswisa kusuka eka Komiti ya Xithekiniki ya Komiti ya Xirilo xa Eneji ya Rixaka.1.2.    Switiviso swin’wana swi ta tlhela swi tivisiwa hi ku landza swiboho swa miburisano ya nkoka ya swiviko leswi.1.3.    Khabinete yi humesele erivaleni ku tisola ka yona eka nkavanyeto na swiphiqo leswi vangiweke hi mphakelo wa gezi hi ku siyerisana wo kunguhatiwa ku ya hi tindhawu eka mabindzu, mindyangu, ngopfungopfu swi humelela hi nkarhi laha mfumo wu nga eku tirhaneni na miphalalo leyi tivisiweke hi Phuresidente Cyril Ramaphosa hi Mawuwana 2022. 2.    Vuvekisi2.1.    Khabinete yi amukele ku simekiwa ka Ndhawu ya Vumaki ya Sandvik Khomanani eKempton Park, leyi a yi ri xiphemu xa vuvekisi xa R350 wa timiliyoni leyi tshembisiweke eka Khomferense ya Vuvekisi ya Afrika-Dzonga (SAIC) ya vumune leyi khomeriweke eSandton Convention Centre eJoni hi siku ra 24 Nyenyakulu 2022.2.2.    Ndhawu leya 62 000 swikweremitara leyintshwa yi hlanganisa mitirho leyi a yi endliwa nkarhi lowu hundzeke eka tindhawu ta ntlhanu to hambana kutani yi amukela kwalomu ka 550 wa vatirhi. Hi yin’wana ya tindhawu letikulu ta Sandvik naswona leyi hluvukisiweke swinene emisaveni hinkwayo, naswona yi na vuswikoti byo humelerisa valayichi va le hansi ka misava leyi nga na kutlula 60% ta leswi endliwaka laha Afrika-Dzonga.2.3.    Khabinete yi tlhele yi amukela rendzo ra vuangameri hi Phuresidente Ramaphosa eKwaZulu-Natal hi nkarhi wa ku simekiwa ka ndhawu ya vumaki ya Hesto Harnesses eStanger, eKwaDukuza hi siku ra 13 Ndzati 2022. Ndhawu leyi hi yin’wana ya ntlhanu ya tiphurojeke ta vuvekisi ya mali yo sungula bindzu leyi endlaka xiphemu x a ku tiboha  ka R1.4 wa tibiliyoni hi Metair Investments Limited ku seketela ndlandlamuko na vumaki bya laha kaya bya Ford Ranger leyintshwa. 2.4.    Phuresidente u tlhele a nghenela ku pfuriwa ka ku antswisiwa ka Sappi Saiccor Mill na phurojeke yo ndlandlamuxa leyi nga na nkoka wa R7,7 wa tibiliyoni eUmkomaas, leyi yi kongomisiweke eka ku tlakusa vuswikoti ni ku vuphikizani bya misava hinkwayo bya khamphani leyi loko yi tlhela yi tumbuluxa swivandlanene swa nkarhi wo koma na wo leha.2.5.    Mivekiso leyi yi vumba xiphemu xa ku tiboha loku endliweke hi van’watifeme eSAIC. Vuvekisi byihi na byihi byintshwa etikweni ra ka hina byi pfuna eka ku aka hi vuntshwa na ku pfuxeleleka hi vuntshwa ka ikhonomi ya hina, na ku ya emahlweni byi vumba Afrika-Dzonga tanihi ndhawu ya vuvekisi yo hlawuleka.3.    Nhluvukiso wa switirhisiwakulu3.1.    Khabinete yi amukele ku pfuxiwa ka xiyenge xintshwa xa Gondzonceceleto ra Musina eLimpopo lexi nga ta olovisela vanhu ku fambafamba eMusina, na ku tlhela xi pfumelela  mabindzu lama tlakukeke na migingiriko ya ikhonomi exikarhi ka Afrika-Dzonga na matiko ya Muganga wa Nhluvukiso wa le Dzongeni wa Afrika. Phurojeke leya R640 wa timiliyoni yi tumbuluxe kutlula 275 wa mitirho ya nkarhi hinkwawo ya vaaki va laha kaya naswona yi nyike swivandlanene eka miganga ya laha kaya na le ka mabindzu lamatsongo, ma le xikarhi na lamatsongotsongo (SMME).3.2.    Ku akiwa ka Gondzonceceleto ra i xiphemu xa nongoloko wa switirhisiwankulu wa mfumo, hi ku tirhisa ERRP, lowu wu lavaka ku tumbuluxa ku kula ka loku katsaka hinkwavo na swivandlanene swa mitirho eka tisekitara ma miganga yo hambanahambana hinkwayo. 4.    Mhangu ya le Jagersfontein 4.1    Khabinete yi kombise michavelelo ya yona yo khumbeka eka mindyangu ya lava lahlekeriweke hi vutomi endzhakukaloko damu ra masalelwa ya mugodi wa le mugangeni lowu tshikiweke eJagersfontein eFree State ri phamukile kutani yi humesa ndzhope yo khuluka leyi vangeke mhangu hi kwalomu ka matakuxa hi Sonto, 11 Ndzati 2022. Mhangu leyi yi tlhele yi siya switirhisiwakulu swa muganga, tinhundzu ta vanhu to tanihi mimovha na makaya yo hlaya swi onhakile swinene.4.2    Hi nkarhi wo endzela ka yena eka ndhawu ya mhangu hi Musumbhuluko, 12 Ndzati 2022, Phuresidente Ramaphosa u kombise ku tlangela eka matshalatshala ya ku ponisa na ku kuma lama a ma ri eku endliweni endhawini leyi. U tlhele a boha leswaku mfumo wu ta nyika nseketelo lowu nga fanela eka vatshami lava khumbekeke va Jagersfontein. Khabinete yi tiyisiwe nhlana hileswaku vini va mugodi lowu va vurile leswaku va tilulamiserile ku nyika mpfuno wa xithekiniki na ku seketela mfumo loko swi ta komberiwa hi Khansele ya Swicelwa ya Afrika-Dzonga.4.3    Bindzu ra vucelamigodi ri tshama ri ri xihoxaxandla xa nkoka eka ikhonomi hikwalaho ka mitirho yo kongoma na yo ka yi nga kongomi, timali leti nghenaka to rhumela nhundzu ematikweni mambe, na vuvekisi byo kongoma bya matiko mambe, naswona ri ku tlanga xiave xa nkoka eka ku antswisa vutomi bya vanhu emigangeni ya vucelamigodi.4.4    Mfumo na mihlangano yo ka yi nga ri ya mfumo yi phalale hi xihatla hi ku nyika tindhawu to tshama ta xihatla, vutshunguri bya swa miehleketo bya nxaniseko na swilaveko swa masungulo swo tanihi mikumba, matarasi na maphasele ya swakudya. Mphakelo wa mati na gezi endhawini leyi swi se swi vuyelerisiwile ematshan’wini.4.5    Xikan’wekan’we loko ndhawu ya mhangu yi basisiwile, vavuthekiniki va languteriwa ku sungula swikambelo swa xivumbeko swa tindlu. Khabinete yi khense vukorhokeri bya xilamulelamhangu, mihlangano ya vaaki lava nga na ku tsakela kun’we na vaaki eka vuhoxaxandla bya vona byo hanana na mpfuneto.5.    Ikhonomi5.1.    Khabinete yi kanele hi mayelana na xiyimo xa ikhonomi etikweni endzhaku ka tinhlayo ta sweswi ta Tinhlayonhlayo ta Afrika-Dzonga (Stats SA) leti kombeke leswaku swikumiwa swa tiko hinkwaswo (GDP) swa kotara ya vumbirhi wa 2022 swi ehlile hi 0,7%. Swiphemu leswi swi hlohloteleke ku ehla loku swi katse mphakelo wa gezi hi ku siyerisana wo kunguhatiwa ku ya hi tindhawu, ntlimbo wa Russia-Ukraine, na nkoxo wa le henhla wa ku hanya na ntlakuko wa mixavo.5.2.    Miphalalo leyi endliweke hi Kungu ro Aka hi Vuntshwa na Nhlakarhelo wa Ikhonomi (ERRP) ri oloviserile swinene tiko kusuka eka swihlohloteri swo homboloka swa matiko ya misava, na yi tlhele ku sirhelela mitirho na vutihanyisi. Miphalalo ya ikhonomi yo tiya ya mfumo yi sungula ku tswala mihandzu, tanihiloko swi nga na vumbhoni hakona eka mivuyelo Mbalango wa Nhlayo ya Vatirhi wa Kotara na Kotara ya sweswi ya Stats SA, leyi yi kombaka leswaku kutlula 648 000 ya mitirho yi kumekile exikarhi ka kotara yo sungula na ya vumbirhi ya 2022.B.    Swiboho swa Khabinete1.    Rimba ra Vulanguteri na Nkambela (M&E) ra Pholisi ya Vantshwa ya Rixaka (NYP) 1.1.    Khabinete yi pasise rimba ra M&E leri ri nga ta kotisa vulanguteri byo tirha kahle na nhlahluvo wa wa tiphuphu ta NYP ta 2020-2030. Rimba leri ri nyika ntlhanu wa swikombo swa levhele ya le henhla leswi fambelanisiweke na tiphuphu ta NYP.1.2.    Swikombo leswi swi tumbuluxiwile hi vakhomaxiave lava faneleke lava nga ni ku navela ka nhluvukiso na ku havexerisa matimba eka vantshwa etikweni. Ku hlengeletiwa ka data ku ta hambanisiwa hi ku ya hi vukhale, rimbewu, vutsoniwa, ntlawahato ya rixakanghohe na matshamelo ya ndhawu ya miphalalo leyi.  1.3.    Vulanguteri lebyi byi ta endliwa eka swiyenge swa mfumo hinkwaswo, mavandla na sekitara yo ka ya nga ri ya mfumo. Swiviko leswi swi ta humesiwa kotara na kotara na ku kandziyisiwa kambirhi hi lembe.2.    Rimba ra Pholisi ra Nkunguhato lowu Hlanganisiweke 2.1.    Khabinete yi pasisile Rimba ra Pholisi ra Nkunguhato lowu Hlanganisiweke eka mfumo, leri ri lavaka ku ololoxa mavangwa  ya nkunguhato wa pholisi lama kumekeke eka sisiteme ya nkunguhato ya nkarhi sweswi.2.2.    Miphalalo leyi ringanyetiweke, exikarhi ka swin’wana, yi ta tirhana na ku pfumaleka ka mfambelaniso wa nkunguhato endzeni ka swiyenge swinharhu swa mfumo. Miphalalo leyi yi ta tivisa ndlela ya vulanguteri leyi simekiweke ehenhla ka vumbhoni. Rimba lera pholisi ri tlhela ri tivisa nkoteko wo vhumbela wo olova ku ri na nkunguhato wa nkarhi wo leha kuya eka wa le xikarhi eka mfumo hinkwawo.2.3.    Ri ta tirhela ku tivisa mipfuxeto ya milawu ku antswisa ntirhisano na nkoteko wo vhumbela eka nkunguhato na vulanguteri bya mfumo.3.    Ntiyisiso wa Ntwanano wa ku Tumbuluxiwa ka Ejensi ya Vutshunguri ya Afrika (AMA)3.1.    Khabinete yi pasise ku sayiniwa ka Ntwanano wa ku Tumbuluxiwa ka AMA na swiringanyeto swa yona ePalamente leswaku swi tiyisisiwa. Leswi swi ta humelerisa ntwanano lowu wu amukeriweke hi Huvo ya Yuniyoni ya Afrika hi 2019. Ntwanano lowu wu tumbuluxa hi ndlela ya ximfumo AMA ya tikokulu. Ejensi leyi yi ta lawula swikumiwa swa vutshunguri, na ku antswisa vuhlayiseki na matirhiselo ya swikumiwa swa vutshunguri swa tikokulu.  3.2.    Ku sayiniwa ka ku tiyisisiwa ka ntwanano lowu swi ta anstwisa ku tiboha ka misava hinkwa na ka tikokulu ka Afrika-Dzonga eka ku tiyisa sisiteme yo lawula ya tikokulu hi mayelana na swikumiwa swa rona swa rihanyo. 4.    Xiviko hi mayelana na  wa Matirhelo ya Nongoloko wa Swihlohloteri swa Xibalo wa Ndzavisiso na Nhluvukiso (R&D)– 2019/20 na 2020/214.1.    Khabinete yi pasise ku ringanyetiwa ePalemente ka Nongoloko wa Swihlohloteri swa Xibalo wa R&D eka malembe mambirhi lama hundzeke (2019/20 na 2020/21). Leswi swi fambisana na xiyenge xa 11D (17) xa Nawu wa Xibalo xa Malinghena, wa 1962 (Nawu wa 58 wa 1962), lowu wu lavaka ku andlariwa ka swiviko leswi ePalemente.4.2.    Nongoloko wa swihlohloteri swa xibalo wu lava ku hlohlotela tikhamphani to ka ti nga ri ta mfumo ku vekisa eka R&D hi xikongomelo xo hlohlotela ku kula ka vuvekisi. Wu pfumelela ku antswisiwa ka sayense na vutumbuluxi hi mayelana na ku kula ka ikhonomi, na ku kondletela vuphikizani.  4.3.    Khabinete yi enerisiwa hileswaku xiviko lexi xi komba leswaku tikhamphani tintshwa ti endlile swikombelo swa xihlohloteri xa xibalo. Swi hlohlotela tikhamphani to tala ku fikelela xikimi lexi tanihi xiphemu xo kurisa vuvekisi bya vona na ku hlohlotela ku kula ka ikhonomi.4.4.    Tikhamphani ta mune ta xiyimo xa le henhla leti ti fikeleleke xihlohloteri xa xibalo ti le ka ku phurosesiwa ka swa vurimi; antswiso wa swa vucelamigodi; tikhemikali; swixongisi; tisekitara to endla mirhi na ta xithekiniki xa xielekitironiki na ta Thekinoloji ya Vuxokoxoko leti Khabinete yi ti amukeleke tanihi tindhawu ta swirhangana eka Kungu ra ya Pholisi ya Matirhelo ya Tiindasitiri. Xiviko hi vutalo xi nga fikeleriwa hi ku tirhisa webusayiti ya Ndzawulo ya Sayense na Vutumbuluxi eka: www.dst.gov.za.5.    Foramu ya Nawu wa ku Kula na Swivandlanene ya Afrika (AGOA) – 20235.1.    Khabinete yi pasisile ku rhurheriwa ka Foramu ya AGOA hi 2023. AGOA yi pasisiwile hi United States of America (USA) hi 2000 ku nyika mfikelelo wa ntsakelo wa bindzu ro tiyimela eka matiko mo tala ya xifundza xa Afrika xa le dzongeni wa Sahara na makete wa le matikweni ya le USA.5.2.    Swirhumeriwa ematikweni mambe hi Afrika-Dzonga ehansi ka AGOA swi katsa mihandzu yo dyiwa, timanga, mimovha, michini yo tirha hi yoxe, ngwedi, nsimbhi, na swikumiwa swa khemikali. Siku ra xiviri na ndhawu swa ha ta tivisiwa. 6.    Samiti ya Vaholobye hi mayelana na Mixiyaxiyo ya Misava (GEO) –  2023 6.1.    Khabinete yi pasise leswaku Afrika-Dzonga yi rhurhela Samiti ya Vaholobye ya GEO eKapa hi 2023. GEO i huvo ya le xikarhi ka mifumo leyi tumbuluxiweke hi 2003 endzhaku ka Samiti ya Misava ya 2002 hi mayelana na Nhluvukiso wa Vuyisekamahlweni. Yi tirha tanihi pulatifomo ya mavandlanyingi laha matiko hi ku tinyiketela ma hoxaka xandla hi mayelana na xikongomelokulu xa nhlanganelo xa ku aka tisisiteme ta GEO.6.2.    Sweswi GEO yi na ku tlula 113 wa mifumo ya rixaka, leyi 30 ya yona yi humaka eAfrika na kwalomu ka 140 wa mihlangano leyi tekaka xiave, laha 11 wa leyi yi humaka eAfrika.  Afrika-Dzonga a yi vile xirho xa Vurhangerinkulu xo gingirika xa kusukela hi 2005 naswona van’watisayense va ka hina sweswi va le ku tekeni ka xiave eka mapfhumba ya ndzavisiso yo hlayanyana lama rhangeriweke  hi ku tirhisa GEO.7.    N’hweti ya Vutleketli ya Nhlangula (OTM) – 20227.1.    Khabinete yi pasise ku simekiwa ka pfhumba ra OTM hi Mugqivela, 1 Nhlangula 2022, ehansi ka nhlokomhaka: “Sishov’ingolovane: swin’we hi aka miako ya vutleketli leyi akaka na ku hlayisa vutihanyisi”. 7.2.    OTM ya lembe na lembe yi tirhisiwa ku tlakusa vulemukisi hi mayelana na vutleketli tanihi xin’wana xa swiphemu swa nkoka eka kula ka ikhonomi na nhluvukiso wa tindhawu. Migingiriko yo hlayanyana yi ta endliwa ku kombisa swiphemu swo hambanahambana swa switirhisiwakulu swa vutleketli eka swa vuhahisi, malwandle, swifambo swa mani na mani na mapatu. Migingiriko leyi yi ta tlhela yi tlakusa vulemukisi hi mayelana na vuhlayiseki na vusirheleri bya vutleketli. Miburisano ya vakhomaxiave yi ta tlhela yi khomiwa ku burisana hi mitlhontlho yo hambanahambana eka sekitara ya vutleketli.7.3.    Mfumo wu tshama wa ha tibohile ku antswisa switirhisiwakulu swa vutleketli swa tiko, havumbirhi eka tindhawu ta le matikoxikaya na ta le madorobeni, hi xikongomelo xo humelerisa mafambafambelo lama tirhaka kahle na lama hatlisaka ma nhundzu na vanhu.8.    Nhlengeletano ya Vutshamo wa Nongoloko wa Vutshamo bya Vanhu ya Vun’we bya Tinxaka (UN-HABITAT)8.1.    Khabinete yi pasisile ku rhurheriwa ka nhlengeletano ya swirho swa UN-HABITAT eJoni hi masiku ya 16 na 17 Nhlangula 2022.8.2.    Ndzawulo ya Vutshamo bya Vanhu yi ta hlanganisa nhlengeletano leya masiku mambirhi leswaku yi ngheneleriwa hi tinghwazi ta tipolitiki, vatirhi na valavisisi, ku katsa na swirhonkulu swa Komiti ya Vayimeri va Nkarhi hinkwawo ya  UN-HABITAT leyi kumekaka eNairobi, eKenya. Timhakakulu leti ku faneleke ku vulavuriwa hi tona ti ta katsa ku lava miphalalo yo cinca ya swidakana na tindhawu ta doroba to hlakala. 8.3.    Mivuyelo ya miburisano leyi yi ta fika emakumu loko ku simekiwa Rimba ra Kungu ra Matirhelo ra Misava Hinkwayo, leri ri nga ta andlariwa eka Huvo ya UN-HABITAT leswaku yi amukeriwa hi 2023.C.  Milawumbisi       1.    Khansele ya Rixaka hi mayelana na Nawumbisi wa Madzolonga yo ya hi Rimbewu na ku Dlayeteriwa ka Vaxisati (GBVF) wa 20211.1.    Khabinete yi pasise ku ringanyetiwa ka Khansele ya Rixaka hi mayelana na Nawumbisi wa GBVF wa 2021 ePalamente leswaku wu langutisisiwa ku ya emahlweni. Nawumbisi lowu wu nyika rimba ra nawu leswaku ku tumbuluxiwa huvo ya xinawu ku nyika mphalalo wa nkongomo eka ku tirhana na GBVF.1.2.    Wu tlhela wu lulamisela ku simekiwa ka Bodo ya Khansele leyi nga ta nyika vurhangeri bya xiqhinga ni ku vona ku angamela ka Kungu ra Xiqhinga ra Rixaka hi mayelana na GBVF, leri ri pasisiweke hi Khabinete hi Nhlangula 2020 leswaku ri tirhisiwa. Bodo leyi yi ta na vuyimeri bya 51% kusuka eka vaaki lava nga na ku tsakela kun’we na 94% kusuka eka mfumo. Nawumbisi lowu wu se wu hundzile eka ku nyikiwa ka mavonelo ya vanhu.2.    Nawumbisi wa Vulawuri bya Swikumiwa swa Fole na Tisisiteme ta Mphakelo ta Xielekitironiki wa 20182.1.    Khabinete yi pasise ku ringanyetiwa ka Nawumbisi wa Vulawuri bya Swikumiwa swa Fole na Tisisiteme ta Mphakelo ta Xielekitironiki wa 2018 ePalemente, lowu lavaka ku herisa Nawu wa Vulawuri bya Swikumiwa swa Fole wa sweswi, 1993 (Nawu wa 83 wa 1993), tanihilaha wu hundzuluxiweke hakona. 2.2.    Nawumbisi lowu wu tlhela wu lava ku tiyisa magoza ya rihanyo ra vaaki ya tiko na ku ma fambelanisa na Ntwanano wa Rimba ra Nhlangano wa Rihanyo wa Misava hi mayelana na Vulawuri bya Fole. Nawumbisi lowu, exikarhi ka swin’wana, wu ringanyeta ku nga dzahiwi ka 100% endzeni ka miako na le ka tindhawu tin’wana ta le handle ka miako; ku yirisiwa ko xavisa tisigarete hi ku tirhisa michini yo xavisa, na ku tiyisa mapakatelelo ya tisigarete na mifungho yo lemukisa.2.3.    Nawumbisi lowu wu hundzile eka mbhurisano wo angarhela na le ka vakhomaxiave vo hambanahambana, ku katsa indasitiri ya fole, mihlangano ya vaaki lava nga na ku tsakela kun’we na tindzawulo ta mfumo leti faneleke. D.    Swiendleko leswi Taka1.    Sexini ya vu77 ya Huvo yo Angarhela ya UN (UNGA77)1.1.    Afrika-Dzonga yi le ku tekeni ka xiave eka UNGA77 leswi endleriwaka eka tihofisikulu ta UN eka Dorobakulu ra New York eUSA kusukela hi siku ra 20 kufikela 27 Ndzati 2022 ehansi ka nkongomelo: “Xiendleko xa xicincamatimu: Ku tshunxa switshunxo leswi tisaka ku cinca eka mitlhontlho ya nhlanganelo”.1.2.    Eka Dzonga wa misava hinkwayo, switandzhaku swa ikhonomi na vanhu leswi vangiweke hi ntungukulu wa Vuvabyi bya Khoronavhayirasi (COVID-19) swi ni ku hambana lokukulu hi mayelana na ku pfuxeleleka hi vuntshwa eka N’walungu leyi hluvukeke kutani leswi swi lava matshalatshala ya nhlanganelo kusuka eka tinxaka hinkwato ku tiyisisa leswaku ku nga vi na un’we loyi a siyiwaka endzhaku. 1.3.    Leswi nga ta rhangela Njhekajekisano wa , Matsalanankulu wa UN, Ttn António Guterres, u ta rhamba samiti hi mayelana na “Ku Cinca ka Dyondzo” na ku rhurhela nhlengeletano ya le henhla leyi kongomeke eka Swikongomelokulu swa Nhluvukiso leswi Yisekaka Emahlweni (SDGs). Nhlengeletano ya tiSGD yi languteriwa ku valanga tindlela leti eka tona ku tlhelaka ku kumiwa matimba ni ku hatlisisa ku tirhisiwa ka tona.2.    Siku ra Ndzhaka2.1.    Phuresidente Ramaphosa u ta andlala mbulavulo wa mhakakulu eka mitlangelo ya Siku ra Rixaka ra Ndzhaka ra 2022 eUnion Buildings hi Mugqivela, 24 Ndzati 2022. Xiendleko lexi xi ta khomiwa ehansi ka nkongomelo: “Ku Tlangela Ndzhaka ya Solomon Linda na Vunanga bya Xintu bya Afrika-Dzonga”.2.2.    N’hweti ya Ndzhaka ya lembe leri yi kongomisa eka vunanga bya xintu bya Afrika-Dzonga hi ku kongomisa eka vunanga bya Isicathamiya ku katsa na ku hoxa ka byona xandla lokukulu eka mitlangu ya hina, vutshila, mfuwo na ndzhaka. Nkongomelo lowu wu xixima malembe ya vu60 ya ku hundza emisaveni ka n’wavunanga, xiyimbeleri tlhelo qambhi Solomon Popoli Linda (1909-1962), loyi a tlhelaka a tiveka tanihi Solomon Ntsele, loyi a tivekaka ku antswa tanihi qambhi ya risimu ra “Mbube”.3.    Xiendleko xo Fana xa Siku ra Malwandle ra Misava xa 20223.1.    Afrika-Dzonga ri ta va yi rhurhela Xiendleko xo Fana xa Siku ra Misava ra Malwandle wa 2022 eDurban kusuka hi siku ra12 kufika 14 Nhlangula 2022. Xiendleko lexi xi ta rhurheriwa hi nkarhi wa OTM, lexi xi nga ta tlhela xi vumba xiphemu xo tlakusa vulemukisi bya sekitara ya hina ya malwandle. Xiendleko lexi xi ta tisa vurhumiwa byo huma eka matiko mo hambanahambana lava nga ta va na ntokoto wa sekitara ya malwandle ra Afrika-Dzonga. Afrika-Dzonga a yi vile xirho xa Nhlangano wa Malwandle wa Matiko ya Misava kusukela hi 1995, lowu wu nga ejensi ya vukorhokeri byo kongomisa ya UN leyi nga na vutihlamuleri byo lawula vutleketli bya le lwandle.         4.    N’hweti ya Vupfhumba4.1.    Nan’waka N’hweti ya Vupfhumba yi le ku tlangeriweni ehansi ka nhlokomhaka ya Siku ra Vupfhumba ra Misava (27 Ndzati) ya “Ku Tsundzuka Nakambe Vupfhumba”. Vupfhumba bya laha kaya byi ni nkoka eka ku pfuxelela sekitara ya vupfhumba, leyi nghenisaka xandla swinene eka GDP ya Afrika-Dzonga na ku tumbuluxiwa ka mitirho.4.2.    Khabinete yi enerisiwile hileswaku sekitara ya malwandla yi rhekodile ntlakuko wa vuendzi endzhaku ka nkarhi wa COVID-19. Tendzo ta laha kaya ta 15.2 wa timiliyoni leti fambiweke eka hafu yo sungula ya 2022 ti rhekodile ntlakuko hi 114% loko hi fananisa na nkarhi lowu fanaka hi 2021. Leswi swi kombisa ku antswa loku nga erivaleni ka nkarhi lowu fanaka hi 2019, laha hi voneke 8.6 wa timiliyoni ta tendzo leti fambiweke ta laha kaya. Tanihi xiphemu xa ku tlangela N’hweti ya Vupfhumba, Khabinete yi hlohlotela MaAfrika-Dzonga ku sungula tendzo ta ‘Shotleft’ to ya eka swifundzakulu swa ka hina swo hambanahambana. 4.3.    Khabinete yi tlhele yi amukela xiboho hi Air Belgium ku hahisa swihahampfhuka swa tinguva kuya eAfrika-Dzonga, kusukela n’hweti leyi (Ndzati), leswi nga ta nyika matimba eka vupfhumba na ku tiyisisiwa ku ya emahlweni xiyimo xa hina tanihi ndhawu ya vupfhumba leyi u nga yi hlawulaka. Swi ta katsa swihahampfhuka swa vhiki na vhiki swo ya eKapa na le Joni.E.    Mahungu1.    Ku hoyozelaKhabinete yi hundzisa vuhoyozeri bya yona na ku navelela leswinene eka:Phuresidente William Samoei Ruto wa Rhiphabuliki ya Kenya, loyi a nga vekiwa exitulwini hi Ravumbirhi, 13 Ndzati 2022, endzhaku ka nhlawulo wa rixaka wo rhula lowu veke hi siku ra 9 Mhawuri 2022. Xandla xa Phuresidente David Mabuza u yile eka ntirho wa ku vekiwa exitulwini hi ku yimela Phuresidente Ramaphosa, na mfumo na vanhu va Rhiphabuliki ya Afrika-Dzonga. Nhlangano wa Rhagibi wa Afrika-Dzonga na Dorobakulu ra Kapa ku va va humelerile eka ku rhurhela engetelo wa vunhungu ya thonamente ya Khapu ya Misava ya Rhagibi ya Sevens exikarhi ka 9 na 11 Ndzati 2022. Leri a ku ri rosungula leswaku xiendleko lexo xiximeka xi rhurheriwa hi tiko ra le Afrika naswona magidigidi yo tala ya vaseketeri lava ngheneleke va khomiwile hi xiyimo xa le henhla xa rhagibi na malwandla ya ndhuma ya Afrika-Dzonga.  2.    MichaveleloKhabinete yi yisa nchavelelo eka mindyangu ni vanghana va:18 wa vana va xikolo na vanhu lavakulu vambirhi lava hundzeke emisaveni eka nghozi yo chavisa ePongola, KwaZulu-Natal hi Ravuntlhanu, 16 Ndzati 2022 endzhakukaloko tiraka leyikulu yi tlumbanile hi le mahlweni na xibebe lexi a xi rhwele vadyondzi.F.    Ku thola1.    Ku thoriwa hinkwawo ku fanele landzelela ntiyisiso wa mithwaso na mbhasiso lowu faneleke.a.    Tat Makgothi Samuel Thobakgale tanihi Mulawuri-Jenerala (DG): Khomixinara wa Rixaka wa Ndzawulo ya Vukorhokeri bya Makhotso. b.    Dkd Malixole Percival Mahlati tanihi Xandla xa DG: Vukorhokeri bya Rihanyo bya Xiyimo xa henhla bya Swibedhlele na Nhluvukiso wa Swipfuno swa Ximunhu eka Ndzawulo ya Rihanyo.c.    Ttn Siyabonga Blessing Mdubeki tanihi Muvalanginkulu-Jenerala eka Ndzawulo ya Vurimi, Antswiso wa Misava na Nhluvukiso wa Matikoxikayad.    Ttn Phaswa Phineas Mamogale tanihi Muofisirinkulu wa Timali eka Ndzawulo ya Rihanyo. 2.    Khabinete yi pfumelelane na ku thoriwa loku landzelaka:a.    Tat Tshediso Matona tanihi Khomixinara wa Khomixini ya Havexerisamatimba wa Ikhonomi ya Vantima wo Angarhela.b.    Swirho swa Huvo ya Aphili swa Bodo ya Tifilimi na VukandziyisiTtn Siyazi Tyamtyam (Mutshamaxitulu); Mnn Sohani Natasha Chundhur;Mnn Sisanda Nkoala;Mnn Shandukani Mulaudzi;Mnn Nomaswazi Rachel Shabangu-Mndawe;Dkd Litheko Modisane;Ttn Phuti Nehemia Phukubje;Ttn James Shikwambana; naMnn Manko Thalitha Bufffel (ku thoriwa nakambe).  Swivutiso: Mnn Phumla Williams – Muvulavuleri wa KhabineteRiqingo: 083 501 0139"
"Xitatimente hi mayelana na Nhlengeletano ya Khabinete  Ravunharhu, 19 Nhlangula 2022",20 Oct 2022,https://www.gov.za/speeches/statement-cabinet-meeting%C2%A0-20-oct-2022-0000,https://www.gov.za/ts/speeches/statement-cabinet-meeting%C2%A0-20-oct-2022-0000,"A.  Xiyimo xa Khabinete eka Timhakakulu1.  Nsirhelelo wa mati1.1.  Khabinete yi khense vanhu va Afrika-Dzonga eka ku landzelela swipimelo swa mati leswi tirhisiweke eka swiphemu swo karhi swa Joni, Tshwane na Ekurhuleni ku tshamisekisa ntalo wa vuhlayiselamati. Madamu na vuhlayiselamati swi tshama swi ri ehansi ka ntshikelelo hikwalaho ka mahiselo ya le henhla eGauteng, naswona ku laviwa loku tlakukeke ku sindzise Rand Water ku hunguta mphakelo wa mati eka timasipala hi mpimo lowukulu. Vulawuri bya mati byi phakela mati yo nwa yo tala eka kutlula 11 wa timiliyoni ta vanhu eGauteng, swiphemu swa Mpumalanga, Free State na N'walungu-Vupeladyambu.1.2.  Swipimelo leswo ka swi nga papalateki swi na xikongomelo xa ku sirhelela mphakelo wa mati naswona swi ta tshama swi ri kona kufikelaloko xiyimo lexi xi antswa. Khabinete yi kombele vaaki ku landzelela swipimelo swa mati na ku tlanga xiphemu xa vona hi ku tirhisa xipfuno lexo kala hi switsongotsongo.2.   itereko xa Transnet2.1.  Khabinete yi amukele ntwanano wa muholo wa malembe manharhu lowu fikeleriweke exikarhi ka Transnet na United National Transport Union (UNTU), lowu nga ta tirha eka nkarhi wa 1 Dzivamisoko 2022 kufika 31 Nyenyanyana 2025. Khomixini ya Mbuyelelano, Vulamuri na Vuahluri yi lamurile eka ntwanano lowu, leswi swi fikiseke emakumu xitereko xa vatirhi hi swirho swa UNTU hi nkarhi wolowo. Khabinete yi tlhele yi amukela xiboho hi South African Transport and Allied Workers Union ku herisa xitereko lexi.2.2.  Khabinete yi amukele vutiboheleri hi Transnet ku kongomisa eka ku hetisiwa ka mitirho leya saleleke endzhaku loku humeleleke eka mihlaluko na le swiporweni hi nkarhi wa xitereko xa vatirhi, leswi swi khumbeke hi ndlela yo homboloka ikhonomi na tisekitara leti ti tshembelaka eka vukorhokeri bya yona. 2.3.  Khabinete yi hundzise ku khensa ka yona eka nseketelo na ntirhisano lowu nyikiweke hi bindzu hi nkarhi wa xitereko lexi.  Yi khutaza vuxaka lebyi yaka emahlweni exikarhi ka vufambisi na vatirhi va Transnet ku vuyerisa khamphani na ikhonomi ya tiko.3.   Vuxaka bya Afrika-Dzonga – Saudi Arabia3.1.  Khabinete yi amukele Rendzo ro Tirha leri humeleleke kuya eKingdom of Saudi Arabia hi Phuresidente Cyril Ramaphosa hi masiku ya 15 na 16 Nhlangula 2022. Hi nkarhi wa rendzo leri, matiko lamambirhi ma sayine 17 wa Timemorandamu ta Ntwanano (tiMoU) eka tindzima to hambanahambana to tanihi vurimi, indasitiri ya tinhlampfi, vucelamigodi, eneji leyi vuyelerisekaka, nsirhelelo, vutleketli na swimila na swiharhi swa le lwandle ku endla swakudya. TiMoU tin'wana leti sayiniweke ti hi mayelana na ku tumbuluxiwa ka Khansele ya Mabindzu ya Nhlanganelo, ntirhisano eka ndzima ya tiindasitiri ta swa nyimpi na maxavelo ya tinhundzu na vukorhokeri, na hi mayelana na ntirhisano wa mivalango ya ntivoxivumbekomisava.3.2.  Phuresidente u tirhise rendzo leri ku rhamba mabindzu ya le Saudi Arabia kuya eka khomferense ya vuvekisi ya vuntlhanu ya Afrika-Dzonga leyi yi nga ta khomiwa hi 2023. Saudi Arabia i mutirhisani lonkulu wa vumbirhi wa Afrika-Dzonga eVuxa-Xikarhi naswona i xihlovo lexikulu kutlula hinkwaswo xa switundziwa kusuka eka xifundza lexi. Vuxaka bya matiko ya misava exikarhi ka matiko hamambirhi byi vangile xitandzhaku eka mabindzu na maendlekelo ya vuvekisi.4.  Vuvekisi bya switirhisiwakulu4.1.  Khabinete yi amukele ku endliwa ka pulanti ya vuhumesi bya tipulasitiki ya ximanguvalawa hi muendli wa matiko ya misava wo rhangela, ALPLA Group, eLanseria eGauteng.4.2.  Leyi yi engetela vutiboheleri bya Phuresidente Ramaphosa ku veka nhluvukiso wa switirhisiwakulu eka xiyimo tanihi  ndlela ya ku hlohlotela ikhonomi na ku engetela mitirho. 4.3.  Vuvekisi lebyi nga na nkoka wa US$50 wa timiliyoni i vuhoxaxandlakulu eka kungukulu ra Lanseria Smart City leri ri nga ta lawula vuyisekamahlweni na ku vuyelerisa switirhisiwa xikan'we na ku tumbuluxa na ku yisa emahlweni 350 wa mitirho. Leswi swi katsiweke hi nongoloko wa vudyondzisantirho wa 36 wa timakhetironiki na van'wavuthekiniki vo vuyelerisa eka mitirho ya ALPLA Group eAfrika ya le dzongeni hinkwayo. Nongoloko lowa vudyondzisantirho wu ta sungula hi 2023, ku ri na vadyondzisiwantirho va le Afrika-Dzonga va 12 lavo sungula lava humaka emigangeni ya kwala tikweni.5.  Vucelamigodi lebyi nga riki enawini5.1.  Vucelamigodi lebyi nga riki enawini byi vavisa miganga na ikhonomi ya hina, naswona byi vanga ndzahleko wa malinhlengeleto eka havumbirhi bya mfumo na sekitara ya vucelamigodi. 5.2.  Khabinete yi amukele ku tekiwa ka xisaka xa swibalesa na ku khomiwa ka 20 wa vaehleketeleriwa lava xakelanisiweke na vucelamigodi lebyi nga riki enawini hi nkarhi wa oparexini emuhochweni wa mugodi eStilfontein eN'walungu-Vupeladyambu.5.3.  Khabinete yi kombela vanhu va le Afrika-Dzonga ku ya emahlweni va tirhisana na tiejensi ta nsindziso wa nawu ku tiyisisa ku humelela ka tioparexini to lwisana na vugevenga ta nkarhi lowu taka. Leswi swi ta rhumela xihungwana xo tiya xa leswaku vugevenga a byi hakeli, na leswaku swigevenga swi ta khomiwa na ku tengisiwa ku ri hava nchavo kumbe ku rhandziwa. 6.  Eneji 6.1.  Eskom ya ha sayina mitwanano ya vulombisi bya 30 wa malembe na vavekisi va vahumesi va gezi lava tiyimelaka ku aka ntalo wo endla eneji yo basa wuntshwa eka switichi swa gezi swa Majuba na Tutuka eMpumalanga. Vulombisi lebya misava byi ta koka rinoko ra vuvekisi lebyi kumbeteriwaka bya kwalomu ka R40 wa tibiliyoni.6.2.  Mune wa vavekisi lava – HDF Energy South Africa, Red Rocket SA, Sola Group na Mainstream Renewable Power Developments South Africa – va ta hoxa xandla eka mpimohansi wa 2 000 ya timegawati eka giridi ya gezi ya rixaka.6.3.  Ntalo wo endla gezi lowuntshwa wu languteriwa ku khomanisiwa eka giridi ku ha si hela 24 kufika eka 36 wa tin'hweti kusuka eka mpfalelo wa timali, ku ri karhi ku landzeleriwa mipasiso yo lawula ya mbangu, yo tsema tindhawu na yin'wana.7.  Nsirhelelo wa swakudya7.1.  Khabinete yi amukele ku rhurheriwa ka Ntsombano wa Agri SA wa 2022 ePitori hi masiku ya 13 na 14 Nhlangula 2022 ehansi ka nkongomelo: “Ku Rima swa laha Tikweni”. Ntsombano lowu vulavurisane hi mayelana na timhaka to tanihi ku endla ntirho wa makungukulu ya vurimi ya varimi va laha tikweni; switirhisiwakulu leswi yisekaka emahlweni eka swakudya leswi rimiweke laha tikweni; ku endliwa ka mbangu wa laha tikweni wu va lowu yisekaka emahlweni eka ntshovelo wa swakudya swa laha tikweni kuya eka nkarhi lowu taka, na ku tiyisiwa ka vuswikoti bya vatshoveri va swakudya ku phurosesa swirin'wa leswi rimiweke laha tikweni.7.2.  Eka ku rhangisiwa ku ya emahlweni ka nsirhelelo wa swakudya, Khabinete yi tlhele yi amukela ku simekiwa ka Habu ya Nsirhelelaswihanyi ya Rixaka hi Nongoloko wa Xinakulobye xa Vutumbuluxi bya Ikhonomiswihanyi ya Vurimi wa Ndzawulo ya Sayense na Vutumbuluxi, hi ku tirhisana na Yunivhesiti ya Pitori. Habu leyi yi ta seketela nsivelo, hunguto na malawulelo ya vuvabyi bya swirin'wa na swiharhi, leswi swi nga ta hoxa xandla eka ntshovelo, nsirhelelo wa swakudya na nhluvukiso wa matikoxikaya lowu yisekaka emahlweni.B.  Swiboho swa Khabinete1.  Ku Pfumeleriwa Ximfumo ka Chatara ya Vuhangalasi bya Matimba ya Yuniyoni ya Afrika (AU)1.1.  Khabinete yi pasise xiringanyeto xo ya ePalamende xa Chatara ya AU hi mayelana na Mikhuvanene na Milawu ya Vuhangalasi bya Matimba, Mafumelo ya le Tikweni na Nhluvukiso wa le Tikweni ku ya pfumeleriwa ximfumo. Afrika-Dzonga yi sayine chatara leyi hi Mhawuri 2021.1.2.  Chatara ya Vuhangalasi bya Matimba yi nyika rimba eka matiko lama nga swirho hinkwawo dokhumente yo letela hi mayelana na vuhangalasi bya matimba na mitirho kusuka eka mfumo wa rixaka kuya eka swiyenge swa swin'wana swa mfumo. Chatara leyi yi tirhana ngopfungopfu na vuhangalasi bya vulawuri na mitirho, rimba ra mafumelo ya le tikweni na nhluvukiso wa le tikweni.2.  Khansele ya Vuhlayiseki bya le Swiporweni ya Matiko ya Misava ya Lembe na Lembe ya vu32 (IRSC)2.1.  Khabinete yi pasise ku rhurheriwa ka Nhlengeletano ya IRSC ya Lembe na Lembe ya vu32 eJoni kusuka 1 kufika 6 Nhlangula 2023 ehansi ka nkongomelo: “Ku vumbiwa hi vuntshwa ka swiporo eka Misava leyi kanakanisaka”.2.2.  IRSC i foramu ya matiko ya misava leyi yi tisaka endhawini yin'we tiphurofexinali ta vuhlayiseki bya le swiporweni kusuka emisaveni hinkwayo ku cincanisa mitokoto ku endlela ku antswisa vuhlayiseki bya le swiporweni. 2.3.  Tanihi xirho xa IRSC, Mulawuri wa Vuhlayiseki bya le Swiporweni wa Afrika-Dzonga u rhurhele rohetelela foramu leyi hi 2015.3.  Xiyimo xa 2 xa Kungu ra Switirhisiwakulu ra Rixaka ra Mpfapfarhuto ra 2050 (NIP 2050)3.1.  Khabinete yi pasise ku gazetiwa ka Xiyimo xa 2 xa NIP ya 2050 ya mpfapfarhuto leswaku vaaki va nyika mavonelo.  Kungu leri ri nyika mafambelo eka ku tiyisa na ku engetela tiphurojeke leti pfanganisiweke ta xiqhinga ta mfumo. 3.2.  Ri kuma tiphurojeke ta xiqhinga eka matshamelo ya vanhu; gezi ra masipala; mati; thyaka ro tiya; vutleketli bya mani na mani; switirhisiwakulu swa dyondzo na swa rihanyo; switirhisiwakulu swa xidijitali, na vugevenga na vukungundzwana.3.3.  Xivumbeko xa kungu leri xi nyika xivono xa xiyenge lexi ku faneleke ku tirhaniwa na xona, xi nyika nhlahluvo wa xiyimo xa nkarhi wa sweswi, xi katsakanya swiyimo swa nkoka swa ku humelela naswona xi vula leswaku i swidingo swihi leswi swi faneleke ku endliwa ku kota ku fikelela xivono lexi. Xi ringanyeta phurosese ya matirhiselo leyi yi fanele ku tekiwa eka kungu ra matirhelo ra ndzhendzeleko lowu yaka emahlweni wa malembe manharhu.4.  Rimba ra Matirhiselo ra Rixaka eka Ku Endliwa ka Xiphurofexinali ka Vukorhokeri bya Mfumo 4.1.  Khabinete yi pasise Rimba ra Matirhiselo ra Rixaka eka Ku Endliwa ka Xiphurofexinali ka Vukorhokeri bya Mfumo. Rimba leri ri kandziyisiwile leswaku vaaki va nyika mavonelo hi 2021. 4.2.  Rimba leri ri nyika ntlhanu wa tiphuphu hi mayelana na miphalalo eka ku endliwa ka xiphurofexinali ka Vukorhokeri bya Mfumo. Tiphuphu leti ti katsa leswi endliwaka ku nga si thoriwa na ku hlawuriwa endzeni ka Vukorhokeri bya Mfumo; ku tivisiwa ka mutirhi na ku amukeriwa ka mutirhi entirhweni; nkunguhato na malawulelo ya matirhelo; ku dyondza loku yaka emahlweni na nhluvukiso wa xiphurofexinali, ku ya emahlweni ka ntirhovutomi na timhangu ta ntirhovutomi .5.  Ku cinca eka swipimelo swa le ntirhweni swa Valawuri-Jenerala (tiDG)5.1.  Khabinete yi pasise xiviko lexi xi ringanyetaka magoza ku tiyisa vuswikoti bya tiDG eka Vukorhokeri bya Mfumo. Xiviko lexi xi endle swiringanyeto swo talanyana, ku katsa na nkarhi wa ku va ehofisini wa tiDG na malawulelo ya vurhumisi hi Vulawuri bya Vurhangerinkulu eka vaofisiri va tinkota. 5.2.  Xiviko lexi xi tlhele xi ringanyeta leswaku DG ya le Hofisini ya Phuresidente yi ta thoriwa tanihi Nhloko ya Mafambiselo ya Mfumo. Eka swifundzakulu, ntirho lowu wu ta nyikiwa tiDG leri nga etihofisini ta Tiphurimiya. Xiviko xi ye emahlweni xi ringanyeta magoza ku letela tindzawulo hi mayelana na malawulelo ya tikontiraka ta tiDG.5.3.  Sisiteme ya Malawulelo ya Matirhelo leyi pfuxetiweke ya tiDG yi le ku pfuxetiweni ku yi fambelanisa na ku cinca loku pasisiweke.5.4  Holobye wo Khomela wa Vukorhokeri bya Mfumo na Mafambiselo, Ttn Thulas Nxesi, vhiki leri taka u ta rhamba nhlengeletano ya swihangalasamahungu ku hlamusela hi ku komisa Rimba ra Matirhiselo ra Rixaka eka ku Endliwa ka Xipfurofexinali ka Vukorhokeri bya Mfumo na ku tlhela a tlhantlha ku cinca ku loku pasisiweke eka swipimelo swa le ntirhweni swa tiDG.6.  Xiviko xa Ndzima leyi Khatsiweke xa Vuntlhanu hi mayelana na Matirhiselo ya Phepha ra Swibumabumelo ra Mfumo hi mayelana na Vanhu lava nga na Vutsoniwa (WPRPD) ra 2020-20216.1.  Khabinete yi pasise Xiviko xa Ndzima leyi Khatsiweke xa Vuntlhanu hi mayelana na Matirhiselo ya WPRPD, lexi xi nyikaka vuxokoxoko byintshwa hi mayelana na matirhiselo ya WPRPD. Xiviko lexi xi angarhela swibumabumelo kusuka eka tindzawulo ta mfumo ta rixaka na ta swifundzakulu. Xi nyika vuxokoxoko byintshwa hi mayelana na matirhiselo ya pholisi lama ma katsaka miavelo ya mpimanyeto. 6.2.  Xiviko xa ku ya emahlweni xa lembe na lembe xo sungula xi kandziyisiwile hi 2017.  Xiviko xa ndzima leyi khatsiweke xa vuntlhanu xi pasisiwile ku va xi gazetiwa na ku kandziyisiwa hi Ndzawulo ya Vavasati, Vantshwa na Vanhu lava nga na Vutsoniwa.7.  Hundzuluxo eka Atikili ya 20(1) ya Ntwanano hi mayelana na ku Herisiwa ka Mixaka Hinkwayo ya Xihlawuhlawu Ehenhla ka Vavasati (CEDAW)7.1.  Khabinete yi pasise xiringanyeto xo ya ePalamende xa hundzuluxo wa Atikili ya 20(1) ya CEDAW leswaku wu ya pfumeleriwa ximfumo. Mihundzuluxo leyi yi lulamisela nkarhivunavi lowu engeteriweke wa tinhlengeletano ta komiti leti ti phurosesaka swiviko swa matiko lama nga swirho.7.2.  Afrika-Dzonga yi sayine ntwanano lowu hi 1993 kutani endzhakukaswona yi wu pfumelela ximfumo hi N'wendzamhala 1995. Xiringanyeto lexo ya ePalamende xi lava ku fambelanisa ntwanano lowu pfumeleriweke ximfumo nkarhi lowu nga hundza na hundzuluxo wa Atikili ya 20(1) ya ntwanano lowu.8.  Ntwanano wa Misava Hinkwayo hi mayelana na ku Tekeriwa Enhlokweni ka Mithwaso leyi khumbaka Dyondzo ya le Henhla  8.1.  Khabinete yi pasise xiringanyeto xo ya Palamende xa Ntwanano wa Misava Hinkwayo hi mayelana na ku Tekeriwa Enhlokweni ka Mithwaso leyi khumbaka Dyondzo ya le Henhla. Xikan'wekan'we loko xi pasisiwile ximfumo xi ta nghenisiwa eka Nhlangano wa Dyondzo, Sayense na Mfumo wa Vun'we bya Tinxaka (UN) kutani laha tikweni xi ta endliwa xi tirha hi ku tirhisa Nawu wa Rimba ra Mithwaso wa Rixaka, 2008 (Nawu wa 67 wa 2008).8.2.  Ntwanano lowa Misava Hinkwayo wu tumbuluxa milawu yo angarhela emisaveni ya ku tekeriwa enhlokweni lokunene, ka nkavuciva na ku va loku nga riki na xihlawuhlawu ka mithwaso na dyondzo ya le henhla na mithwaso. Wu pfumelela ku tekeriwa enhlokweni ka mithwaso ya le matikweni mambe eka matiko lama nga swirho swa UN ya 193.9.  Ku humesiwa ka mihundzuluxo eka Xiletelo xa Swirho swa Vurhangerinkulu9.1.  Khabinete yi seketele xitiviso lexi xi nyikiweke hi Hofisi ya Phuresidente hi Musumbhuluko, 17 Nhlangula 2022 xa ku humesa mihundzuluxo lexi endliweke eka Xiletelo xa Swirho swa Vurhangerinkulu, lexi tlhelaka xi vitaniwa Bukumpfuno ya Vaholobye, ya 2022.9.2.  Mihundzuluxo leyi a yi endliwile hi Dzivamisoko 2022 a yi lulamisela vatirhi vo engetela eka tin'wana ta tihofisi ta Vaholobye lava nga na vutihlamuleri bya kutlula photifoliyo yin'we. Yi tlhele yi lava Mfumo ku byarha vutihlamuleri hi vutalo bya tihakelo leti fambelanisiwaka na mphakelo wa gezi na mati eka vutshamo bya ximfumo laha ku tshamaka swirho swa vurhangerinkulu. 9.3.  Khabinete yi tekele enhlokweni swivilelo leswi boxiweke hi vaaki kutani yi teka xiboho xa ku kambisisa Xiletelo xa Swirho swa Vurhangerinkulu. Phurosese leyi yi ta fambisiwa hi xivumbeko lexi nga voyameliki etlhelo naswona xikan'wekan'we loko yi hetiwile, xiletelo lexi xi ta endliwa xi kumeka eka mani na mani hi ku tirhisa webusayiti ya Ndzawulo ya Vukorhokeri bya Mfumo na Mafambiselo: www.dpsa.gov.za.10.  Xinakulobye xa Ncinco xa Eneji Leyinene (JETP) na Kungu ra Vuvekisi ra JETP (JETP-IP)10.1.  Endzhaku ka ku amukeriwa ka andlalo hi mayelana na JETP na JETP-IP, Khabinete yi seketele JETP-IP naswona yi hundzise ku amukela ka yona ka ntirho lowu koxometiweke lowu endliweke ku yi hluvukisa. 10.2.  JETP-IP yi katsakanya vuvekisi lebyi lavekaka ku fikelela vutiboheleri bya ku hungutiwa ka khaboni lebyi endliweke hi Mfumo wa Afrika-Dzonga loko ku ri karhi ku kondleteriwa nhluvukiso lowu yisekaka emahlweni, na ku tiyisisa leswaku ku na ncinco lowunene wa vatirhi lava khumbekaka na miganga leyi khumbekaka. 10.3.    Komiti ya le Xikarhi ka Vaholobye hi mayelana na ku Cinca ka Tlilayimete ku nga ri khale yi ta khoma nhlengeletano ya swihangalasamahungu ku nyika vuxokoxoko byo tala.C.  Milawumbisi1.   Nawumbisi wa Vutleketli bya le Matini bya Xibindzu wa 20221.1.  Khabinete yi pasise xiringanyeto xa Nawumbisi wa Vutleketli bya le Matini bya Xibindzu wa 2022 xo ya ePalamende ku ya phurosesiwa ku ya emahlweni. Nawumbisi lowu wu tlhantlha Nawu wa Vutleketli bya le Matini bya Xibindzu wa 70 wa malembe hi vukhale, 1951 (Nawu wa 57 wa 1951).1.2.  Xikan'wekan'we loko wu pasisiwile tanihi nawu, Nawumbisi lowu wu ta nyika rimba ra xinawu ra vutleketli bya le matini ku lawula nkhulukelano wa vukorhokeri na tinhundzu wa swikwekwetsu. Exikarhi ka swin'wana, wu ta lawula ku dizayini, ntsariso, na ku thya mavito na ku suriwa ka swikwekwetsu.1.3.  Ku cinca loku ku ta hoxa xandla eka pfuxetiwa ka sekitara ya vutleketli bya le lwandle na ku tlhela yi fambelanisa tiko na Ntwanano wa Nhlangano wa Malwandle wa Matiko ya Misava. Afrika-Dzonga yi amukerile ximfumo ntwanano lowu.    2.   Nawumbisi wa Hundzuluxo wa Tinhlayonhlayo wa 2020 2.1.  Khabinete yi pasise xiringanyeto xo ya ePalamende xa Nawumbisi wa Hundzuluxo wa Tinhlayonhlayo wa 2022 ku ya phurosesiwa ku ya emahlweni. Nawumbisi lowu wu ringanyeta hundzuluxo eka Nawu wa Tinhlayonhlayo, 1999 (Nawu wa 6 wa 1999). Mihundzuluxo leyi yi lulamisela nhluvukiso na matirhiselo ya Sisiteme ya tinhlayonhlayo ya Rixaka leyi yi seketelaka swiboho leswi simekiweke eka vumbhoni. 2.2.  Yi tiyisa nhlanganeriso lowu nga kona exikarhi ka Tinhlayonhlayo ta Afrika-Dzonga na swiyenge swin'wana swa mfumo, na ku ndlandlamukisa rimba ro lawula ra Nawu lowu.D.  Swiendleko leswi Taka1.  Samiti ya Mabindzu Lamatsongo, Lamatsongotsongo na ya le Xikarhi (SMME) na Mabindzunhlanganelo ya Phuresidente1.1.  Ndzawulo ya Nhluvukiso wa Mabindzu Lamatsongo, hi ku tirhisana na vakhomaxiave va sekitara leyi nga riki ya mfumo, yi ta rhurhela Samiti ya SMME na Mabindzunhlanganelo ya Phuresidente eBryanston, Gauteng kusuka 13 kufika 15 Hukuri 2022.1.2.  Samiti leyi yi tisa endhawini yin'we vatlanginkulu va sekitara leyi nga riki ya mfumo na ya mfumo eka ikhosisiteme ya mabindzu lamatsongo, ku burisana hi mayelana na ku kuma tindlela ta ku tirhisana eka ku tiyisa sekitara leyi. Vatekaxiave lava languteriwaka va katsa tichembara ta mabindzu, vatirhi va SMME, swidyondzeki, vaendlatipholisi na mihlangano ya timali ya nhluvukiso.1.3.  Samiti leyi yi ta tlhela yi kanela Kungukulu ra Nhluvukiso wa mabindzu Lamatsongo leri Pfanganisiweke ra Rixaka, leri ri nyikaka rimba ra xiqhinga ku tiyisa sekitara ya SMME. Samiti leyi yi tlhela yi languteriwa ku tivisa Masagwati ya SMME ya Phuresidente ya Rixaka ya Lembe na Lembe.2.  Ku Rhurheriwa ka Samiti ya Madzolonga yo ya hi Rimbewu na ku Dlayeteriwa ka Vaxisati (GBVF) ya 2022 2.1.  Phuresidente Ramaphosa u ta rhurhela Samiti ya GBVF ya Phuresidente ya vumbirhi eGallagher Convention Centre eGauteng hi masiku ya 1 na 2 Hukuri 2022. Samiti leyo sungula leyi khomiweke hi 2018 yi tirhisiwile ku bohelela nakambe mfumo na vatirhisani lava nga na ku tsakela kun'we va vaaki eka ku herisa timhangu ta le henhla ta madzolonga ehenhla ha vavasati erixakeni. 2.2.  Samiti leya vumbirhi yi ta tirhisiwa ku kambisisa ndzima leyi khatsiweke eka ku tirhisiwa ka Kungu ra Xiqhinga ra Rixaka hi mayelana na GBVF. Yi ta rhurheriwa ehansi ka nkongomelo: “Vutihlamuleri, Hatlisiso na Ntwariso SWESWI”. 2.3.  Samiti leyi yi ta burisana, exikarhi ka swin'wana, hi mayelana na ku kuma tindlela ta ku hatlisisa magoza na vutihlamuleri kusuka eka tindzawulokulu na vakhomaxiave hinkwavo lava va katsaka vaaki lava nga na ku tsakela kun'we, sekitara leyi nga riki ya mfumo na vatirhi. 3.  Xivijo xa Phuresidente xa Vuntlhanu xi ya eKapa-N'walungu3.1.  Xivijo xa Phuresidente xa Modlolo wa Nhluvukiso wa Swifundzatsongo (DDM) xa Vuntlhanu eUpington, Kapa-N'walungu xi ta endleka hi Ravuntlhanu, 21 Hukuri 2022 eMxolisi Dicky Jacobs Stadium. 3.2.  Xivijo xa Phuresidente xa DDM xi ta hlahluva ndzima leyi khatsiweke na mitlhontlho ya mphakelo wa vukorhokeri eKapa-N’walungu na ku phalala ku yi ololoxa. DDM yi tiyisisa leswaku nkunguhato wa mphakelo wa vukorhokeri, ku tirhisiwa na ku pimanyeta swi pfanganisiwa ku tiyisa mphakelo wa vukorhokeri emigangeni. 3.3.  Eka ku lulamisela Xivijo lexi, Vaholobye, swirho swa tikhansele ta vurhangerinkulu na timeyara va ta endla migingiriko yo fikelela miganga ya le Upington na leyi nga ekusuhi na kona. 4.  Xitatimente xa Pholisi ya Mpimanyeto wa le Xikarhi ka Theme (MTBPS) 4.1.  Khabinete ya tshemba leswaku MTBPS ya 2022 leyi faneleke ku andlariwa hi Holobye wa Timali Enoch Godongwana hi Ravunharhu, 26 Nhlangula 2022 i xiphemu xa nkoka xa phurosese yo pimanyeta yo pfuleka na ku va leyi nga na vutihlamuleri ya Afrika-Dzonga. 4.2.  MTBPS yi tiyisa vutiboheleri bya mfumo endzeni ka levhele yo angarhela ya ntirhisomali lowu rixaka ri nga ta kota ku wu fikelela. Yi tlhela yi koxometa hilaha mfumo wu nga ta pfala hakona vangwa leri nga exikarhi malinhlengeleto na ntirhisomali, na ku tirhisa hi ndlela leyi vuyerisaka swipfuno leswi nga kona. 5.  Swikambelo swa Matiriki5.1.  Swikambelo swa Xitifikheti xa le Henhla xa Rixaka swa 2022 swi ta sungula hi siku ra 31 Nhlangula kutani swi fika emakumu hi siku ra 7 N'wendzamhala 2022.  Khabinete yi navelela Tlilasi ya 2022 leswinene loko yi ri karhi va tirhana na xiyenge xo hetelela xa rendzo ra vona ra xikolo. Nseketelo lowu yaka emahlweni kusuka eka vadyondzisi, vatswari na vahlayisi wu ta pfuna swinene eka ku pfuna vadyondzi lava ku langutana na swikambelo leswi hi vutitshembi. 5.2.  Khabinete yi hlohlotela vatswari na vahlayisi ku tlanga xiphemu xa vona hi ku khutaza na ku hlohlotela vadyondzi lava, na ku tumbuluxa mbangu wo tirheka wa ku hlaya ekaya.6.  Khomferense ya Kungu ra Nhluvukiso ra Rixaka na Vuswikoti bya Tiko6.1.  Ndzawulo ya Vukorhokeri bya Mfumo na Mafambiselo, hi ku tirhisana na Khomixini ya Nkunguhato ya Rixaka na Xikolo xa Tidyondzo ta Nhluvukiso xa Yunivhesiti ya KwaZulu-Natal, yi ta rhurhela Khomferense ya NDP na Vuswikoti bya Tiko kusuka 7 kufika 9 Hukuri 2022 eka Khamphasi ya Kholichi ya Howard, Yunivhesiti ya KwaZulu-Natal. 6.2.  Khomferense leyi yi ta ehleketisisa hi mayelana na vuswikoti bya tiko na matirhelo eka 10 ra malembe lamo sungula ya NDP, naswona yi ta khomiwa ehansi ka nkongomelo: “Vuehleketisisi hi mayelana na Vuswikoti bya Tiko na Matirhelo ya Mfumo eka malembe ya khume lamo sungula ya  NDP”.7.  Ku Nyikiwa ka Hosinkulu Misuzulu kaZwelithini Xitifikheti xa ku Tekeriwa Enhlokweni7.1.  Phuresidente Ramaphosa u ta nyika Ndhabezitha Hosinkulu Misuzulu kaZwelithini Xitifikheti xa ku Tekeriwa Enhlokweni eMoses Mabhida Stadium eDurban hi Mugqivela, 29 Nhlangula 2022.  7.2.  Leswi swi landzela ku vekiwa exitulwini ka xintu ka nkhuvu wa “Ukungena eSibayeni” wa Ndhabezitha lowu khomiweke hi siku ra 20 Mhawuri 2022, lowu wu n'wi vekeke exitulwini xa vuhoxi tanihi Hosinkulu ya Rixaka ra Mazulu.E.  Mahungu1.  VuhoyozeriKhabinete yi hundzise vuhoyozeri bya yona na ku navelela leswinene eka: Ttn Sam Matekane, Hubyankulu leyi nga si vekiwaka ximfumo ya Kingdom of Lesotho. Khabinete yi tlhele yi tikatsa na Ntirhokulu wa Nxiyaxiyo wa Nhlawulo wa AU eka Mihlawulo ya Huvo ya Rixaka ya 7 Nhlangula 2022 eKingdom of Lesotho eka ku hoyozela ku vupfa ka nhlawulo na ka tipolitiki ka Vanhu va Kingdom of Lesotho eka ku khoma ka vona mihlawulo leyi nga humelela.  Afrika-Dzonga yi tshama ya ha tiyimiserile ku tiyisa na ku pfhumbisa vuxaka bya matiko lamambirhi xikan'we na ku antswisa ntirhisano hi mayelana na swiphiqo swa xifundza, swa tikokulu na swa misava hinkwayo leswi vuyerisaka matlhelo hinkwawo.2.  Michavelelo Khabinete yi hundzise michavelelo ya yona eka ndyangu na vanghana va: Papa Albert Nolan (88), Mupirisita wa Khatholiki ya le Afrika-Dzonga loyi a tiyimiserile loyi a kaneteke mavonelo ya vukhongeri lama a ma lava ku tiyisa sisiteme ya mfumo wa xihlawuhlawu. Hi 2003, khale ka Phuresidente Thabo Mbeki u n'wi nyike Risiva ra Luthuli hi Silivhere eka “vutiyimiseri bya yena bya vutomi hinkwabyo eka ku lwela xidemokirasi, timfanelo ta ximunhu na vululami na ku kaneta tidyondzo ta vukhongeri ku katsa na amukeriwa ka ntivovukhongeri ka mfumo wa xihlawuhlawu”. F.  Ku thoriwa1.  Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.a.  Gqweta James Mlawu – Mulawuri-Jenerala: Ndzawulo ya Vutleketli. b.  Ttn Shabeer Khan – N'watinkota-Jenerala: Vutamelankwama bya Rixaka.2.  Khabinete yi pfumelelane na ku thoriwa loku landzelaka:2.1.  Swirho swa Bodo ya Vupfhumba ya Afrika-Dzonga:a.  Dkd Nondumiso Maphazi (Mutshamaxitulu);b.  Dkd Aubrey Mhlongo (Xandla xa Mutshamaxitulu);c.  Mnn Pretty Ntombela;d.  Mnn Nomahlubi Mazwai;e.  Ttn Odwa Mtati;f.  Ttn Ravi Nadasen (Ku thoriwa nakambe);g.  Ttn Enver Duminy (Ku thoriwa nakambe);h.  Mnn Nandipha Mzileni Mbulawa;i.  Ttn Mduduzi Zakwe (Ku thoriwa nakambe);j.  Mnn Rosemary Anderson;k.  Mnn Lehlohonolo Rapodile; nal.  Mnn Nonkqubela Silulwane (Muyimeri wa ndzawulo).2.2.  Swirho swa Bodo ya Khoporexini ya Malawulelo ya Nkhuluko wa Swipandzamananga swa le Magondzweni:a.  Dkd Eddie Mogalefi Thebe (Ku thoriwa nakambe);b.  Mnn Thandi Clara Thankge (Ku thoriwa nakambe);c.  Phurof Maredi Mphahlele;d.  Mnn Nomusa Mufamadi (Mutshamaxitulu);e.  Gqweta Xola Stemela;f.  Mnn Lerato Magalo;g.  Phurof Chitja Twala;h.  Ttn Nkumeleni John Kudzingana;i.  Mnn N Jaxa (Xirho xo cincana); na j.  Mnn HM Mbanyele-Ntshinga (Xirho xo cincana).2.3.  Ttn Tshepo Monaheng – Muofisirinkulu wa Vurhangerinkulu (CEO): Khamphani ya Swihlahla ya Afrika-Dzonga (Kontiraka yi pfuxetiwile ku ringana malembe manharhu (3)).2.4.  Ttn Reginald Lavhelesani Demana – CEO: Ejensi ya Magondzo ya Rixaka ya Afrika-Dzonga. 2.5.  Mnn Ditebogo Kgomo – CEO: Mulawuri wa Nyutliliya wa Rixaka.2.6.  Ttn Risenga Maluleke – N'watinhlayonhlayo-Jenerala (Mpfuxeto wa Kontiraka).2.7.  Mnn Kedibone Olga Madiehe – CEO: Ejensi ya Mafambiselo ya Tiphenceni ta Mfumo.Swivutiso: Phumla Williams – Muvulavuleri wa Khabinete Selifoni: 083 501 0139 "
Statement on the Cabinet Meeting of 2 November 2022,3 Nov 2022,https://www.gov.za/speeches/statement-cabinet-meeting%C2%A0-2-november-2022-3-nov-2022-0000,https://www.gov.za/ts/node/817176,"A. Issues in the environment1. Presidential Summit on Gender-Based Violence and Femicide (GBVF)1.1.  Cabinet welcomed the hosting of the second Presidential Summit on GBVF at the Gallagher Estate in Midrand, Gauteng on 1 and 2 November 2022 under the theme: “Accountability, Acceleration and Amplification, NOW!” 1.2.  The summit reflected on progress made in the implementation of declarations proposed during the 2018 Presidential Summit, which reaffirmed the country’s commitment to a united, comprehensive and effective response to GBVF. 1.3.  Participants at the two-day summit accounted for work being done towards the implementation of the National Strategic Plan (NSP) on GBVF, which aims to provide a multi-sectoral, coherent strategic policy and programming framework to strengthen a coordinated national response to the crisis of GBVF by the government and country as a whole. 1.4.  The summit was the ideal platform to engage in honest and robust discussions around successes and challenges in the fight against GBVF. It also showcased the need for collective action and how significant success can be achieved if adequate resources are provided and managed correctly.1.5.  The agreements reached at the summit have demonstrated the importance of the partnership that government has forged with civil society, business, development partners, the faith-based sector and other sectors to work together to deal with the scourge of GBVF. 1.6.  Some of the interventions agreed upon included the need to allocate adequate funding to the NSP on GBVF, to implement consequence management mechanisms to ensure accountability, and to strengthen national, provincial and local accountability structures. 1.7.  Cabinet reiterated that all acts of violence and abuse will not be tolerated in our society. Communities are urged to tackle the scourge of GBVF head-on by reporting perpetrators to law-enforcement agencies. Each sector of our society must play its part by creating conditions that make it difficult, if not impossible, for GBVF to thrive.2.    Safety and security  2.1.  Cabinet has reassured the public that the National Joint Operational and Intelligence Structure (NATJOINTS) – which comprises various government departments led by the State Security Agency, South African Police Service and South African National Defence Force – has an intelligence-driven capacity to deal with threats to our national security, including terrorism.2.2.  Through NATJOINTS, the security of the country is assessed regularly for any possible security threat. As part of the cooperation agreements with other intelligence agencies from other countries, South Africa also benefits from the exchange of relevant intelligence information that can ensure the safety of the nation. 2.3.  Cabinet calls on the public to remain vigilant and to report any suspicious and illegal activities to law enforcement agencies. Do not keep quiet; if you see something, say something – together we can keep the nation safe.3.  2022 Medium-Term Budget Policy Statement (MTBPS)3.1.  Cabinet welcomed the bold measures introduced in the 2022 MTBPS to restore the health of our public finances, just as the world economy is taking a dangerous turn for the worse. 3.2.  The steps announced by Finance Minister Enoch Godongwana in Parliament, Cape Town on Wednesday, 26 October 2022, included narrowing our budget deficit greatly to improve our fiscal framework, support our economic standing and give South Africans every confidence in the future prospects of our economy.3.3. The planned increase in contingency reserves allows us to deal with emergencies such as natural disasters. The 2022 MTBPS further boosts our key priorities of infrastructure and service-delivery programmes, and provides additional relief to support the poor and vulnerable in our nation. 3.4.  Cabinet calls on all socio-economic sectors to partner with the government to uplift our economy to improve the lives of our citizens across the country.4.   South Africa – Spain relations4.1.  Cabinet welcomed the outcome of the Official Visit to South Africa by Prime Minister Pedro Sánchez Pérez-Castejón of Spain to solidify the already strong relations between the two countries. The Prime Minister was accompanied by the Spanish Minister for Industry, Trade and Tourism, Ms Reyes Maroto, and a business delegation.4.2.  The visit created opportunities for various South African sectors to meet with their Spanish counterparts and to deepen cooperation in trade and investment, science and innovation, arts and culture, sports and education.  This visit provided another boost to the country’s investment and economic growth drive.5.  Ethiopia – Tigray Peace Talks5.1. South Africa, under the auspices of the African Union, hosted formal peace talks between the warring sides in the conflict in Ethiopia's Tigray region, from 25 to 30 October 2022. 5.2.  The dialogue was facilitated by Nigeria’s former President Olusegun Obasanjo, Kenya's former President Uhuru Kenyatta and South Africa's former Deputy President Phumzile Mlambo-Ngcuka.5.3. Cabinet expressed its support for a peaceful and sustainable solution to the conflict, in line with South Africa’s foreign policy objectives of a secure and conflict-free continent.  B.  Cabinet Decisions1.  National Integrated Small Enterprise Development (NISED) Strategic Framework 1.1.  Cabinet approved the NISED Strategic Framework for implementation. The initial Integrated Strategy for the Promotion of Entrepreneurship and Small Enterprises (ISPESE) was adopted in 2005. The ISPESE and the subsequent NISED give effect to the 1995 White Paper on the National Strategy for the Development and Promotion of Small Business in South Africa.1.2.  The NISED Strategic Framework provides an integrated strategy to strengthen and support entrepreneurship for small and medium-sized enterprises. It provides a structured coordination framework for all key ecosystem role players in small to medium enterprise development.   1.3.  In April this year, Cabinet approved the publication of the draft NISED strategic framework for public comment. Through the wide consultations, the strategy was enhanced by inputs from the public and from the National Economic Development and Labour Council, which is a forum comprising business, civil society, labour, academics and government that seeks to deal with economic, labour and development issues and related challenges facing the country.2.  Draft Policy on Social Development Services to Persons with Disabilities2.1. Cabinet approved the publishing for public comment of the draft Policy on Social Development Services to Persons with Disabilities. The policy gives effect to the White Paper on the Rights of Persons with Disabilities and the United Nations (UN) Convention on the Rights of Persons with Disabilities (UNCPRD).2.2. The policy guides the Department of Social Development in the provision of its services to persons with disabilities and their respective families.2.3.  It outlines the restrictive environment and barriers that continue to marginalise and exclude persons with disabilities from mainstream society, and from participating in social and economic activities. It proposes monitoring mechanisms that will ensure closer tracking of its implementation and mainstream interventions within the relevant departments.2.4.  South Africa is a signatory to the UNCPRD and the African Charter on Human and People’s Rights on the Rights of Persons with Disabilities in Africa. 3.  Intergovernmental Panel on Climate Change (IPCC) Meeting3.1. The IPCC Bureau will be convening its seventh assessment cycle meeting in June 2023. The IPCC – which comprises a panel of 195-member governments under the UN – is responsible for assessing the available scientific, technical and socio-economic knowledge, so as to advise decision-makers about the causes, impacts and responses to climate change.3.2. During its meeting in 2023, the IPCC is expected to elect a new chairperson for its seventh assessment cycle. Cabinet has endorsed the nomination of Prof Debra Roberts from the University of KwaZulu-Natal for this position.3.3.  Prof Roberts has championed increased IPCC outreach work in Africa. She is currently a member of the IPCC Bureau. If elected she would be the first woman and a person from Africa to chair this body.  Her election will send a positive message on the good work being done by female scientists from Africa. C. Upcoming events1.   2022 16 Days of Activism Campaign 1.1.  South Africa will join the world in participating in the annual 16 Days of Activism against GBV, which kicks off on 25 November, the International Day for the Elimination of Violence against Women, and runs until 10 December, Human Rights Day.1.2.  Cabinet approved this year’s concept and the theme as “Socio-Economic Rights and Empowerment to build women’s resilience against Gender-based violence and Femicide: Connect, Collaborate, Contract”.1.3.  During the 16 Days of Activism for No Violence against Women and Children this year, South Africa will focus its awareness activities on the implementation of the NSP on GBVF. The plan aims to provide a multi-sectoral, coherent strategic policy and programming framework to strengthen a coordinated national response to the crisis of GBVF by the government and the country as a whole.  2.  Disability Rights Awareness Month (DRAM) and National Day of Persons with Disabilities 2.1. Cabinet approved the concept and the theme for the 2022 DRAM and National Day of Persons with Disabilities, which runs from 3 November to 3 December. The theme is: “Empowering Persons with Disabilities through resourceful, sustainable and safe environments”. 2.2.  The theme emphasises the importance of resolving existing barriers affecting people with disabilities. This includes ensuring resourceful, sustainable and safe environments for persons with disabilities, and also recognising that not all disabilities are visible.2.3.  The month-long activities will raise awareness and also showcase the progress the country has made in ensuring the protection of the rights of persons with disabilities, as enshrined in the Constitution of the Republic of South Africa of 1996. The activities will also highlight the need to address challenges experienced by persons with disabilities in the workplace and society.D.  Messages1. Congratulations Cabinet extended its congratulations and well-wishes to:  Edendale Technical Secondary School in KwaZulu-Natal for winning the CAF African School Football Championship.2. Condolences Cabinet expressed condolences to the family and friends of: Mr Jeremy Mansfield (59), a veteran TV and radio personality who had a stellar career, and received numerous awards and accolades.Ms Nelisiwe Magubane (56), the former Director-General of the then Department of Energy (now Department of Mineral Resources and Energy). She was a respected expert in the energy industry.E. AppointmentsAll appointments are subject to the verification of qualifications and security clearance.a.  Major General Siphosihle Thumy Nkosi – Deputy National Head: Directorate for Priority Crime Investigation (DPCI).  b.  Brigadier Nicholaas Jacobus Gerber – Deputy Provincial Head: Mpumalanga DPCI. c. Brigadier Gopaul Govender – Deputy Provincial Head: Limpopo DPCI.  d. Brigadier Stephen Molefi Mabuela – Deputy Provincial Head: Northern Cape DPCI. Board of the National Development Agency: a. Ms Tanya T Smith;b. Chief Livhuwani Matsila;c. Ms Nozabelo Ruth Bhengu;d. Ms Happy Ralinala;e.  Dr Olwethu Sipuka;f.  Mr Thembinkosi Matthews Josopu;g. Ms Sibongile Mncwabe (Department of Higher Education and Training);h. Mr Mojalefa Mohoto (Department of Small Business Development);i.  Ms Rosemary Puleng Lukwago-Mugerwa (Department of Public Works and Infrastructure);j.  Ms Nomthandazo Lichie Moyo (Department of Agriculture, Land Reform and Rural Development); and k.  Mr Pieter Pretorius (Department of Cooperative Governance).Enquiries:Ms Phumla Williams – Cabinet Spokesperson Mobile: 083 501 0139"
Statement on the Cabinet Meeting of 16 November 2022,18 Nov 2022,https://www.gov.za/speeches/statement-cabinet-meeting-16-november-2022-18-nov-2022-0000,https://www.gov.za/ts/node/817512,"A. Issues in the environment1. Just Energy Transition Investment Plan (JET-IP) 1.1. South Africa’s JET-IP received widespread acclaim at the 27th session of the United Nations (UN) Climate Change Conference of the Parties (COP27) being held in Sharm El-Sheikh, Egypt from 6 to 18 November 2022. 1.2. The bold plan that was endorsed by the International Partners Group –  the United Kingdom, United States, Germany, France, European Union and other social partners – outlines our transition to a low carbon economy. It also contributes to global efforts to ensure climate resilience and sustainable development for current and future generations1.3. Hailed as a ground-breaking new model for tackling climate change, the JET-IP is based on the financial responsibility of developed countries to assist developing nations meet their climate change commitments. It identifies investment priorities in the areas of clean energy, electric vehicles and green hydrogen, to pave the way for a sustainable and fair transition towards cleaner energy. 2. Climate Change Conference of the Parties  2.1. Cabinet supported calls at the COP27 being held in Sharm El-Sheikh, Egypt from 6 to 18 November 2022 for countries to remain on track to meet the Paris Agreement goal of limiting the global temperature rise to 1.5 degrees Celsius.2.2. Our support for the 1.5 degree Celsius target is of utmost importance to South Africa as an African and developing country that is highly vulnerable to environmental, social and economic effects of climate change. 2.3. Cabinet also endorsed the Africa group position to call on developed countries to honour their pledges and commitments made under both the UN Framework Convention on Climate Change and its Paris Agreement. These include a call for developed countries to take the lead on reducing emissions and providing developing countries with financial resources for their own climate action. 3. Fight against corruption3.1. Cabinet welcomed the recent arrests and freezing of assets of individuals allegedly linked to State Capture. These developments are a testament that the work of the Judicial Commission of Inquiry into Allegations of State Capture, Corruption and Fraud in the Public Sector including Organs of State is now bearing fruit. 3.2. Corrupt people and those who steal the future of our children have no place in our society.  Government is committed to dealing harshly with all acts of corruption, without fear, favour or prejudice. 3.3.  Cabinet urges citizens to report all acts of corruption to law-enforcement agencies or call the National Anti-Corruption Hotline: 0800 701 701. Callers may choose to remain anonymous.4. Kenya State Visit 4.1. Cabinet welcomed the successful State Visit to Kenya by President Cyril Ramaphosa, at the invitation of his Kenyan counterpart, Dr William Ruto.4.2. The visit included a Business Forum focusing on trade and investment between Kenya and South Africa. The visit also resulted in the signing of instruments on cooperation in correctional services, human settlements, audio-visual co-production, and on building the capacity of the State with the National School of Government.4.3. The two leaders discussed multilateral, economic, regional and continental issues.  Kenya is South Africa’s largest trading partner outside the Southern African Development Community (SADC) region, making South Africa the biggest seller of goods to Kenya on the continent. South Africa exported over R6-billion worth of goods to Kenya in 2021. 5. Severe weather conditions5.1. Cabinet called on the public to exercise caution during unfavourable weather conditions, particularly thunderstorms. Government and the South African Weather Service will continue to provide information on severe weather based on current observations and predictions.5.2. People are advised not to walk, swim or drive through fast-moving flood water. Do not try to cross a flooded area because you could be swept away by the strong currents. Always ensure that your children are safe and they are able to travel safely.  6. Group of Twenty (G20) Leaders’ Summit 6.1.President Ramaphosa participated in the 17th G20 Leaders’ Summit held in Bali in the Republic of Indonesia from 15 to 16 November 2022, which brought together world leaders in a collective effort to find solutions to a wide range of global challenges. The envisaged solutions include increasing multilateral cooperation for the recovery of the global economy, to bring stability to the global financial system, to promote long-term sustainable growth and to strengthen global economic governance.6.2. The theme of the summit held under the G20 Presidency of Indonesia was: “Recover Together, Recover Stronger”.6.3. As part of our nation’s engagement, President Ramaphosa participated in the working sessions on health, food and energy security as well as held several bilateral meetings with key trade partners. 6.4. Cabinet welcomed the deliberations at the summit, which underpin our own national priorities of reducing poverty, unemployment and inequality.7. Skills Development and Training 7.1. Cabinet welcomed the official launch of a 4IR micro-laboratory at the Goldfields Technical and Vocational Education and Training College in Welkom, Free State on Thursday, 10 November 2022. This contributes towards skills development, innovation and entrepreneurship, as the country can provide new, better and faster solutions to our challenges of poverty, inequality and unemployment.B. Cabinet decisions1. Biannual performance reports 1.1.Cabinet approved the biannual performance progress reports for the period 1 April 2022 to 30 September 2022. In addition to capturing the biannual performance progress, the reports also provide a mid-term review of the priorities of the 2019-2024 Medium Term Strategic Framework. 1.2. The reports are compiled according to the five clusters namely (i) Justice, Crime Prevention and Security; (ii) Economic Sectors, Investment, Employment and Infrastructure Development; (iii) Social Protection, Community and Human Development; (iv) Governance, State Capacity and Institutional Development, and (v) International Cooperation, Trade and Security. 1.3.  The reports provide an analysis of the key indicators of the seven adopted priorities of government using data collected from the departmental reports, statistics from Statistics South Africa and reports from the academia. The information is analysed against the National Development Plan: Vision 2030. 1.4.  Cabinet appreciated the remarkable progress reported in some areas that showed performance that exceeded the set-out targets. However, it expressed concern at the slow progress reflected in some of the reports. Cabinet approved the proposed interventions to be implemented to fast-track areas that showed a slow progress. 1.5. The Department of Planning, Monitoring and Evaluation will soon convene a roundtable discussion with the media to unpack these reports. 2. Policy measures to restrict trade in scrap metal to limit damage to public infrastructure and the economy2.1 Cabinet considered and approved the comprehensive package of measures to address the damage to public infrastructure and the economy by restricting trade of waste scrap and semi processed metals. 2.2 This follows the gazetting on 5 August 2022 for public comment of the “Draft Policy Proposals on Measures to Restrict and Regulate Trade in Ferrous and Non-Ferrous Metals Waste, Scrap and Semi-Finished Ferrous and Non-Ferrous Metal Products to Limit Damage to Infrastructure and the Economy”, by the Ministry of Trade, Industry and Competition; and consideration of the extensive public comments received. 2.3  Details of the measures to be implemented will now be processed for publication in the Government Gazette by the relevant Ministries and a detailed media release containing details of the measures will be released by the GCIS as soon as the necessary legal work has been finalised. 2.4  South Africa will also engage with the SADC, African Union and the Southern African Customs Union to ensure a coordinated approach to fight this crime collectively as a region. C. Upcoming event1. Sustainable Infrastructure Development Symposium South Africa (SIDSSA)1.1. Infrastructure South Africa, in partnership with GIZ, a German development agency, will host its third SIDSSA in Cape Town Century City from 28 to 30 November 2022. This year’s symposium will focus on green hydrogen as an important growth sector in the country’s investment strategy.1.2. The symposium will bring together decision-makers, financial institutions, academics and international authorities. The event will afford the country the opportunity to showcase some of the large and low-cost world-class green hydrogen production hubs.1.3. The demand for green hydrogen-based products such as ammonia and synthetic jet fuels is rising. The Department of Science and Innovation (DSI) in South Africa has been researching green hydrogen with a focus on green mobility and the use of platinum group metals. 1.4. Cabinet approved the Hydrogen Society Roadmap earlier this year. The roadmap is one of government’s strategies and policy direction aimed at bringing together a variety of public and private stakeholders and institutions around a common vision on how to use and deploy hydrogen and hydrogen-related technologies, as part of the country’s economic development and greening objectives.1.5. In South Africa, hydrogen is extensively used in the chemical and fuel-refining sectors, but it is currently produced mainly from non-renewable sources such as coal and natural gas.D. AppointmentsAll appointments are subject to the verification of qualifications and security clearance.1.  Ms Phindile Baleni as Director-General (DG) in The Presidency and Cabinet Secretary (Contract extended by five-years). 2.  Dr Philemon Mphathi Mjwara as DG at the DSI (Contract extended by one year). 3.  Cabinet concurred with the Minister of Trade, Industry and Competition with the following appointments4.  Board of the South African Bureau of Standards: a.  Dr Sandile Bethuel Malinga (Chairperson);b.  Mr Tumisang Tsehlo; c.  Dr Rudzani Nemutudi d.  Ms Deidré Penfold.e.  Dr Nandipha Madibaf.  Ms Gloria Mngunig. Dr Ron Josias andh. Dr Mukondeleli Grace Kanakana-Katumba5. Board of the Companies Tribunal  a. Judge Dennis Davis (Chairperson) b. Ms Minah Tong-Mongalo (Deputy Chairperson)c.  Ms Daiane Terblanche d. Ms Hlaleleni Kathleen Dlepu  e. Prof. Clement Marumoagaef.  Mr Joshua Sesha Kadishg. Mr Richard Bradstreet.h. Mr Fulufhedzani Shane Mudzungai.  Ms Nomagcisa Cawej.  Mr Brian Jennings andk.  Dr Alli Chicktay 6. Dr  Mashilo Boloka: Interim Chief Executive Officer of the Film and Publication Board.  Appointed to the six member Board of the International Association of Internet Hotline (INHOPE).  INHOPE is a global body set up in 1996 in the Netherland to protect Children Against Sexual Abuse Material.Enquiries: Phumla Williams – Cabinet Spokesperson Cell: 083 501 0139"
Statement on the Cabinet Meeting of 30 November 2022,1 Dec 2022,https://www.gov.za/speeches/statement-cabinet-meeting-30-november-2022-1-dec-2022-0000,https://www.gov.za/ts/node/817839,"A. Issues in the environment1. Quarterly Labour Force Survey (QLFS)1.1. Cabinet welcomed the results of Statistics South Africa’s QLFS for the third quarter of 2022, which indicated that 204 000 jobs were gained between the second and third quarters of 2022.1.2. The QLFS also revealed that the total number of persons employed in the third quarter of 2022 was 15,8 million.1.3. This means that the official unemployment rate decreased by 1,0 percentage point from 33,9% in the second quarter to 32,9% in the third quarter of 2022. The unemployment rate according to the expanded definition of unemployment also decreased by 1,0 percentage point to 43,1% in the third quarter of 2022 compared to the second quarter of 2022. While this increase may be viewed as a drop in the ocean, it does show that the strategies to grow employment are starting to yield positive results.1.4. The largest jobs gain were recorded in manufacturing (123 000), followed by trade (82 000), construction (46 000), transport (33 000), and community and social services (27 000). Cabinet called on South Africans to continue to rally behind the country’s Economic Reconstruction and Recovery Plan (ERRP) to ensure that as a country we keep the momentum of growing the economy and creating much-needed jobs. 1.5. Cabinet acknowledges that the country has a long way to go and more work needs to be done to address the challenge of unemployment in the country.2. State Visit to the United Kingdom of Great Britain and Northern Ireland (UK)2.1. Cabinet welcomed the historic Presidential State Visit to the UK that took place from   22 to 23 November 2022. His Excellency President Cyril Ramaphosa became the first Head of State to be hosted by the British monarch, His Majesty King Charles III, since his accession to the throne in September 2022.2.2. A Royal State Visit is the highest honour bestowed on a country by the UK to further promote bilateral relations and it also symbolises the importance the UK ascribes to its relations with a particular country.2.3. The Presidential State Visit, which marked a continuation of the strong bilateral ties between South Africa and the UK, resulted in the launch of the next phase of the UK-South Africa Infrastructure Partnership. The partnership supports South Africa’s economic growth through major infrastructure developments and offers increased access to UK companies in projects worth up to £5.37 billion over the next three years.2.4. The visit focused on upgrading trade and investment levels between the two countries, and also on creating more opportunities in British markets for South African goods and commodities. During the UK-SA Business Forum, numerous business opportunities on offer were profiled to UK investors who pledged their continued engagement with South Africa.2.5. South Africa and the UK  also signed Memorandums of Understanding on Cooperation in Science and Innovation as well as Health Cooperation that would focus on vaccine manufacturing, genome sequencing and climate change.2.6. Other outcomes from the visit included securing collaboration on infrastructure, clean technology and renewable energy sources. These opportunities hold the potential to unlock domestic trade, investment and boost job creation.3. Tshwane Automotive Special Economic Zone (TASEZ)3.1. Cabinet welcomed the production of the next generation Ford Ranger by Ford Motor Company of South Africa (FMCSA), which saw a capital investment of R15.8 billion.3.2. This resulted in all 10 auto component manufacturing companies located in the TASEZ officially entering into full operation. The investment by the component manufacturers amounted to R3.62 billion and created 1 259 permanent jobs benefiting youth (76%) and women (32%).3.3. TASEZ was established as a special-purpose vehicle production zone with a mandate to create employment opportunities and promote economic participation for small, medium and micro enterprises in the region. Its first phase of development was aimed at creating additional infrastructure and capacity within the FMCSA supply chain to support South Africa to be one of the only three hubs in the world to produce the next-generation Ford Ranger.4. National Digital and Future Skills Conference4.1. Cabinet welcomed the outcomes of the National Digital and Future Skills Conference held in Umhlanga, KwaZulu-Natal from 22 to 23 November 2022, to strengthen our nation’s advances in the area of digital and future skills in South Africa.4.2. Hosted by the Department of Communications and Digital Technologies (DCDT) in partnership with the Deutsche Gesellschaft für Internationale Zusammenarbeit (GIZ), the conference aimed to, among others, strengthen partnerships in the area of digital and future skills in South Africa, create and stimulate interest in digital and future skills, and explore digital skills training opportunities available for youth presented by the Fourth Industrial Revolution.4.3. The conference forged partnerships between government, business, civil society, international development organisations and youth organisations to take our nation forward into the digital era.5. New Thuthuzela Care Centre in Limpopo5.1. Cabinet welcomed the opening of the Thuthuzela Care Centre in the Dilokong Hospital at Dilokong Village in Driekop, Limpopo on Tuesday, 22 November 2022. The one-stop facility offers services in support of victims of gender-based violence and femicide (GBVF) and sexual crimes.5.2. The centre is the 62nd to be opened across the country and fulfils the commitment government made at the 2018 Presidential Summit Against GBVF to build more of such centres.6. Auditor-General’s (AG) 2021/22 Consolidated General Report6.1. Cabinet welcomed the 2021/22 Public Finance Management Act audit outcomes of the national and provincial government, which were released by AG Tsakani Maluleke on Wednesday, 23 November 2022 under the theme: “A culture of accountability will improve service delivery”.6.2. Cabinet noted the gradual upward trend in the audit outcomes of national and provincial government but expressed concern that key service delivery portfolios continued to receive poor outcomes.6.3. Based on the completed audits of 160 departments, 47 departments had improved and 12 had regressed. Similarly, of the 238 public entities with completed audits, 67 had improved and 34 had regressed.6.4. Cabinet affirmed government’s commitment to taking corrective measures to address the root causes that lead to poor audit outcomes and remove weaknesses to achieve clean audits.7. Safer Festive Season campaign7.1. Government recently launched the 2022 Safer Festive Season campaign under the theme: “More boots on the ground towards enhanced police visibility.”7.2. To ensure the well-being and safety of all residents and tourists in our country during the festive season and beyond, heightened police visibility will include intensified and integrated crime-prevention and crime-combating operations by the South African Police Service and other law-enforcement agencies. Cabinet calls on all people to work with law-enforcement authorities to keep our communities safe.7.3. As traffic volumes on our national roads increase, all road users are urged to be vigilant, and to obey traffic rules and regulations such as speed limits. Do not drive while under the influence of alcohol, always wear your seatbelt, keep a safe following distance and stop at a safe place to rest after at least every three hours of driving. Be courteous to other road users so that we can all reach our destinations safely.7.4. Cabinet urges everyone to take extra care this festive season to ensure their own safety and that of others, especially children, who must be supervised at all times. By exercising extreme care and responsible behaviour, we can guarantee an enjoyable time of celebration with family and friends.8. South Africa Green Hydrogen Summit (SAGHS)8.1. Cabinet welcomed the successful conclusion of the country’s inaugural SAGHS 2022 held in Cape Town from 28 to 30 November 2022, which showcased our nation’s offerings as a world-class green hydrogen production hub.8.2. In creating the environment for the green hydrogen sector to flourish, government has developed a Hydrogen SA Strategy that taps into our nation’s endowment of renewable energy and platinum, a catalyst in the hydrogen electrolysis process, to position South Africa as a global leader in this new market.8.3. The green hydrogen economy is part of our work under the ERRP to explore new sources of economic growth that have the potential to revolutionise our economy and create new jobs.9. Launch of the Artificial Intelligence (AI) Institute of South Africa9.1. Cabinet welcomed the collaboration between the DCDT, Tshwane University of Technology and the University of Johannesburg that resulted in the launch of the AI Institute of South at the Johannesburg Business School on Wednesday, 30 November 2022.9.2. The first-of-its-kind institute ushers a new era in South Africa’s digital transformation efforts. It will stimulate economic growth, address unemployment and create a positive social impact. The AI Institute will expand the teaching of robotics and coding currently being offered in public schools.9.3. The institute is designed to ensure that government academia and industry work together in a unique partnership to apply their collective knowledge, expertise and experience to implement coordinated solutions to some of South Africa and Africa’s most critical and long-standing challenges, and to take the continent forward.9.4. Government’s focus on digital skills includes creating platforms to support and promote the ability of youth, and small and medium enterprises, in particular start-ups, to develop digital content.B. Cabinet decisions1. Research Report on the economic costs of disability for children with disabilities and persons with physical disabilities in South Africa1.1. Cabinet considered and approved the Research Report that was commissioned by the Department for Women, Youth and Persons with Disabilities (DWYPD), in partnership with the United Nations (UN) Development Programme (UNDP). The research provides information on disability-related costs on households with children with disabilities and adults with physical disabilities.1.2. The research insights provide evidence of cost estimates for, among others, the determination of social-security benefits subsidisation of services for persons with disabilities. This report complements the study also done by the UNDP between 2013 and 2015 on elements of the financial and economic costs of disability households in South Africa. The report will be published after it has been gazetted.2. Rapid Evaluation of the implementation of government policy on preferential public procurement towards women, youth and persons with disabilities2.1. Cabinet received an evaluation report that assessed the compliance rate by national and provincial departments on the preferential procurement application on businesses owned by women, youth and persons with disabilities. The evaluation covered the period from 2018 to 2021.2.2. Data was collected from National Treasury’s Central Supplier Database (CSD) and respondents from departments to the questionnaires sent to them. The data did not, however, capture information from all the departments, but was sufficient enough to guide Cabinet on areas that need strengthening to ensure full compliance.2.3. Cabinet approved all the intervention recommendations that will ensure government complies with the 40% procurement to women in particular. Some of the recommendations include the enhancement of the CSD software, and the training and awareness raising of accounting officers and Supply Chain Management practitioners in departments. The full report will be posted on the DWYPD’s website: www.dwypd.gov.za.3. Science, Technology and Innovation (STI) Decadal Plan 20223.1. Cabinet approved the 2022 STI Decadal Plan, which serves as an implementation guide of the 2019 White Paper on STI. Cabinet approved the draft plan in March 2021 and has since been enriched through further consultation with relevant stakeholders.3.2. The plan has five thematic focus areas: (1) modernisation of agricultural, manufacturing and mining sectors; (2) exploitation of new sources of growth, particularly the digital and circular economy; (3) large research and innovation programmes in the areas of health and energy; (4) utilising STI to support a capable state and (5) addressing three societal grand challenges, namely climate change and environmental sustainability, the future of education, skills development and work, and the future of society.3.3. The first Decadal Plan for 2008-2018, together with the 2002 National Research and Development Strategy, served as the basis of the current Decadal Plan. These plans advance the government’s approach to innovation in South Africa. The document will be made public through the Department of Science and Innovation’s (DSI) website: www.dst.gov.za.4. National Strategy and Risk Assessment on Anti-Money Laundering, Counter Financing of Terrorism and Counter Financing of Proliferation (AML/CFT/CPF)4.1. Cabinet approved the country’s National Strategy on AML/CFT/CPF, together with the National Risk Assessment. The strategy was developed as a response to the risk assessment prepared by all the relevant security and finance agencies.4.2. The operationalisation of this strategy – which provides three high-level goals with 13 strategic objectives – will involve law-enforcement agencies, intelligence agencies, financial and non-financial institutions, and private-sector representatives, among others.4.3. The implementation of the strategy will ensure the country strengthens its financial systems to support economic growth interventions by reducing levels of finance-related crimes.  The strategy also responds to some of the 40 recommendations made after South Africa was assessed by the Financial Action Task Force, an intergovernmental policymaking body that strives to combat terrorist financing and money laundering globally. The summarised two reports will be published on National Treasury’s website: www.treasury.gov.za.5. Green Hydrogen Commercialisation Strategy (GHCS)5.1. Cabinet approved the publication of the GHCS for public comments. The strategy is aimed at ensuring that the country takes full advantage of the opportunities provided by green industrialisation.5.2. The GHCS will ensure South Africa becomes a major producer and exporter of green hydrogen. It contributes towards economic growth and supports the country’s just transition interventions towards the reduction of carbon emissions.5.3. South Africa already has the Hydrogen Strategy and the Hydrogen Society Roadmap adopted by Cabinet in 2021. The rapidly growing green hydrogen market presents huge opportunities for South Africa.6. State Litigation Strategy for 2021 – 20266.1. Cabinet approved the State Litigation Strategy for 2021 – 2026. The strategy seeks to drive the transformation of the legal profession in a systematic manner. It guides on how the State will distribute legal work to legal practitioners; manage the costs of the litigation; guides the management of stakeholders; provides for the maximisation of the use of technology and systems. 6.2. The strategy also addresses the development of human capacity management and development. It will be applicable to litigation services of the State from all spheres of government.6.3. Cabinet also approved the two additional policies to support the implementation of this strategy. The Briefing and Outsourcing of State Legal work Policy will introduce an element of fairness and drive the transformational allocation of litigation services that cannot be performed internally. The Initiating, Defending and Opposing of Matters Policy will provide clarity on processes to be followed by client departments and the Office of Solicitor-General.6.4. The two policies – together with the other policies that were approved by Cabinet in November 2021 and the Legal Sector Code – will support the implementation of this strategy. These documents will ensure a meaningful transformational intervention in the legal sector and also ensure the economies of scale in litigation matters that involve the State.7. Management of State Litigation Contingent Liability Policy7.1. Cabinet approved the State Litigation Contingent Liability Policy, which provides mechanisms to manage state litigation contingent liability. It provides for the creation of a central database and the reporting mechanism on the following-up of the cases in this database.7.2. The policy provides for the mechanism to close dormant case files that were resulting in unreliable contingent liability figures in respect of accountability.C. Bills1. National Sport and Recreation Amendment Bill of 20221.1. Cabinet approved the submission of the National Sport and Recreation Amendment Bill of 2022 to Parliament for further processing. The Bill amends the National Sport and Recreation Act, of 1998 (Act 110 of 1998). The Bill has already been published for public consultation.1.2. The Bill also amends certain definitions and amongst other interventions, it proposes the establishment of the Sports Arbitration Tribunal to resolve disputes between sport or recreation bodies. It outlines procedures to be followed for bidding for international events. The proposed amendments also empower the Minister of Sport, Arts and Culture to make regulations for vulnerable groups to participate in sport and be protected from any form of sexual abuse or exploitation.2. South African Broadcasting Corporation (SABC) Bill of 20222.1. Cabinet approved the submission to Parliament of the SABC Bill of 2022 for processing. The Bill was published for public comment in June 2021. Once the Bill is passed into law by Parliament, the current Broadcasting Act, 1999 (Act 4 of 1999) will be repealed.2.2. The Bill amongst others proposes reducing the size of non-executive Board members from 12 to 11 and the executive members from three to two.  It revised the governance structure and funding model of the SABC.3. Repeal of the Transkeian Penal Code Bill of 20223.1. Cabinet approved the submission to Parliament of the Repeal of the Transkeian Penal Code Bill of 2022 for further processing. The Bill repeals the Transkeian Penal Code, 1983 (Act 9 of 1983) which codified criminal law in the former Transkei (now Eastern Cape).3.2. The proposed Bill extends the current application of common laws to the former Republic of Transkei in line with our unitary system of the country’s judicial system. 3.3. The Transkeian Penal Code is in conflict with the current common criminal law that regulates the same subject matter in different parts of the country. This repeal will remove the continued existence of apartheid-era legislation in the areas that were formerly known as the Republic of Transkei and provide the transitional arrangements on matters dealt with by this code.4. Constitution Eighteenth Amendment Bill of 20224.1. Cabinet approved the submission of the Constitution Eighteenth Amendment Bill of 2022 to Parliament for further processing. The Bill amends Section 6 of the Constitution of the Republic of South Africa of 1996 to recognise South African Sign Language as one of the official languages.4.2. In May 2022, Cabinet approved the publication and giving of notice to this Bill, which together with the notice were subsequently gazetted in July 2022.5. Criminal Law (Sexual Offences and Related Matters) Amendment Bill of 20225.1. Cabinet approved the publishing of this Bill for public comments. It repeals the Sexual Offences Act (previously Immorality Act), 1957 (Act 23 of 1957). It also repeals Section 11 of the Criminal Law (Sexual Offenses and Related Matters) Amendment Act, 2007 (Act 32 of 2007) to decriminalise the sale and purchase of adult sexual services.5.2. The proposals of this Bill respond to the list of interventions proposed in Pillar 3 (Protection, Safety and Justice) of the National Strategic Plan on GBVF, which enjoins the criminal justice system to provide protection, safety and justice for survivors of GBVF, and to effectively hold perpetrators accountable for their actions. Once passed into law, it will amongst others protect sex workers against abuse and exploitation.6. South African Post Office (SAPO) Amendment Bill 6.1. Cabinet approved the submission of the SAPO Amendment Bill to Parliament for further processing. The Bill, which was approved for public consultation early this year, amends the SAPO Act, 2011 (Act 22 of 2011).6.2. The proposed amendments seek to enable the SAPO to adapt to the technological developments in the courier-service space and expand its mandate. The changes are in line with the National Integrated Information and Communications Technology Policy White Paper of 2016.D. Upcoming events1. 2022 World Science Forum (WSF)1.1. South Africa will, through the DSI, host the WSF at the Cape Town International Convention Centre Cape from 6 to 9 December 2022 under the theme: “Science for Social Justice”.1.2. The forum is one of the leading global platforms that encourage dialogue on the role science should play in society. It is an initiative of global science organisations that also include the UN Educational, Scientific and Cultural Organisation.1.3. Renowned thought leaders will be debating various topics that include science for human dignity; science for climate justice, science diplomacy for multilateralism, and science for Africa and the world.  1.4. A number of side and satellite events will take place concurrently, and some of them will be hosted by the General Assembly of the African Academy of Sciences, a Pan-African organisation whose vision is to transform lives on the African continent through science.2. World AIDS Day2.1. South Africa will join the world in observing and participating in activities to mark the annual World AIDS Day on 1 December 2022 under the theme: “Equalise and Integrate to End AIDS”. The national commemoration event that will be held at the Dr Petrus Molemela Stadium in Bloemfontein in the Free State will be used to remind everyone to be responsible by getting to know their health status so as to make informed life decisions.2.2. The commemoration comes as South Africa prepares to begin piloting the injectable pre-exposure prophylaxis (PrEP) early next year, which is recommended by the World Health Organisation. The PrEP injection, to be taken every other month, could prevent as many as 52 000 new HIV infections.3. Reconciliation Day 3.1. On Friday, 16 December 2022, the nation will celebrate Reconciliation Day to reaffirm our commitment to unity and nation-building. Each year we have an opportunity to reach out to one another to deal with our past, reconcile and build a new nation going forward.3.2. Our journey since the advent of freedom and democracy in 1994 has decisively shown that we are stronger as a nation when we are united. Our goal as South Africans should be to promote inclusive nation-building and social cohesion.3.3. Together we can build a better tomorrow for all by striving to ensure a nation that encourages dialogue, fosters social cohesion, embraces nation-building and celebrates its diverse culture.3.4. Cabinet calls on everyone to work together as a nation, and harness our collective strengths to build a united and prosperous South Africa.4. National Active Ageing Programme4.1. The Department of Social Development will host the National Active Ageing Programme in Germiston, Gauteng from 5 to 7 December 2022. The programme brings all nine provinces together and is aimed at promoting the independent and healthy lifestyle of older persons to ensure that they actively participate in their communities.4.2. The National Active Ageing Programme will open with a national dialogue to allow older persons to engage on pertinent matters affecting them. This will be followed by the Golden Games where older persons will showcase their athletic abilities.4.3. The Older Persons Act, 2006 (Act 13 of 2006) emphasises the importance of the protection and promotion of the rights, dignity, status, integrity, safety, security and well-being of older persons. In this regard, Cabinet calls upon all communities to care, respect and support older persons, especially against abuse, ill-treatment, neglect and GBV.E. MessagesCongratulations1. Cabinet extended its congratulations and well-wishes to:Prize winners of the 2022 SADC Media Awards.  Mr Sandile Stevenson Ndlovu from the Sunday Times for first prize in the photographic category, Ms Zinhle Makhosazane Mugabe from SABC for the second prize in the TV category and  Ms Melinda Shaw from the Poultry Bulletin Magazine for third prize in the Print category.Condolences2. Cabinet extended its condolences to the friends and families of:Mr John Henry Ernstzen (82), a veteran trade unionist and political activist who also served in the Public Service as an advisor to the then Minister of Public Service and Administration, Dr Zola Skweyiya. He later served on the Public Service Commission as Deputy Chairperson and also on the Judicial Service Commission.Vho-Rashaka Frank Ratshitanga (89), an anti-apartheid activist who endured a number of Security Branch harassments. As a published author, some of his many poetry books were prescribed for high school. After 1994, he served in the Limpopo Legislature. He was a recipient of the Order of the Baobab in Bronze for “his selfless dedication to the struggle against injustice and his active commitment to the development of South Africa”.F. AppointmentsAll appointments are subject to the verification of qualifications and security clearance.1. Ms Funani Josephine Matlatsi as Chief Financial Officer at the Department of Cooperative Governance.2. Dr Marcia Mabel Socikwa as Deputy Director-General (DDG): University Education at the Department of Higher Education and Training.3. Dr Lisolomzi Assaph Fikizolo as DDG: Oceans and Coasts at the Department of Forestry, Fisheries and the Environment.4. Ms Boipuso Mmasediba Modise as DDG: Economic Policy at National Treasury. 5. Dr Kefiloe Doris Masiteng as Secretary of Planning in the Department of Planning, Monitoring and Evaluation.6. Ms Jodi-Lynne Scholtz as Commissioner of the National Lotteries Commission.7. Dr Phakamani Buthelezi as Chief Executive Officer (CEO) of the Overberg Water Board (Contract renewal).8. Dr Bongani Andy Mabaso as CEO of the State Information Technology Agency.9. Dr Gibson Mashilo Simon Boloka as CEO of the Film and Publication Board.10. Mr Mandisi Nkuhlu as CEO of the Export Credit Insurance Corporation.Cabinet concurred with the following appointments:1. Social Housing Regulatory Authority:a.  Mr Sandile Luthuli (Chief Executive Officer).2. Board of South African National Roads Agency Limited:a. Mr Themba Barrange Mhambi (Chairperson – reappointment);b. Mr Robert Alderman Haswell (reappointment);c. Mr Thamsanqa Piet Matosa (reappointment);d. Ms Refilwe Buthelezi; ande. Ms Noluphumzo Leonora Noxaka.3. Non-executive directors: Air Traffic and Navigation Services:a. Mr Zola Majavu (Chairperson);b. Mr Khulile Sympathy Boqwana;c.  Ms Nomathemba Kubheka (reappointment);d. Maj-Gen Nhlanhla Lucky Ngema (reappointment);e. Mr Christiaan Rudolph Burger (reappointment);f. Dr Malindi Joy Neluheni;g. Mr Muhammed Ameen Ebrahim Amod;h. Mr Siyabonga Gcina Kudumela;i. Ms Precious Nompumelelo Sibiya; andj. Ms Princess Mngoma.4. Board of South African Nuclear Energy Corporation:a. Mr David Nicholls (Chairperson – reappointment);b. Mr Leshoene Joseph Shayi (reappointment);c. Ms Senamile Masango (reappointment);d. Ms Elsie Monale (reappointment);e. Mr Charles Leornad Mavuso;f. Mr Hilton Darryl Lazarus;g. Mr Ashley Latchu;h. Dr Mosidi Makgae;i. Mr Suren Maharaj; andj. Ms Bessie Makgopa (Alternative member – reappointment).5. Strategic Fuel Fund Board:a. Mr Sipho Mkhize (Chairperson);b. Mr Mmete Petrus Fusi;c. Ms Nosizwe Nokwe-Macamo;d. Ms Mary-Jane Morifi;e. Ms Samela Titus-Nabe (reappointment); andf. Mr Sechaba Thole (reappointment).6. Board of the Isimangaliso Wetland Park Authority:a. Mr Israel Mabhudu Tembe (Chairperson – reappointment);b. Ms Thulile Memory Sosibo (Deputy Chairperson);c. Mr Peter Christopher Small (reappointment);d. Mr Gonesagren Ganesh Nair (reappointment);e. Ms Maureen Sibusisiwe Ngcobo;f. Ms Nombuso Mlambo;g. Mr Boy Daniel Ngobeni; andh. Mr Bongani Mzwakhe Mhlongo.7. Members of the Council for the Built Environment:a. Ms Holovisa Amelia Mtshali (Chairperson – reappointment)b. Ms Vangile Petronella Nene;c. Mr Anele Mahlawe;d. Ms Elizabeth Faith Nyaka;e. Ms Tinyiko Laurel Palesa Shipalana;f. Ms Mandisa Princess Pepeta-Daki;g. Dr Sitsabo Dlamini (reappointment);h. Mr Thembinkosi Cedric Madikane;i. Ms Molefi Kubuzie;j. Mr Christopher Kobla Gavor;k. Mr Ngwako Edward Hutamo (reappointment);l. Mr Chris Steynberg;m. Mr Ashley Latchu (reappointment);n. Ms Ditaba Maraka (reappointment);o. Ms Sinehlanhla Mthembu (reappointment);p. Ms Salome Mabilane;q. Ms Snowy Makhudu;r. Dr Khangwelo Desmond Musetsho;s. Ms Modiehi Elisa Molebatsi;t. Mr Craig Silva;u. Mr Tshepo Albia Monakedi; andv. Ms Seemole Angela Mohopo.8. Board of Magalies Water:a. Dr Keneilwe Sebego (Chairperson – reappointment);b. Ms Yvonne Malebo Motolong (Deputy Chairperson);c. Mr Stanley Ngobeni;d. Ms Yongama Pamla;e. Ms Priscilla Nomsa Mashaba;f. Dr Mosidi Makgae;g. Mr Muzuvukile Wiseman Mkhize;h. Ms Tebogo Magogodi Elizabeth Malaka (reappointment);i. Mr Rudolph Martin Le Roux; andj. Mr Itumeleng Mosala.9. Commissioners of the Water Regulator Commission:a. Ms Davishinee Padayachee;b. Ms Mampiti Matsabu;c. Ms Nolubabalo Sondlo;d. Ms Karen van der Merwe;e. Mr Rolfe Eberhard;f. Dr Binganidzo Muchara;g. Mr John Alexander Conolly;h. Ms Karen Breytenbach;i. Mr Junior Potloane;j. Mr Itumeleng Brian Modiba; andk. Ms Ntombokuqala Nokulunga Mnqeta.10. Non-executive directors of the Development Bank of Southern Africa Board:a. Ms Martie Jansen van Rensburg (reappointment);b. Ms Dinao Lerutla;c. Ms Tasneem Essop;d. Mr Kenneth Brown; ande. Mr Ebrahim Rasool.11. South African Maritime Safety Authority Board:a. Mr Tau Morwe (Deputy Chairperson).12. Passenger Rail Agency of South Africa Board members:a. Ms Sibongile Luthuli; andb. Adv Johnny Motlogelwa.13. Board of the Petroleum Agency South Africa:a. Mr Satish Roopa (Chairperson);b. Ms Carmen Mpelwane;c. Dr Salome Chiloane-Nwabueze; andd. Dr Xolile Sizani.14.  Board of the Trans-Caledon Tunnel Authority:a. Ms Precious Nompumelelo Sibiya (Chairperson);b. Mr Gerald Dumas (Deputy Chairperson);c. Mr Gregory Nigel Joseph White;d. Ms Zelda Ncedekile-Tshabalala;e. Ms Vidhu Nardev Vedalankar;f. Mr Neo Mooketsi Tladinyane;g. Ms Mmanare Evelyn Mamabolo;h. Mr Patrick Roy Mnisi; andi. Mr Pule Johannes Mofokeng.Enquiries: Ms Phumla Williams – Cabinet SpokespersonMobile: 083 501 0139"
"Xitatimente hi mayelana na Nhlengeletano ya Khabinete ya Ravunharhu, 15 Nyenyanyana 2023",16 Feb 2023,https://www.gov.za/speeches/statement-cabinet-meeting-wednesday-15-february-2023-16-feb-2023-0000,https://www.gov.za/ts/speeches/statement-cabinet-meeting-wednesday-15-february-2023-16-feb-2023-0000,"A.  Xiyimo xa Khabinete eka Timhakakulu1.  Mbulavulo wa Xiyimo xa Rixaka (SoNA)1.1.  Khabinete yi tiyisise hi vuntshwa xikombelo lexi nga erivaleni xa Phuresidente Cyril Ramaphosa lexi a xi endleke eka Mbulavulo wa yena wa Xiyimo xa Rixaka eka vanhu va le Afrika-Dzonga hinkwavo ku tirhisana na ku nga siyi munhu endzhaku loko hi ri karhi hi tirhana na mitlhontlho leyi tshikelelaka ya tiko ra ka hina.1.2.  Magoza lama xitiyanhlana ya Phuresidente ya veke eneji emahlweni ka kungu ra matirhelo ra mfumo ra lembe ku tirhana hi ndlela fikisaka emakumu ntirhiso wa gezi hi ku siyerisana na ku sirhelela mphakelo wa eneji lowu yisekaka emahlweni. 1.3.  Khabinete yi hlohlotele tisekitara hinkwato ta rixaka ku seketela mapfhumba lama katsakanyiweke eka SoNA hi Phuresidente, lama ma nga ya nkoka swonghasi eka ku yisa emahlweni matshalatshala ya hina ku hunguta mpfumaleko wa mitirho, vusweti na ndhurho lowu tlakukaka wa ku hanya xikan'we na ku herisa vugevenga na vukungundzwana.1.4.  Mfumo wu tiyimiserile ku hatlisisa ntirho lowu se wu nga eku endliweni ku engetela mphakelo wa eneji eka giridi ya rixaka nawona xintirhwana xa hina i ku susa swirhalanganyi eka ndzima yaleyo.1.5.  Eka mavhiki mangarimangani lama landzelaka, ku nyikiwa ka vuxokoxoko ka mitlawa ku ta nyika vuxokoxoko byo tala hi mayelana na Nongoloko wa Matirhelo (PoA) wa mfumo wa lembe leri hi nga kongomana na rona, tanihilaha swi kombisiweke hakona hi Phuresidente Ramaphosa eka SoNA. Mpimanyeto wa Rixaka lowu faneleke ku andlariwa hi Ravunharhu, 22 Nyenyanyana wu ta nyika vuxokoxoko byo yisa emahlweni hi mayelana na PoA ya mfumo.2.  Ntsombano wa Vucelamigodi wa Afrika wa 20232.1.  Khabinete yi tekele enhlokweni mivuyelo ya Ntsombano wa Vucelamigodi wa Afrika lowu khomeriweke eCape Town International Convention Centre kusuka 6 kufika 9 Nyenyanyana 2023 ehansi ka nkongomelo: “Ku Pfulela Vuvekisi bya Vucelamigodi bya Afrika: Ntshamiseko, Nsirhelelo na Mphakelo”.2.2.  Ntsombano wa Vucelamigodi wa Afrika wu tise endhawini yin'we vatlangi va indasitiri kusuka eka tikokulu na le misaveni hinkwayo, naswona ri tiyise ndhawu ya wona tanihi khomferensekulu ya vuvekisi bya vucelamigodi eka tikokulu leri. Vucelamigodi byi ya emahlweni byi tlanga xiave xa nkoka eka nhluvukiso na vuendlatifeme eka tikokulu hinkwaro. I xihoxaxandla xa nkoka eka ku tumbuluxiwa ka mitirho na ku hlayisiwa ka vatirhi, leswi endlaka ekusuhi na hafu ya miliyoni ya mitirho yo kongoma na le kusuhi na miliyoni ya mitirho leyi nga kongomiki eAfrika-Dzonga.2.3.  Vuhumesi bya vucelamigodi eAfrika-Dzonga n'wexemu byi fikilerile rhekodo ya le henhla ya R1.18 wa tithiriliyoni, leswi nyikaka matimba eka xikumiwa xa tiko hinkwaxo, tinhundzu leti rhumeriwaka ematikweni mambe na malinhlengeleto. Khabinete yi kombela vatlangaxiave hinkwavo lava nga eka indasitiri leyi ku ya emahlweni va tirhisana na mfumo ku humelerisa indasitiri leyi phikizanaka emisaveni hinkwayo leyi yi nyikaka matimba eka ku kula ka ikhonomi, leyi yi tumbuluxaka mitirho na ku lawula nhluvukiso lowu yisekaka emahlweni.3.  Mikhukhulo 3.1.  Khabinete yi hundzise michavelelo ya yona eka mindyangu leyi yi lahlekeriweke hi varhandziwa eka mikhukhulo leyi onhetelaka leya ha ku vaka kona leyi yi hlaseleke swiphemu swo talanyana swa tiko ra ka hina. 3.2.  Hi khensa vukorhokeri bya xilamulelamhangu na mponiso etikweni hinkwaro lebyi byi tirheke byi nga karhali ku ponisa vutomi. A hi hlanganeni tanihi rixaka kutani hi nyika mpfuneto eka lavaya va nga na xidingo xa hiseko xa nhlayiso na nseketelo.3.3.  Khabinete yi hlohlotele vanhu ku tshama endzeni ka miako eka swiyimo swa timpfula ta matimba na maxelo ya mabubutsa, naswona yi tsundzuxe lavaya va tshamaka etindhawini leti ti nga ehansi ku va na vuxiyaxiya swinene. 3.4.  Vanhu va lemukisiwa ku nga fambi hi milenge, ku nga khidi kumbe ku chayela ku tsemakanya mati ya nkhukhulo lama tsutsumaka hi rivilo kumbe ku tsemakanya magondzo mabiloho na milambu leswi khukhuriweke. Khabinete yi hlohlotele vaaki ku tiyisisa leswaku vana mikarhi hinkwayo va hlayisekile leswaku va nga dyiwi hi mati hi mikarhi leya mikhukhulo. 4.  Madzolonga ya swibalesa 4.1.  Khabinete yi hundzise michavelelo ya yona eka ndyangu na vanghana va mutshila wa hipi-hopo Ttn Kiernan Forbes, loyi dumile tanihi AKA, na musweki wa ndhuma Ttn Tebello Motsoane, lava va ha ku dlawaka hi ku baleseriwa eDurban. 4.2.  Khabinete yi tlhele yi hundzisa ntwelavusiwana wa yona eka ndyangu na vanghana va mugingirikeli wo lwisana na vugevenga Ttn Ayob Mungalee, loyi a ha ku dlawaka eEldorado Park eJoni. A ri mulawuri wa rixaka wa Ntlawa wa Vanhu lava Lavaka Magoza ya Vululami, nhlangano lowu wu hlohloteleke vaaki va le migangeni ku sirhelela mavonelo ya vona ehenhla vunsulavoya na vuxavisi bya swidzidziharisi. 4.3.  Khabinete yi hundzise michavelelo ya yona eka mindyangu na vanghana va lavaya va dlaweke eka ku baleseriwa ka ntshungu loku ka ha ku vaka kona eKapa-Vupeladyambu, KwaZulu-Natal na Kapa-Vuhumadyambu. Mihlaselo leya tihanyi na ku va ya lava nga tilweriki, leyi yi nga eku lavisisiweni hi vulawuri bya nsindziso wa nawu, yi kombisa vukona bya madzolonga ya swibalesa na nkhumbo wa swona emigangeni.  4.4.  Khabinete yi tshembise vanhu va le Afrika-Dzonga leswaku Vukorhokeri bya Maphorisa bya Afrika-Dzonga (SAPS) byi le ku tiyisiweni ku kota ku sivela vugevenga. Leswi swi katsa ku rhumela maphorisa yo tala eswitarateni na ku simeka swipano leswi tirhaka hi ku kongomisa leswi swi nga ta kongomisa eka mixaka yo karhi ya vugevenga. Afrika-Dzonga yi ta tlhela yi tirhisa maendlelo lama lawuriwaka hi switiviwa hi ndlela yo pfilungana swinene ku kuma na ku pakanisa tindhawu ta khombo ta vugevenga. 4.5.  SAPS yi le ku tiyiseni mitirho ku thumba na ku susa swibalesa leswi nga riki enawini na maqulu emavokweni ya swigevenga. Maphorisa eka 12 wa tin'hweti nga hundza ma susile ramakumu 65 519 wa swibalesa eka ndzhendzeleko. 4.6.  Mfumo wu kombela vaakatiko hinkwavo na swivumbeko swa le migangeni ku tirhisana na SAPS ya le migangeni ya ka vona ku hlongola vugevenga emigangeni. Loko u ri na vuxokoxoko lebyi yi nga pfunaka ku paluxa vanhu lava khumbekaka eka migingiriko leyi nga riki enawini, bela riqingho eka Crime Stop eka 0800 10111. 5.  Masipala wa Miganga wa Enoch Mgijima (EMLM)5.1.  Holobye wa Mfumontirhisano na Timhaka ta Ndhavuko Nkosazana Dlamini Zuma na Holobye wa Timali Enoch Godongwana va nyike Khabinete vuxokoxoko hi mayelana na mivulavurisano yo kanela leya ha ku vaka kona leyi khomiweke hi vatlangaxiavenkulu na vakomaxiavenkulu eka EMLM.5.2.  Hi Dzivamisoko 2022, Khabinete yi pasise mphalalo eka EMLM hi ku landza Xiyenge xa 139(7) xa Vumbiwa ra Rhiphabuliki ya Afrika-Dzonga ra 1996, leri hlayiwaka swin'we na Xiyenge xa 150 Nawu wa Malawulelo ya Timali ta Masipala, 2003 (Nawu wa 56 wa 2003). EMLM yi hlanganile na mihluleko ya timali na ya mphakelo wa vukorhokeri yo tivikana ku ringana nkarhi wo leha ku nga si va na mphalalo lowu. 5.3.  Khabinete yi hundzise ku tekela ka yona enhlokweni swiphiqo leswo tivikana leswi kumiweke hi vakhomaxiave naswona yi tshembise vatshami va ka EMLM leswaku xiboho hi mayelana na hilaha ku faneleke ku tirhaniwa hakona na mitlhontlho ya masipala lowu xi ta tivisiwa kungari khale. 6.  Vuhlayiseki eswikolweni 6.1.  Vuhlayiseki bya le swikolweni eAfrika-Dzonga byi tshama bya ha ri xirhangana xa le henhla eka mfumo naswona swiviko swa madzolonga exikarhi ka vadyondzi na vadyondzisi i xivangelo xo tivikana xa ku vilela.6.2.  Loko Ndzawulo ya Dyondzo ya Masungulo yi vekile tindlela leti tirhisiwaka ku herisa mpingu lowu, i vutihlamuleri bya vatswari na vahlayisi ku tirhisana na vulawuri bya swikolo na vadyondzi ku tiyisisa leswaku swikolo swi tshama swi ri tindhawu leti hlayisekeke eka vadyondzi va ka hina ku hluvukisa na ku va vaakatiko lava nga na vutihlamuleri. Vuhlayiseki bya vadyondzi va ka hina eswikolweni byi tlhela byi va bya nkoka swonghasi.7.  Vuhlayiseki bya le Magondzweni7.1.  Khabinete yi tshama ya ha vilerisiwa hi mpimo wa mafu ya le magondzweni etikweni hinkwaro. Mfumo wu ta valanga milawu yintshwa ku sivela mitlumbano ya titiraka, wun'wana wa yona wu katsa ku tleketla nhundzu kusuka egondzweni kuya exiporweni hi ku tshemba leswaku leswi swi ta susa ntshikelelo eka vutleketlanhundzu bya le magondzweni.7.2.  Khabinete yi kombela vatirhisi va magondzo hinkwavo ku landzelela milawu ya gondzo hi ku va na vuxiyaxiya, va ehleketelela van'wana na ku lehisela vatirhisi van'wana va gondzo mbilu. Vachayeri lava nga ehansi ka nhlohlotelo wa xihoko kumbe swidzidziharisi xikan'we na machayelelo lama nga landzeleriki milawu na ku va ya vusopfa, ku katsa na ku chayela hi rivilo, va na vutihlamuleri bya tinghozi ta le magondzweni to tala. B.  Milawumbisi1.  Nawumbisi wa Hofisi ya le Ndzilakanini leyi nga Vukorhokeri Hinkwabyo (OSBP) wa 2022 1.1.   habinete yi pasise Nawumbisi wa OSBP leswaku vaaki va nyika mavonelo. Nawumbisi lowu wu landzela mpasiso wa Pholisi ya OSBP na qhinga ra ntirhiso wa yona hi Nyenyakulu 2022. Wu lava ku xakelanisa mfambamfambo wa vanhu na tinhundzu exikarhi ka tindhawu to nghena etikweni ta Afrika-Dzonga na matikoakelana ya yona. 1.2.  Leswi swi ta hunguta mitlimbano ya nkarhi wa sweswi eka tindhawu ta ka hina to nghena etikweni ta le misaveni ta vatekarendzo na vabindzurisi lava tsemakanyaka mindzilakano. Miphalalo leyi yi ta tlhela yi va ya nkoka eka matshalatshala ya tiko eka ku lawula Ntwanano wa Ndhawu ya Mabindzu ya Nkaswipimelo ya Tikokulu ya Afrika (AfCFTA). 1.3.  Mitwanano leyi anakanyiwaka eka Nawumbisi lowu yi ta tiyisisa leswaku ku phurosesiwa ka tinhundzu, swipandzamananga na vanhu swi va leswi nga riki na mikavanyeto naswona swi va leswi hatlisaka. Nawumbisi lowu wu tlhela wu angula eka mitwanano ya xinawu ya matiko ya misava leyi fambelanaka leyi yi khumbaka vuhumelerisi bya mabindzu, na mifambafambo ya vanhu na tinhundzu. 2.    Nawumbisi wa Vutitivisi na Ntsariso swa Rixaka wa 2022 2.1.  Khabinete yi pasise ku kandziyisiwa ka Nawumbisi wa Vutitivisi na Ntsariso swa Rixaka wa 2022 leswaku vaaki va nyika mavonelo. Nawumbisi lowu wu humelerisa Pholisi ya Malawulelo ya Vutitivisi bya Ximfumo naswona wu lava ku nyika sisiteme ya vutitivisi bya rixaka eka vanhu hinkwavo lava va tshamaka kumbe lava a va tshama etikweni leri. 2.2.  Nawumbisi lowa mpfapfarhuto i nhlengeleto na vulunghisi bya rhijisitara ra vanhu hinkwavo ra vaakatiko na vatshami va nkarhi hinkwawo. Wu ya emahlweni wu lulamisela ku tumbuluxiwa ka databesi ya vutitivisi ya vahlapfa vo karhi lava va pfhumbelaka etikweni leri swa nkarhinyana.  Wu tlhela wu lulamisela Sisiteme ya Vutitivisi ya Rixaka (NIS) ya xibayometiriki leyi yi nga ta kotisa vonakelo rin'we ra munhu hi ku lulamisela vuxokoxoko lebyi faneleke ku katsiwa eka rhijisitara ra vanhu hinkwavo na databesi ya vutitivisi.2.3.  NIS leyi yi ta tlhela yi kotisa ku hlangana ka tisisiteme ta vutitivisi ta mfumo na ta sekitara leyi nga riki ya mfumo. 2.4.  Havumbirhi bya Nawumbisi wa OSBP wa 2022 na Nawumbisi wa Vutitivisi na Ntsariso swa Rixaka wa 2022 yi ta kandziyisiwa eka webusayiti ya Ndzawulo ya Timhaka ta Xikaya: www.dha.gov.za.  Vaaki va khutaziwa ku rhumela swibumabumelo swo tsariwa eka adirese leyi landzelaka: The Director-General of Home Affairs, Private Bag X114, Pretoria, 0001. Riq: 012 406 4353.C.  Swiendleko leswi Taka1.  Samiti ya Yuniyoni ya Afrika (AU)1.1.  Phuresidente Cyril Ramaphosa u ta ya eka Sexini ya Ntolovelo ya vu36 ya Huvo ya Varhangeri va Tiko na Mfumo ya AU leyi nga ta khomiwa kusuka 18 kufika 19 Nyenyanyana eAddis Ababa, Ethiopia.1.2.  Huvo ya AU, yi ta khomiwa ehansi ka nkongomelo wa “Hatlisiso wa Ntirhiso wa AfCFTA”, yi ta rhangeriwa hi Sexini ya Ntolovelo ya vu42 ya Khansele ya Vurhangerinkulu kusuka 15 kufika 16 Nyenyanyana 2023. Varhangeri va Tiko na Mfumo va AU va ta tirhisa nkongomelo lowu ku tiyisisa hi vuntshwa vutiboheleri bya vona eka ntirhiso wa AfCFTA. 2.  Rendzo ra Tiko hi Phuresidente wa Uganda2.1.  Muchaviseki Phuresidente Yoweri Kaguta Museveni wa Uganda u ta teka rendzo ra Tiko ku endzela eAfrika-Dzonga hi Ravumbirhi, 28 Nyenyanyana 2023, hi xirhambo xa ntangha yakwe hi ntirho, Phuresidente Ramaphosa. Xikongomelo xa Rendzo lera Tiko i ku tiyisisa vuxaka bya matiko mambirhi exikarhi ka matiko lamambirhi. Ri ta hetelela eka Foramu ya Mabindzu ku valanga tikontiraka ta mabindzu na ta vuvekisi exikarhi ka matiko lamambirhi. 3.  Masagwadi ya Swihangalasamahungu ya Muganga wa Nhluvukiso wa le Dzongeni wa Afrika (SADC) ya 2023  3.1.  Khabinete yi tsundzuka swihangalasamahungu hinkwaswo leswi vangheneri eka Masagwadi ya Swihangalasamahungu ya SADC ya 2023, lama pfalaka hi Ravumbirhi, 28 Nyenyanyana 2023, ya pfuriwile eka vatekamahungu kusuka eka matiko lama nga swirho swa SADC.3.2.  Masagwadi ya Swihangalasamahungu ya SADC ya tekela enhlokweni ntirho wa swihangalasamahungu wa kahle swinene eka swiyenge hinkwaswo swa nkandziyiso, swinepe, thelevhixini na xiyanimoya eka ku hangalasa vuxokoxoko hi mayelana na SADC ku seketela phurosese ya ntirhiso wa xifundza na nhlanganiso exifundzeni lexi.D.  Vuhoyozeri1.  Khabinete yi hundzise vuhoyozeri bya yona na ku navelela leswinene eka: Nomcebo Zikode, Zakes Bantwini na Wouter Kellerman eka ku wina matlangelo ya vuyimbeleri bya misava ya kahle swinene ya risimu ra vona, Bayethe, eka Masagwadi ya Misava ya Lembe na Lembe ya vu65. E.  Michavelelo Khabinete yi hundzise michavelelo ya yona eka ndyangu na vanghana va: vanhu lava ha ku lovaka loko bazi ri tlumbana na xipandzamananga xo tleketla mali eka gondzokulu ra N1 eLimpopo. Khabinete yi navelele lava loveke eka nghozi leyi nhlakarhelo wa xihatla. John Moeti (56), khale ka mutlangi wa Bafana Bafana na Orlando Pirates, loyi a ri xiphemu xa nkoka swonghasi xa xipano lexi nga wina Khapi ya Tinxaka ya Afrika ya 1996 .  Khabinete yi tlhele yi humesa michavelelo eka mifumo na vanhu va le Türkiye na va le Syria lava va weriweke hi ndzahlekelo wa xikalo lexikulu wa vutomi na ku onhakeriwa lokukulu eka switirhisiwakulu swa vanhu na swa ikhonomi endzhaku ka n'wari lowo tikisa hi siku ra Nyenyanyana 2023 lowu pimeke 7.8 eka Xikalo xa Richter. Hi khoma xikatla mindyangu leyi loveriweke hi varhandziwa kumbe leyi yi nga eku laveni ka maxaka. Khabinete yi hoyozela mihlangano ya mpfuno wa nhlayiseko wa vanhu ya Afrika-Dzonga leyi yi nga tikatsa eka angulo wa matiko ya misava. Khabinete yi hoyozele swirho swa yuniti ya K-9 ya Vukorhokeri bya Maphorisa bya Afrika-Dzonga leswi matshalatshala ya swona ya xitiyanhlana, exikarhi ka swin'wana, ya vangeke mponiso wa mukhegula wa 80 loyi a ri ehansi ka tinhulu ta mbindzimuko ku ringana kutlula nhungu wa masiku eTürkiye.F.  Ku thoriwaKu thoriwa hinkwako ku fanele ku landzelela vutiyisisi bya mithwaso na mbhasiso lowu faneleke.Mhn Azola Mayekiso tanihi Muofisirinkulu wa Vurhangerinkulu (CEO) wa Khoporexini ya Timali ta Tindlu ya Rixaka. Ttn Lucas Thabiso Thiti tanihi Xandla xa Mulawuri-Jenerala (DDG): Nhluvukiso wa Nhlangano na Nseketelo eka Ndzawulo ya Vululami na Nhluvukiso wa Vumbiwa. Mnn Boitumelo Mosako tanihi CEO wa Bangi ya Nhluvukiso ya le Dzongeni wa Afrika. Ttn Kabelo Rikhotso tanihi Mulawuri wa Vurhangerinkulu wa Bodo ya Khoporexini ya Vuvekisi ya Mfumo. Ttn Matsemela Moloi tanihi Mutsarisi wa Ejensi ya ku Tluriwa ka Milawu ya Nkhuluko wa Swipandzamananga swa le Magondzweni. Qgweta Sonwabile Mancotywa tanihi Mulawuri loyi a nga riki Xirho xa Vurhangerinkulu tlhelo Mutshamaxitulu wa Bodo ya Ejensi ya Vutleketli bya le Magondzweni byo Tsemakanya Mindzilakana. Swivutiso: Ttn Michael Currin – Muvulavuleri wo Khomela wa Khabinete Selifoni: 082 462 7896 "
Statement on the Cabinet Meeting of 1 March 2023,2 Mar 2023,https://www.gov.za/speeches/statement-cabinet-meeting-wednesday-01-march-2023-2-mar-2023-0000,https://www.gov.za/ts/node/819339,"A. Issues In The Environment1. 2023 Budget Speech1.1. Cabinet welcomed the 2023 National Budget giving effect to critical interventions outlined by President Cyril Ramaphosa’s State of the Nation Address. The Speech detailed plans to tackle the energy challenge, reduce unemployment, poverty and the rising cost of living, including combating crime and corruption.1.2. While balancing our commitments to fiscal discipline, the economic growth and investment and the social wage continues to receive the bulk of public resources, with R66 billion allocated to Social Development and R36 billion to fund the extension of the COVID-19 social relief of distress grant until 31 March 2024.1.3. Furthermore, the increased allocations for all three spheres of government will help alleviate some of the financial pressures, particularly in health, education, and free basic services where the costs of providing services are rising.2. Quarterly Labour Force Survey 2.1. Cabinet welcomed the Stats SA Quarterly Labour Force survey for fourth quarter of 2022, which showed a slight but significant decrease in the rate of unemployment in the country. The official rate decreased by 0.2 per cent from 32.9% to 32.7 per cent. 2.2. All sectors of society are called to drive job creation opportunities so that we can continue the downward trend in the unemployment rate as recorded over the last three quarters. Through our collective effort, we can break the stubborn cycle of unemployment in our nation. 2.3. Government remains committed to the Economic Reconstruction and Recovery Plan (ERRP), which includes our mass public employment programme and efforts to support economic growth that bolsters employment after the devastation of COVID-19.3. Deputy President 3.1. Cabinet confirms that Deputy President David Mabuza has resigned as a Member of Parliament, ending his term as Deputy President of the country.3.2. Cabinet joined President Cyril Ramaphosa in thanking him for his exceptional service to the country over the last five years. Deputy President Mabuza served with distinction and his contribution in building the country we want will forever be remembered by the people of South Africa.4. Energy4.1. Cabinet understands the frustration of citizens and businesses over the inconvenience and disruptions caused by persistent load shedding.4.2. The commitments from the State of Nation Address and the Budget allocations strengthen the capability of the state to fast track interventions outlined in the Energy Action Plan.4.3. The recently published National State of Disaster regulations by the Minister of Cooperative Governance and Traditional Affairs allows government to respond more effectively and with the necessary pace to deal with the severe electricity supply constraints. Moreover, it ensures transparency and accountability by enabling departments to guide their sectors. Regular progress updates will be provided.4.4. The debt relief of R254 billion, subject to strict conditions will relieve extreme pressure on Eskom and enable it to undertake necessary investment and maintenance.4.5. Tax incentives to rollout rooftop solar panels, not only assist households and businesses in generating electricity for their own use but also supports the national grid. Under the expanded incentives for businesses, investments in renewable energy will allow businesses to claim a 125 per cent deduction in the first year for all renewable energy projects, with no thresholds on generation capacity.5. Wage Negotiations 5.1. Cabinet calls upon all parties to remain committed to the process of the Public Service Co-Ordinating Bargaining Council Collective Agreement, and to arrive at a solution that serves the best interests of the country. 5.2. It is vitally important that we all work together for the good of our nation and her people.  While the right to strike is protected, it must be done in a responsible manner that upholds our democracy and rule of law.  5.3. Cabinet reminds everyone that those who are planning to strike must do so in a peaceful manner, and should refrain from any form of intimidation and destruction of infrastructure and properties. 6. Anti-Corruption 6.1. Cabinet joins President Cyril Ramaphosa in his call to the former Eskom CEO Andre de Ruyter to report allegations of corruption at Eskom to the police. Our crime fighting institutions stand ready to arrest, and prosecute those who break the law.6.2. We call on anyone with information related to crime and corruption to report what they know to the relevant law enforcement authorities. All of us are duty bound to fight corruption and to the prescripts of the Prevention and Combating of Corrupt Activities Act, which requires people in “positions of authority” in the public and private sectors to report, all corrupt activities.7. Financial Action Task Force (FATF)7.1. Cabinet noted the decision by the Financial Action Task Force (FATF) to list South Africa as a jurisdiction under increased monitoring or more commonly referred to as FATF’s “grey list”.7.2. While the FATF recognised the significant progress made by the country in addressing the shortcomings highlighted in its mutual evaluation report (MER), it assessed that there is more needed to be done.7.3. Cabinet is cognisant that addressing the identified shortcomings will be in the best interest of South Africa. Government is committed to work swiftly to strengthen the effectiveness of its anti-money laundering and counter-terrorist financing regime.8. Ugandan State Visit8.1. Cabinet welcomed the successful State Visit by President Yoweri Kaguta Museveni of the Republic of Uganda to South Africa on 28 February 2023.8.2. During the visit, the two Heads of State addressed a Business Forum, and explored trade and investment opportunities. They also witnessed the signing of Memorandums of Understanding (MoU) on a number of areas, which included: Industrial Development Cooperation, Tourism; Transport; Communication Technologies; Correctional Services; and Women, Youth and Persons with Disabilities.8.3. The Republic of Uganda is South Africa’s 15th largest trading partner on the Continent and the second largest in East Africa. Between 2017 and 2021, total trade between the two countries reached R3 billion.9. African Union (AU) Summit9.1. President Cyril Ramaphosa led the South African delegation at the African Union Summit in Ethiopia under the theme “Acceleration of Africa Continental Free Trade Area (AfCFTA) Implementation”.9.2. South Africa provided updates on the implementation of the African Continental Free Trade Area. As Chair of the AU Peace and Security Council, the country also provided an update on progress towards Silencing the Guns in Africa by 2030.9.3. As AU COVID-19 Champion, President Ramaphosa presented proposals on how the Africa Centres for Disease Control (CDC) can be strengthened and measures adopted to better prepare the continent for pandemics.9.4. Under the leadership of President Ramaphosa, the COVID-19 African Vaccine Acquisition Task Team was established in support of the Africa Vaccine Strategy. South Africa also secured over 500 million COVID-19 vaccine doses for the continent. Further, the African Pandemic Response Fund was established, which mobilised $137 million for local production of vaccines, diagnostics, personal protective equipment, oxygen and critical medicines. The Africa Medical Supplies Platform was also launched, to ensure access to vital medical supplies for all African countries.10. Gender-Based Violence and Femicide 10.1.    Government condemns the persistent cases of gender-based violence and femicide (GBVF) and continues to intensify its fight through several interventions.10.2. These include extensive legal reform, the establishment of a GBVF Response Fund, and support for Thuthuzela and Khuseleka Care Centres, which provide vital services for GBV survivors. 10.3.    Furthermore, partnership that government has forged with civil society, business, development partners, the faith-based sector and other sectors to work together to deal with the scourge of GBVF, remain critical.11. Health11.1.    Cabinet welcomed the deliberations of the historic International Medical Countermeasures Meeting that the country co-hosted under the theme “Building consensus for an equitable and sustainable medical countermeasures platform for the next pandemic.”11.2.    The meeting explored options to secure equitable access to lifesaving vaccines, diagnostics and therapeutics for future pandemics based on need and not on wealth. This began a consensus building exercise ahead of the High Level Meeting on Pandemic Prevention, Preparedness and Response at the 78th United Nations General Assembly this year.11.3.    In a separate but related development, the recent Traditional Medicine Summit hosted by the Department of Health is part of the resolutions taken at the World Health Organisation (WHO), African Union as well as Southern Africa Development Community (SADC) to integrate traditional medicine into health systems.12. Child Immunisation and Cholera12.1.    The measles outbreak poses a risk to children who are not immunised. Parents and legal guardians are urged to ensure that their children are immunised as part of the nationwide child immunisation campaign. Measles symptoms include fever, red eyes, runny nose and cough, typically appearing before the characteristic rash.12.2.    Following the recent rise in cholera cases, Cabinet urged citizens to be vigilant of any symptoms, which include diarrhoea dehydration, vomiting and body weakness. Spread mainly through polluted water or contaminated food, the public is reminded to boil water, cook food thoroughly, and practice basic hygiene of washing hands with soap and water to prevent transmission. All people who experience cholera-like symptoms, with or without local or international travel history, must immediately visit their nearest health facility.13. Water security13.1.    Cabinet welcomed the launch of the country’s largest reservoir, the Vlakfontein Reservoir in Gauteng, which can store up to 210 million-litres of water equivalent to 24 hours of water demand, and is expected to be completed in April 2023. The project has created about 220 job opportunities for the local communities and 110 jobs in the Ekurhuleni Local Municipality.13.2.    Cabinet called on South Africans to protect our water infrastructure by reporting vandalism to the police on 0800 10111 and water leaks to your local municipality. Citizens can also play their part in using water sparingly.14. Severe weather14.1. The preparedness of Disaster Management teams, limited the impact of heavy rains, exacerbated by cyclone Freddy that affected the north-eastern parts of South Africa.14.2.    Government continues to mobilise all available resources as part of the national state of disaster to support recovery efforts in areas impacted by flooding. The spirit of Ubuntu was shown by the many NGOs, community, business and relief organisations who have assisted those in need. Our recovery is going to take a massive effort, drawing on the resources and capabilities of our entire nation.14.3.    Residents are urged to stay indoors during stormy weather, never try to walk, swim or drive through fast-moving floodwater or rivers, and people living in low-lying areas should be aware of weather warnings and take the necessary precautions.15. National Student Financial Aid Scheme (NSFAS)15.1.    NSFAS represents a progressive programme by government to systematically break the legacies of inter-generational social inequality of post school education and training.15.2.    Despite the challenges, NSFAS has made significant improvements, funding more than one million students with a projected budget of R47 billion.15.3.    Students, with declined applications for funding, can lodge appeals online with the Independent Appeals Tribunal via the myNSFAS Portal (https://my.nsfas.org.za/).16. Online Voter Registration16.1.    Cabinet called on all eligible voters to register online at https://registertovote.elections.org.za for the 2024 National and Provincial Elections.16.2.    The Electoral Commission launched an online voter registration campaign on 20 February 2023, and appealed to the youth who are eligible to vote to register so that they can exercise their democratic right to vote. Citizens already registered to vote are also encouraged to check their voters’ roll address, and update their address if they have moved since the last general elections. Voters must register where they reside, and vote where they are registered.16.3.    You are eligible to register to vote if you are:A South African citizen;At least 16 years and older (you can only vote from age 18); andIn possession of a green bar-coded ID book, smart ID card or valid temporary identity certificate.17. United States (US) Alert17.1.    Cabinet noted the alert issued by the US Embassy as part of the US government’s standard communication to its citizens travelling and living in the country.17.2.    It indicated a Level 2 travel advisory was in effect, advising them to exercise increased caution due to crime and civil unrest as well as to stockpile three days’ worth of supplies, medicines and first aid supplies.17.3.    Government continuously monitors all areas that impact on our nation, any concern is acted upon swiftly to ensure the safety of everyone in the country. Should there be any risks detected, the government will be the first to inform the public.18. SAPS 18.1.    Cabinet is pleased that the South African police service has nearly cleared the DNA testing backlog at its forensic service laboratories. This breakthrough will ensure that gender-based violence-related cases are speedily resolved. 18.2.    The SAPS has also added additional DNA testing capacity with the completion of a forensic laboratory in Gqeberha in the Eastern Cape, which will ease pressure on the existing laboratory in the Western Cape. B. Cabinet Decisions1. National Strategic Plan (NSP) for HIV, TB and STIs 2023-2028.1.1. Cabinet approved the publication of the National Strategic Plan (NSP) for Human Immunodeficiency Virus, Tuberculosis and Sexually Transmitted Infections 2023-2028.1.2. The full version of the NSP 2023-2028 will be released to the public on World TB Day on the 24 March 2023 in Rustenburg in the North West1.3. The NSP proposes to deal with HIV, sexually transmitted infections and tuberculosis through a holistic approach that includes preventative and therapeutic measures. This is the 5th NSP for HIV, TB and STIs and it outlines the progress South Africa has made to deal with the three diseases thus far.1.4. The five-year plan provides a strategic framework for a multi-sectoral approach that is people-centred to eliminate HIV, TB and STIs as public health threats by 2030.1.5. The drafting of the NSP was coordinated by the South African National AIDS Council (SANAC) which brings together government, civil society, and other social partners to build consensus and drive a well-coordinated, unified response to three epidemics over a five-year period.  The process to develop this 5th iteration of our national plan was extensively consulted across society to secure the widest range of views and ideas, and building on the lessons learnt from our previous plans.1.6. The NSP emphasises the need to break down barriers and maximise equitable and equal access to services through resilient and integrated health systems.1.7. The inclusion of mental health services and social support is based on the strong association between HIV, TB, STIs with gender-based violence and femicide (GBVF), human rights violations and inequalities.1.8. The new plan features an expanded scope for the management of STIs, including viral hepatitis and Human Papilloma Virus, which are common coinfections in HIV infected individuals.2. Report on the outcomes of United Nations Framework Convention on Climate Change (UNFCCC COP 27).2.1. Cabinet received a report on the outcomes of United Nations Framework Convention on Climate Change (UNFCCC COP 27) which was held in Sharm El Sheik in Egypt in November 2022. While South Africa acknowledges the challenges remaining in fighting climate change, the gains various parties are making to address the issue are welcomed. COP 27 negotiations contributed to the historic decision to establish a Fund to assist developing countries to respond to Loss and Damage caused by climate change. It established a Transitional Committee to work on the modalities of this fund with a view of taking a decision at COP28 in 2023.2.2. COP27 also emphasised the need for increased momentum to reform the Multilateral Development Banks and International Financial Institutions and called on the shareholders of these institutions to take decisive action to scale-up climate finance in 2023 and make their institutional arrangements fit for purpose.2.3. The final COP27 outcome reflects the urgency of the climate crisis, and the need to keep the 1.5-degree temperature target alive during what the International Panel on Climate Change (IPCC) calls the “Critical Decade”, including by providing a clear programme to advance the mitigation agenda from now to 2026.3. Hosting of the World Waste Congress 20243.1. Cabinet approved for South Africa to host the World Waste Congress in Cape Town from 15 to 18 September 2024. The event is being organised by the International Solid Waste Association, an international network of waste professionals and expert from across the world.3.2. The congress will benefit South Africa, as delegates will share current trends and best practices in waste management. The congress will attract international experts and technology providers and South Africa’s informal waste sector and small business will benefit.3.3. In 2011, Cabinet approved the National Waste Management Strategy (NWMS) for implementation. The NWMS has eight key goals including promoting waste minimisation, re-use, recycling and recovery of waste. It also helps the country deliver effective and efficient waste services and grows the contribution of the waste sector to the green economy. South Africa is also party to international agreements that relate to waste management issues.4. Selection of the Host City for the 15th BRICS Summit 4.1. Cabinet approved that Gauteng would host the 15th BRICS Summit to be held in South Africa from 22 to 24 August 2023.  4.2. South Africa assumed the rotational Chairship of the BIRICS Forum from 1 January 2023 under the theme “BRICS and Africa Partnership for Accelerated Growth, Sustainable Development and Inclusive Multilateralism”.4.3. South Africa’s membership of BRICS has grown substantially since the country joined this group of emerging economies 12 years ago.4.4. In 2021, over 17 percent of South Africa’s exports were destined for other BRICS countries while over 29 percent of our total imports came from these countries/C. Upcoming Events1. Human Rights Month1.1. The country commemorates Human Rights Month under the theme “Consolidating and Sustaining Human Rights culture into the future”. Cabinet encourages South Africans to celebrate our rich cultural heritage and diversity that has the power to unite our nation.1.2. Let us pay tribute to those who sacrificed their lives in our struggle for freedom to ensure we may enjoy human rights and continue to work towards inclusive socio-economic development as envisioned by our founding fathers.D. Messages1. CongratulationsCabinet extended its congratulations and well wishes to:South African Women cricket team for flying the flag high by reaching their inaugural ICC Women’s T20 World Cup final hosted in the country.The South African women’s ice hockey team who made their debut in the Women’s Ice Hockey World Championships which was being held in Cape Town.SA Hockey for successfully hosting the FIH Indoor Hockey World Cup in Pretoria from 5 to 11 February 2023.African champions Banyana-Banyana following their performance at the Turkish Women’s Cup, where the team was crowned winners of Group A and brought a trophy back.The organisers of the country’s first successful hosting of the Formula E race on the African continent, held in Cape Town. The city joined 11 other global cities holding the Formula E World Championship, run on 100 percent renewable energy.Mr Calib Cassim as the Eskom interim group CEO who takes over from Mr André Marinus de Ruyter, who is wished well in his future endeavours.The people of Nigeria following the declaration by the African Union Election Observation Mission on a successfully held general election.2. CondolencesCabinet expressed condolences to the family and friends of:• Peter Cyril Jones, liberation activist and leader of the Black People’s Convention.• Her Royal Highness Princess Alice, the daughter of King Solomon kaDinuzulu.• Paul Herbst, Director of Medi-Response, respected and dedicated leader in the field of emergency medical services who recently assisted in the country’s rescue mission in Türkiye and Seria.• Rafiq Rohan noted journalist and former South African political prisoner jailed in Robben Island who once served as the founding Editor of the government newspaper Vuk’uzenzele, news editor and later political editor at “The Sowetan”, executive editor of “The Star” newspaper, and more recently as a senior editor at Al Jazeera.E. AppointmentsAll appointments are subject to the verification of qualifications and the relevant security clearance.1. Mr Hishaam Emeran as Group CEO of Passenger Rail Agency of South Africa (PRASA).2. Mr Themba Rikhotso as the CEO of the Land and Agricultural Development Bank of South Africa (Land Bank) and Executive Director on the Land Bank Board of Directors3. Mr Maesela Kekana as Deputy Director-General: Climate Change and Air Quality Management at the Department of Forestry, Fisheries and Environment.Cabinet concurred with the following appointments4. Non-Executive Board of Directors of the Airports Company South Africa(i) Adv Sandile Nogxina (Chairperson)(ii) Mr Yershen Pillay(iii) Dr Kgabo Hendrik Badimo(iv) Ms Ntombifuthi Mvelase(v) Ms Dudu Hlatshwayo(vi) Mr Gcobani Mancotywa(vii) Ms Sibongile Rejoyce Sambo(viii) Ms Nonzukiso SiyotulaEnquiries: Ms Nomonde Mnukwa – Acting Cabinet SpokespersonMobile: 083 653 7485             "
Statement on the Cabinet Meeting of 15 March 2023,16 Mar 2023,https://www.gov.za/speeches/statement-cabinet-meeting-wednesday-15-march-2023-16-mar-2023-0000,https://www.gov.za/ts/speeches/xitatimende-xa-nhlengeletano-ya-khabinete-ya-ravunharhu-15-nyenyankulu-2023-16-mar-2023,"At its meeting on Wednesday, 15 March 2023, Cabinet welcomed the newly appointed members and wished them well in their new responsibilities, and also emphasised the need for Cabinet as a whole to implement government priorities with urgency.A.    ISSUES IN THE ENVIRONMENT1.    Electricity 1.1.    Cabinet welcomed the launch of the Resource Mobilisation Fund (RMF) by the Minister of Electricity in The Presidency, Dr Kgosientsho Ramokgopa. This collaboration between government and Business Unity South Africa seeks to provide resources and expertise to enable government to effectively implement the Energy Action Plan announced by President Cyril Ramaphosa in July 2022 and the 2023 State of the Nation Address (SoNA) as an example of effective social compacting and continued confidence in South Africa. 1.2.    The RMF will boost the work of the National Energy Crisis Committee to achieve its goal of ending load-shedding in South Africa. Cabinet appealed to all stakeholders to contribute towards the implementation of the Energy Action Plan in order to tackle the heavy toll of load-shedding on the economy.1.3.    Cabinet noted the concerns raised recently by S&P Global Ratings that South Africa’s economic growth was facing increasing pressure from infrastructure constraints, particularly severe electricity shortages. To address this challenge, government has since embarked on a series of decisive actions, which include fiscal consolidation, rapid economic reforms and urgent actions aimed at reducing load-shedding in the short term and transforming the sector through market reforms to achieve long-term energy security.1.4.    Cabinet also welcomed the opening of a bid window for a 513 megawatts (MW) of battery storage capacity as part of strengthening our response to the energy challenge. The closing date for the bid submissions is 5 July 2023 at 17:00 and all interested parties can complete the online electronic registration form available at: www.ipp-storage.co.za.1.5.    Cabinet also welcomed the decision by Minister of Forestry, Fisheries and the Environment, Ms Barbara Creecy, to grant Eskom an exemption from the lengthy process required to amend its Atmospheric Emission Licence. According to Eskom, this exemption will enable it to implement a temporary solution to the damage at Kusile Power Station by November 2023 and thus allow the power station to resume generation capacity of 2 100 megawatts (MW) which will reduce South Africa’s exposure to load-shedding by two levels. 2.    National Education, Health and Allied Workers’ Union (NEHAWU) strike2.1.    On the NEHAWU strike, Cabinet welcomed the signing of the Settlement Agreement at the Public Service Coordinating Bargaining Council (PSCBC) that settles the 2022/23  wage negotiations and ends the strike as well as brings all parties back to the Bargaining Council for the 2023/24 wage negotiations.2.2.    Cabinet further expressed its appreciation to those trade unions that remained in the PSCBC to continue with negotiations. It reiterated government’s commitment to the bargaining process, and to working with all relevant partners to ensure that the primacy of collective bargaining is protected and respected. 2.3.    We need to indicate that the principle of NO WORK, NO PAY will apply with immediate effect and the deductions will be done over the next four months, as part of the Settlement Agreement. The Department of Public Service and Administration will monitor the full implementation of these decisions.2.4.    In addition, law-enforcement agencies will follow up on criminal acts that were committed during the strike, whilst respective managers will attend to acts that violated the Code of Conduct for Public Servants. 3.    National shutdown3.1.    Cabinet expressed concern over calls for protest action planned for Monday, 20 March 2023 and deems such calls as irresponsible and reckless. 3.2.    The Justice, Crime Prevention and Security (JCPS) Cluster is engaged with work to ensure that lawlessness is not tolerated.3.3.    The alleged demands about ending load-shedding, high cost of living and high unemployment rate were addressed by President Ramaphosa during the SoNA on 9 February 2023. Specific on ending load-shedding, the President has appointed a Minister of Electricity, Dr Ramokgopa, who is solely focused on ending load-shedding. The implementation of the Five-Point Energy Action Plan is underway in earnest and the Minister of Electricity will in the coming weeks announce Eskom’s performance targets towards ending load-shedding. 3.4.    Equally, the President in his 2023 SoNA addressed measures put in place to address high levels of youth unemployment and the cost of living. Therefore, the only demand which is the basis of this protest action is the plan to remove President Ramaphosa from office through unconstitutional means. We want to inform all that REGIME CHANGE THROUGH UNCONSTITUTIONAL MEANS WILL NOT HAPPEN IN SOUTH AFRICA. Anyone with ambitions to govern this country must wait to contest the 2024 general elections. Attempts to cause disruption and disturbances in the country will be met with the full might of the law. We must also clarify that no amount of political adventurism should not sway any South Africans. 3.5.    The Cabinet has also noted the hallucination of groupings claiming to have given Cabinet seven days to close schools. The South African schools calendar for both public and private schools, which was gazetted in March 2022, already provides for 20 March 2023 as a special school holiday. It has always been clear that there are attempts to claim easy victories. Similarly, with schools’ break in between a public holiday.  4.    Presidential Youth Leadership Programme 4.1.    Cabinet welcomed the launch of the Presidential Youth Leadership Programme by President Ramaphosa on 10 March 2023, at the Walter Sisulu University, Mthatha, which saw the establishment of a Pan-African fellowship programme. 4.2.    This formed part of the inaugural session of the Nelson Mandela Youth Dialogue under the theme: “Ethical and intergenerational leadership for a better Africa”. This intergenerational leadership platform strengthens existing continent-wide plans and agreements such as the African Union Agenda 2063, African Youth Charter and the African Continental Free Trade Area Agreement.5.    Framework agreement to build cars in South Africa  5.1.    Cabinet welcomed the news that car company Stellantis South Africa has signed a memorandum of understanding with the Industrial Development Corporation and the Department of Trade, Industry and Competition to develop a new vehicle manufacturing facility in South Africa. Stellantis sells Jeep, Alfa Romeo, Fiat, Citroën, Opel and Peugeot brands in South Africa.6.    South Africa-Tanzania relations 6.1.    Cabinet welcomed the State Visit to South Africa on Thursday, 16 March 2023 by President Samia Suluhu Hassan of the United Republic of Tanzania, at the invitation of her counterpart,  President Ramaphosa. The visit follows the South Africa-Tanzania Ministerial Binational Commission (BNC) held in Pretoria on Wednesday, 15 March 2023. It will also crown the second session of the South Africa-Tanzania BNC, which comprises four committees: Political and Diplomatic; Defence and Security; Economic Affairs, and Social and Cultural Affairs.6.2.    In addition to its solidarity with South Africa’s liberation struggle, Tanzania is one of the country’s foremost trading partners, with total trade between the two nations increasing from R6.89 billion in 2021 to R8.71 billion in 2022. There are more than 250 South African companies in diverse sectors in Tanzania.7.    Merger of Heineken and Distell 7.1.    Cabinet welcomed the approval by the Competition Tribunal of the international merger of European brewer Heineken and South African alcohol producer Distell Group Holdings.7.2.    The merger, which will create the largest cider manufacturer in the country, is subject to a range of public interest conditions, which include the promotion of supplier development, maintenance of local procurement, promotion of investment in research and development and increased local manufacturing capacity. 7.3.    The merged entity will also promote worker ownership by establishing an employee share ownership plan and giving workers board representation.8.    2022 Floods Relief Progress Monitoring 8.1.    Cabinet welcomed the work undertaken by the Minister of Human Settlements, Ms  Mmamoloko Kubayi and Members of the Human Settlements MinMEC to monitor progresss with the permanent resettlement and accommodation of families affected by the  2022 floods in KwaZulu-Natal as the country approaches the first anniversary of the 2022 floods devastation that befell our country.9.    Misrepresentations about the Benefits of Ministers and Deputy Ministers9.1.    Cabinet expressed concern over the continued misrepresentation of the Benefits of Ministers and Deputy Ministers as covered in the Guide for Members of the Executive, which outlines the benefits, tools of trade and allowances for Members of the Executive to perform their duties efficiently.9.2.    Ministerial Housing arrangements are a result of the 1910 Consensus during the formation of the Union of South Africa that determined the three capitals for South Africa with Pretoria as the Seat of Government, Bloemfontein as the Seat of the Judiciary, and Cape Town as the Seat of Parliament. The houses that are claimed to be mansions were all acquired before 1994 and the successive African National Congress-led government has just ensured maintenance of those residences to preserve their value and thus benefiting from the appreciation of property values. 9.3.    Ministers and Deputy Ministers who use both State-provided houses pay rent in a similar manner as parliamentarians do. It would be unfair to expect Ministers and Deputy Ministers who do not have job security in their current positions to provide their own accommodation whilst in the service to the nation. 9.4.    Vehicles used by Ministers and their Deputies are in line with the Ministerial Handbook and the value threshold is determined by the Minister of Finance in consultation with the Minister of Police on security features. The security features are an important element in the determination of the price threshold and recent unfortunate incidents of MECs losing their lives or being involved in serious car accidents emphasises the significance of the matter and should remove the matter from political opportunism.9.5.    All members of Parliament are entitled to support staff who assist them in the execution of their work. The differences in the number of support staff in the offices of Ministers is a result of the time a specific Minister was appointed, as all staff are linked to the terms of office of a specific Minister. This is due to the fact that the Ministerial Handbook is a living document that is reviewed continuously.. 9.6.    The President has referred the current Ministerial Handbook to the Independent Commission for the Remuneration of Public Office Bearers, which already deals with the remuneration of all public office bearers to review. B.    CABINET DECISIONS1.    Draft Policy on Women in Sport 1.1.    Cabinet approved the gazetting of the draft Policy on Women in Sport for public comments. The policy outlines a set of measures that will promote and support women in sport and ensure programmes are in place to address gender disparities in sporting codes and structures. 1.2.    It also addresses barriers to entry by women in sport such as lack of funding, sponsorship and inadequate remuneration. The proposed policy intends to promote increased active participation of women in sport and leadership roles such as coaching and officiating. 1.3.    The policy recognises that increased participation of women in sport and leadership positions will drastically reduce and finally eradicate gender inequality and various forms of discrimination against women. It also seeks to promote equity and ensure women receive respect or recognition on the professional front, including equal remuneration as their male counterparts.2.    Hosting of the International Maternal and Newborn Health Conference - 20232.1.    Cabinet granted approval for South Africa to host the International Maternal and Newborn Health Conference in Cape Town from 8 to 11 May 2023, where more than 1 000 stakeholders from around the world will gather to accelerate solutions to improve maternal and new-born survival, and prevent stillbirths. 2.2.    South Africa has made great progress towards achieving the United Nation’s (UN) Sustainable Development Goals targets for maternal and newborn health, and prevention of stillbirths. The country will also benefit immensely as conference delegates will share, among others, their effective strategies and innovations on maternal and newborn health issues.3.    Resistance and Liberation Heritage Route (RLHR) project3.1.    Cabinet received a detailed progress report on the implementation of the RLHR project. Cabinet also approved that the Ministers of International Relations and Cooperation and Justice and Correctional Services form part of the Inter-Ministerial Committee (IMC) on the RLHR. 3.2.    The RLHR is a national memory project aimed at commemorating and celebrating South Africa’s road to freedom. Cabinet established the IMC to oversee this project and provide political leadership.3.3.    The project seeks to include various forms of memorialisation of the sacrifices freedom fighters made for South Africa to become free and democratic. It also allows for the construction of museums, monuments, libraries and archives, and aims to recognise the spirit of solidarity and cooperation amongst Africans. It has been endorsed by the UN and has the potential to strengthen people-to-people cooperation using culture and heritage across the continent. 3.4.    A number of activities that took place in 2022 included Ministerial visits to Botswana and Zimbabwe as well as planning meetings with Angola and Tanzania. 3.5.    Activities around this project aim to connect all Southern African countries and educate young people about the struggle against colonialism and racism. The policy similarly makes allowance for the repatriation of the remains of South African liberation fighters who are buried in foreign countries. About 11 graves that are known to belong to South Africans have been identified in Zambia, including that of Struggle stalwart Mr Duma Nokwe. 4.    National Policy on the Digitisation of Arts, Culture and Heritage4.1.    Cabinet approved the National Policy on the Digitisation of Arts, Culture and Heritage for implementation. The policy gives further effect to the National Policy on the Digitisation of Heritage Resources that was developed by the then Department of Arts and Culture in 2011. The policy focuses on the digitisation of heritage resources for the purpose of preservation, access and management of ownership.4.2.    Although digitisation is a process of converting analogue content into digital content, including paper records, microfiche and non-digital tape recordings, the policy has extended this definition to born-digital resources such as information produced digitally, which may never be converted into physical form. 4.3.    Digitisation will have immense benefits for the country as it will provide easy access to information resources, particularly those held by archives, libraries and museums. The policy will be implemented across government and society. C.    BILL1.    Judicial Matters Amendment Bill of 20231.1.    Cabinet approved the submission of the Judicial Matters Amendment Bill of 2023 to Parliament. The Bill aims to amend numerous Acts administered by the Department of Justice and Constitutional Development by addressing technical issues and matters that affect the practical application of the Acts. 1.2.    The Bill contains 37 clauses that propose amendments to correct the constitutional defects of the various Acts. D.    UPCOMING EVENTS1.    Human Rights Day 1.1.    President Ramaphosa will deliver the keynote address at the 2023 Human Rights Day national event on Tuesday, 21 March 2023 at the De Aar West Stadium, in the Northern Cape. 1.2.    The theme for this year is: “Consolidating and Sustaining Human Rights Culture Into The Future”, as we commemorate the Sharpeville and Langa massacres, and other marches that took place on 21 March 1960 throughout the country.1.3.    As government, we remain committed to the constitutional responsibility of protecting the human rights of all people in the country. Let us work together to ensure that we leave no one behind in making the provisions of the Constitution of the Republic of South Africa of 1996 and the Bill of Rights a lived reality for all.2.    World Water Day2.1.    South Africa will mark National Water Week from 20 to 26 March 2023 under the theme: “Accelerating Change”. 2.2.    The week coincides with World Water Day on 22 March 2023, which highlights the importance of fresh water. Despite the recent heavy rains in parts of the country, South Africa remains a water-scarce country and ranks as one of the 30th driest countries in the world.2.3.    Cabinet called all citizens to protect our precious water resources such as wetlands, as these are crucial for our long-term water security. We all have a role to play in saving water and ensuring that our supply does not run dry. 3.    World Tuberculosis (TB) Day3.1.    Deputy President Paul Mashatile will deliver the keynote address during the official commemoration of World TB Day on 24 March 2023 under the theme: “Yes! You and I Can End TB”. 3.2.    The official event at the Thlabane Stadium in North West will also see the South African National AIDS Council and the Department of Health launching the National Strategic Plan for TB, HIV and Sexually Transmitted Infections for 2023 to 2028. This builds on the significant progress achieved through renewed focus on prevention, treatment, uptake, coverage and adherence, and ending discrimination and stigmatisation. D.             MESSAGES1.    CONGRATULATIONSCabinet extended its congratulations and well-wishes to: The Proteas who are currently hosting West Indies for a multi-format tour. Cabinet calls on all South Africans to support the Proteas as they continue to fly our flag high.2.    CONDOLENCES Cabinet expressed condolences to the family and friends of: Free State Education MEC Tate Makgoe (60), who contributed immensely to the education sector and successfully led the Free State to attain the highest matric pass rate in four consecutive years.Ms Maurencia Gillion, who represented the Western Cape in the National Council of Provinces, and served in the Select Committee on Health and Social Services. She was a well-known activist and served the people of the Western Cape, especially in rural parts of the province, for many years.Mr John Wills (66), a renowned human rights lawyer and activist who represented a number of political leaders, including former President Nelson Mandela.Mr Mark Pilgrim (54), a media personality who inspired and motivated many people in the media industry.  Ms Gloria Bosman (50), a multi-award winning South African jazz musician and composer.E.    APPOINTMENTSAll appointments are subject to the verification of qualifications and the relevant clearance.1.    Members of the Sectional Title Schemes Management Advisory Council: (a)    Adv Boyce Mkhize (Chairperson);(b)    Hosi Pheni Cypraim Ngove (Deputy Chairperson);(c)    Ms Kagisho Mmaseleke Choenyana;(d)    Mr Pieter Jacobus De Beer;(e)    Adv Nomonde Nokuthula January;(f)    Mr Iqbal Mohamed Motala; and (g)    Dr Vuyisani Moss. 2.    Members of the Magistrates Commission:  (i)    Ms Nomzamo Zondo;(ii)    Mr Hanif Vally;(iii)    Dr Cornelia September;(iv)    Mr Makgabhana Mokoena (reappointment); and (v)    Prof Estelle Hurter (reappointment). Enquiries: Mr Michael Currin – Acting Cabinet Spokesperson Cell: 082 462 7896"
"Xitatimente hi mayelana na Nhlengeletano ya Khabinete ya Ravunharhu, 29 Nyenyankulu 2023",30 Mar 2023,https://www.gov.za/speeches/statement-cabinet-meeting-29-march-2023-30-mar-2023-0000,https://www.gov.za/ts/speeches/statement-cabinet-meeting-wednesday-29-march-2023-30-mar-2023-0000,"A.  Timhaka leti nga eka Mbango1.  Gezi 1.1.  Holobye wa Gezi, Dokodela Kgosientsho Ramokgopa, u endzerile switichi swa gezi swa 14 leswaku a vona hi yexe mitlhontlho leyi Eskom yi langutaneke na yona eka switichi swa gezi. 1.2.  Marendzo ya nyike Holobye mikarhi yo burisana na vufambisi, vatirhi na mihlangano yo yimela vatirhi laha ku ceriwaka malahla, hi xikongomelo xo vumba ntirhisano eka xitichi xa gezi, tanihi xiphemu xa nongonoko wo antswisa vuswikoti byo tumbuluxa na ku va eku hetelela ku lulamisiwa ku kayivela ka gezi. 1.3.  Khabinete yi joyina Holobye ku lemuka leswaku vatirhi va ka Eskom i xilotlelo xo tlhantlha mitlhontlho ya hina ya eneji. 2.  Nkambisiso wa Vatirhi wa Kotara (QLFS) eka tihlayo ta mitirho2.1.  Khabinete yi amukerile ku ya ehenhla ka xiyimo xa mitirho etikweni tanihileswi QLFS yi vikeke ku tlakuka ka 48 000 eka nhlayo ya mitirho eka sekithara ya ximfumo leyi nga riki ya vurimi hi nkarhi wa kotara ya vumune ya 2022. Ku engeteleka ka mitirho ku hlohloteriwile hi mabindzu, vukorhokeri bya mabindzu na sekithara ya migodi, leswi nga tisa mpimo wa mitirho etikweni eka kwalomu ka 10 wa timiliyoni.2.2.  Ku tlakuka loku yaka emahlweni ka nhlayo ya mitirho ku vangiwa hi matshalatshala lama hlanganeke ya vanhu hikwavo lava katsekaka, hi ku tirhisana na mfumo, eku tirhiseni ka Kungu ra ku Aka hi Vuntshwa na ku Vuyelerisa Ikhonomi (ERRP).2.3.  Tihlayo ta mitirho ta kotara ya vumune ti aka eka mitirho ya 648 000 leyi nga tumbuluxiwa eka kotara ya vumbirhi ya 2022 na 204 000 wa mitirho leyi tumbuluxiweke exikarhi ka kotara ya vumbirhi na ya vunharhu ya 2022.2.4.  Ku tirhisiwa loku kongomisiweke ka ERRP ku endla leswaku ku va na ku nghenelela lokukulu eka ku tumbuluxiwa ka mitirho na ku lwisana na ku pfumaleka ka mitirho ni vusweti.3.  Samiti na Expo yo Tinyungubyisa hi ku Xava Swilo Swa Laha Afrika-Dzonga3.1.  Khabinete yi hoyozerile ku rhurhela loku humeleleke ka Samiti na Exo ya vu 11 yo Tinyungubyisa hi ku Xava Swilo Swa Laha Afrika-Dzonga leyi khomeriweke eJoni ehansi ka nhlokomhaka leyi nge: “Ku kurisa ikhonomi na ku tumbuluxa mitirho hi ku tirhisa swilo swa laha Kaya” naswona ku vulavule Xandla xa Presidente, Tatana Paul Mashatile, hi ti 28 Nyenyankulu 2023.3.2.  Expo yi kombisile ku tlula 200 wa nhundzu ya xiyimo xa le henhla leyi nga endliwa laha kaya na vukorhokeri ku suka eka switlangiso, switirhisiwa swa dyondzo, fanichara, swakudya na swikumiwa swa swakunwa ku ya eka swa elektroniki, leswi kombisaka vuswikoti lebyikulu eAfrika-Dzonga eka vutumbuluxi, ku cinca eka vumaki na vuswikoti bya vaendli va laha kaya.3.3.  Khabinete yi hlohlotele mabindzu na vaakatiko ku xava laha kaya tanihileswi ku xava kun’wana na kun’wana kumbe xilaveko xa swikumiwa na vukorhokeri bya laha kaya swi hoxaka xandla eka ku pfuxetiwa ka ikhonomi na ku seketela ku tumbuluxiwa ka mitirho. 4.  Vuxaka bya Afrika-Dzonga na Belgium4.1.  Khabinete yi amukerile ku tshemba loku kombisiweke eAfrika-Dzonga hi ku tirhisa Rendzo ra Mfumo ra nkoka ra Muchaviseki Hosi Philippe na Nkosikazi Mathilde, wa Mfumo wa Belgium, hi ku rhambiwa hi Presidente Cyril Ramaphosa, ku sukela hi ti 22 ku fikela hi ti 27 Nyenyankulu 2023.4.2.  Vuxaka byo tiya bya matiko mambirhi lebyi kongomisiweke eka mabindzu, vuvekisi byo kongoma bya le handle na vupfhumba byi kandziyisile Rendzo leri ro sungula ra Mfumo. Tlhandlakambirhi, Foramu ya Mabindzu ya Afrika-Dzonga na Belgium yi endle leswaku ku khomiwa mabulo ni mivulavurisano ku antswisa vuxaka bya mabindzu na vuvekisi, leswi nga tlakusaka vumaki bya Afrika-Dzonga.4.3.  Belgium i rin’wana ra matiko ya nkoka swinene eka ikhonomi ya Afrika-Dzonga ni le mhakeni yo xavisa swilo. Hi lembe ra 2020 Afrika-Dzonga ri xavisele Belgium  $2.38 wa tibiliyoni eka swiyenge swo fana na tidayimani, tilori to rhumela swilo, tikhemikhali ta oganiki na swiphemu swa tinsimbi ta risima. Nakambe ku na swivandlanene swa vuvekisi exikarhi ka matiko ya hina mambirhi eka eneji, switirhisiwa na nhlayiso wa rihanyo.5.   Nhlengeletano ya Vumbiwa ya Rixaka5.1.  Khabinete yi amukerile mbulavurisano wa Vumbiwa lowu khomeriweke eka Nhlengelatano ya Rixaka ya masiku manharhu (22-24 Nyenyankulu 2023) ehansi ka nhlokomhaka leyi nge: “Ku anakanyisisa hi Vumbiwa: Ku tirha ka nawu, vutihlamuleri, vululami bya vaaki na ikhonomi.” Mikanerisano yi anakanyisisile hi malembe ya 25 lama hundzeke ya Vumbiwa na ku tsariwa ka leswi faneleke ku endliwa. 5.2.  Vumbiwa ri tshama ri ri tsalwa leri hanyaka no va ra nkoka eka ku endla leswaku mfumo wu cinca vutomi bya vanhu va Afrika-Dzonga hinkwavo ku va lebyinene.6.  Nhlengeletano ya Vululami bya Rimbewu na ku Veleka ya Rixaka6.1.  Ku fikelela Timfanelo ta Rihanyo ra Rimbewu na ku veleka a ku ri nhlokomhaka eka nhlengeletano leyi a yi khomiwile ku sukela hi ti 22 ku fikela hi ti 24 Nyenyankulu, leyi a yi rhangeriwe hi Holobye wa Nhluvukiso wa Vaaki, Manana Lindiwe Zulu. Mfumo wu tiyimiserile ku tiyisisa leswaku vanhu hinkwavo va na matimba na switirhisiwa swo teka swiboho leswinene mayelana na mimiri ya vona, rimbewu na ku veleka. 6.2.  Xiviko xa vumbirhi xa Khomixini ya Xiyimo xa le Henhla eka Samiti ya Nairobi mayelana ni Nhlengeletano ya Matiko ya Misava emhakeni ya Vaaki na Nhluvukiso lexi nga na nhlokomhaka leyi nge ‘Vululami bya Rimbewu na ku Veleka tanihi xitirhisiwa xo fikelela ku Tiyimisela ka Samiti ya Nairobi’ na xona xi simekiwile. Leswi swi nyika nkongomiso eka ku fikelela vululami bya swa rimbewu na ku veleka eka hinkwavo eAfrika-Dzonga. 7.  Tindhambhi ni maxelo yo biha swinene 7.1.  Presidente Cyril Ramaphosa u endzerile Port St. Johns eKapa-Vuxa hi ti 28 Nyenyankulu 2023 ku kambela leswi nga endliwa hi mfumo na vaaki eka xiyimo lexi nga va kona endzhaku ka ku onhaka lokukulu loku vangiweke hi ndhambi ya sweswinyana eka ndhawu yoleyo. Presidente u tiyisisile eka miganga leswaku mfumo wu ta va seketela na ku hoyozela ntirho wa vatirhi va swiyimo swa xihatla lava pfuneke eka matshalatshala yo ponisa, endzhaku ka ndhambi ePort St. Johns na tindhawu  ta  le kusuhi, leyi vangeke ku mbundzumuka ka misava, ku tsuvuka ka mirhi, ku pfaleka ka magondzo ivi swi khumba swinene vutomi bya vanhu. 7.2.  Senthara ya Vulawuri bya Makhombo ya Rixaka yi fambisa n'wangulo wa mfumo hi ku tirhisana na tisenthara ta vulawuri bya timhangu ta Kapa-Vuxa na muganga wa OR Tambo ku hunguta tshikelelo wo biha wa ndhambi eka miganga ya hina. Khabinete yi lemukile ku tirhisiwa ka sayense eka matshalatshala yo angula na ku hunguta hi ku tirhisa ntirho lowu endliwaka hi Huvo ya Vulavisisi bya Sayense na Tiindasitiri, xikan’we ni Nhlangano wa Xibakabaka wa Afrika-Dzonga wa Rixaka, Netiweke ya ku Langutisisa Mbango ya Afrika-Dzonga (SAEON) na Vukorhokeri bya Maxelo bya Afrika-Dzonga. 7.3.  Hikwalaho kaleswi ku cinca ka maxelo ku onhaka swinene, xiave xa sayense, thekinoloji na vutumbuluxi eka ku hunguta timhangu, ku angula naswona eka swiyimo swin’wana, ku sivela, swi ve swa nkoka swinene.7.4.  Khabinete yi tsundzuxe vanhu lava tshamaka eka tindhawu leti nga ehansi na leti talaka ku va ni ndhambi, ku tshama va ri na vuxiyaxiya lebyikulu no landzelela switsundzuxo swa maxelo. 8.  Mikanerisano ya miholo ya sekithara ya mfumo 8.1.  Khabinete yi hlamuseriwile mayelana na mikanerisano ya miholo ya sekithara ya mfumo leyi yaka emahlweni naswona yi amukerile swikombiso swa le ku sunguleni swa ku koteka ka ku fikelela ntwanano na mihlangano yo yimela vatirhi leyi yimelaka vunyingi bya vatirhelamfumo.9.  N'wangulo wa Ntlawa wa Vululami, ku Sivela Vugevenga na Vusirheleri (JCPS) eka Goza ra ku Kombisa ku Vilela ra ti 20 ta Nyenyankulu9.1.  Khabinete yi hoyozerile matshalatshala ya Ntlawa wa JCPS na Nhlangano wa Matirhelo na Vunhlorhi wa Nhlanganelo wa Rixaka yo tiyisisa leswaku goza ro kombisa ku vilela ra ti 20 ta Nyenyankulu 2023 ri hundza handle ka timhangu letikulu. 9.2.  Hambileswi yi amukelaka leswaku matirhelo ya muxaka wolowo a ya nge tirhisiwi eka matirhelo ya siku na siku, Khabinete yi lerisile leswaku Ntlawa wa JCPS wu tumbuluxa no andlala Kungu ro Sivela Vugevenga leri hlanganerweke no leteleriwa hi vuhlori ku tirhana na vugevenga lebyi kunguhatiweke, vuhlayiseki na nsirhelelo wa vanhu eAfrika-Dzonga hi xihatla na hi ndlela leyi tirhaka hi ku hetiseka.9.3.  Khabinete yi kombisile ku tlangela ka yona vun’we lebyi kombisiweke hi vunyingi bya vanhu va Afrika-Dzonga eku aleni swikombelo swa ku kombisa ku vilela na ku sirhelela xidemokirasi xa hina xa vumbiwa. 10.  Vulavisisi eka mhaka ya Thabo Bester Mupfinyi loyi a a tirhisa Facebook10.1.  Khabinete yi hlamuseriwile hi ku humelela ka matshalatshala yo khoma mubaleki Thabo Bester, Mupfinyi loyi a a tirhisa Facebook, la balekeke ekhotsweni leri fambisiwaka hi G4S.10.2.  Khabinete yi lerisile Ndzawulo ya Vukorhokeri bya Makhotso ku hatla yi hetisisa maendlelo yo teka matirhelo ya tindhawu timbirhi ta makhotso leti lawuriwaka hi tikhamphani ta phurayivhete na ku tiyisisa vufambisi bya switandzhaku eka hinkwavo lava khumbekaka.11.  Ku dlayiwa ka   Cloete na Thomas Murray11.1.  Khabinete yi sole ku dlayiwa ka Tatana Cloete Murray na n’wana wa wakwe wa jaha Thomas, ku nga vatirhi lava pfunaka vanhu lava tsandzekaka ku hakela swikweleti, lava a va lavisisa milandzu ya xiyimo xa le henhla naswona yi yisa marito yo chavelela eka ndyangu wa ka Murray eka ku lahlekeriwa ka vona.11.2.  Khabinete yi lerisile mihlangano leyi tiyisisaka leswaku nawu wa landzeriwa ku endla hinkwaswo leswi kotekaka ni ku hatlisa va khoma vadlayi na lava va va tholeke leswaku va xupuriwa.12.  Nhlangano wa Vulawuri bya Mindzilakano (BMA)12.1.  Khabinete yi hoyozerile ntirho lowukulu wo lunghiselela lowu endliweke ku tiyisisa leswaku BMA yi sungula ku tirha tanihi nhlangano lowu tiyimeleke, ku sukela hi ti 1 Hukuri 2023. 12.2.  BMA i xiphemu xa nkoka xa ntirho wa mfumo wo sirhelela mindzilakano ya Afrika-Dzonga hi ku hetiseka hi ndlela leyi sirhelelaka swilaveko swa tiko na ku ndlandlamuxa vuhlayiseki bya tiko. B.  Swiboho swa Khabinete1.  Ku Humelela ka ku Cincela Vuhaxi eka maendlelo ya Dijitali (BDM)1.1.  Khabinete yi amukerile vuxokoxoko lebyintshwa bya nongonoko wa BDM tanihileswi tiko ri tilulamiselaka ku Tima Analogo na ku burisana loku endliweke na mavandla lama khumbekaka, ku katsa na swirho swa vaaki.1.2.  Khabinete yi lemukile ku humelela loku  endliweke hi ku hoxiwa ka mabokisi ya set-top eka mindyangu leyi faneleke yi vuyeriwa, leyi endleke swikombelo swa mpfuneto wa mfumo.1.3.  Khabinete yi nyikile mpfumelelo eka Holobye wa Vuhlanganisi na Thekinoloji ya Dijitali ku gazeta siku ra ku Tima Analogo ya Afrika-Dzonga. 2.    Tsalwa ra Vuxokoxoko ra Nhlayiso na Matirhiselo lama nga Heriki ya ku Hambana ka Swilo Leswi Hanyaka swa Afrika-Dzonga2.1.    Khabinete yi pasisile Tsalwa ra Vuxokoxoko ra Nhlayiso na Matirhiselo lama nga Heriki ya ku Hambana ka swilo Leswi Hanyaka swa Afrika-Dzonga.2.2.    Afrika-Dzonga i rin’wana ra matiko lama nga na vunyingi bya ku hambana ka swilo leswi hanyaka emisaveni naswona Tsalwa ra Vuxokoxoko ri ta pfuna tiko ku tirhisa swilo swa rona swo tala leswi hanyaka. Ri kandziyisa nkoka wa xiyenge xa ku hambana ka swilo leswi hanyaka eka ku kula ka ikhonomi ya Afrika-Dzonga, nhlayiso na ku ringana eka ikhonomi ya ku hambana ka swilo leswi hanyaka. Tsalwa ra Vuxokoxoko ri tlhela ri kombisa nkoka wo sirhelela vutivi bya ndhavuko na ku hambana ka swilo leswi hanyaka. 3.  Pholisi ya  Mfapfarhuto ya Mpfuno wa swa Timali ya Mabindzu Lamatsongo, ya le Xikarhi na Mabindzu Lamatsongo Swinene (tiSMME) na Mabindzuntirhisano3.1.  Khabinete yi pasisile ku kandziyisiwa ka pholisi ya Mpfapfarhuto ya Mpfuno wa swa Timali ya tiSMME na Mabindzuntirhisano ku kuma mavonelo ya vaaki. Pholisi yi vumba xiphemu xa ku nghenelela kun’wana ku seketela mabindzu lamatsongo, ku katsa na Rimba ra Nhluvukiso wa Mabindzu Lamatsongo leri Hlanganisiweke ra Rixaka leri pasisiweke hi Khabinete hi 2022. 3.2.  Pholisi ya pfapfarhuto yi ringanyeta 17 wa ku nghenelela ka nkoka loku nga ta endla leswaku tiSMME leti ringanyetiwaka eka 3.2 wa timiliyoni na 43 000 wa mabindzuntirhisano etikweni ti humelela. Ku nghenelela loku ku katsa ku lulamisa tindlela ta nseketelo wa timali leti hambanisiweke, ku hlanganisa databeyisi ya mabindzu lamatsongo, ku antswisa ku fikeleriwa ka mali yo sungula bindzu na ku engetela nseketelo wa nhluvukiso wa mabindzu. 3.3.  Mfumo wu rhangise nseketelo wa tiSMME na mabindzuntirhisano hikuva mabindzu lawa ya tumbuluxa mitirho yo tala na ku nyika vanhu swivandla swo tala swa ku tihanyisa. 3.4.  Pholisi ya mpfapfarhuto yi ta kandziyisiwa eka Gazete ya Mfumo xikan’we na webusayiti ya Ndzawulo ya Nhluvukiso wa Mabindzu Lamatsongo eka www.dsbd.gov.za4.  Rimba ra Mati na Mbhasiso4.1.  Khabinete yi pasisile Rimba ra Mati na Mbhasiso leri nga ta tirhisiwa tanihi xiletelo xa ndlela leyi vukorhokeri bya mbhasiso byi kunguhatiwaka ha kona, ku fambisiwa na ku lawuriwa hi ndlela yo ringana na ku fambelanisiwa na nhluvukiso wa thekinoloji.4.2.  Rimba ri tlhele ri tumbuluxiwa ku angula eka mitlhontlho ya mphakelo wa vukorhokeri leyi voniweke eka switirhisiwa swa vukorhokeri leswi nga hlakala na ku onhaka, leswi nga hlayisiwiki kahle, na leswi nga endleriwangiki ku tirhela vanhu vo tala.4.3.  Rimba leri ri ta tlhela ri tirhisiwa ku pfala mavangwa ya mphakelo wa vukorhokeri naswona ri nyika magoza yo hunguta nhlayo ya le henhla ya mindyangu leyi pfumalaka nkululo lowu ringaneleke no hlayiseka eAfrika-Dzonga, naswona leswi swi katsa ku herisa swihambukelo swa mabakiti emikhukhwini.4.4.  Rimba ri ya emahlweni ri hlamusela mithwaso na ntokoto eka valawuri va maendlelo ya mitirho yo basisa mati ya thyaka na swilaveko swa ntokoto eka vafambisi va switichi swo basisa mati ya thyaka.5.  Pholisi na Nkongomiso wa Pholisi eka Ku Hoxiwa hi Xihatla ka Tinetiweke na Switirhisiwa swa Vuhlanganisi bya Elektroniki 5.1.  Khabinete yi pasisile Pholisi na Nkongomiso wa Pholisi eka Ku Hoxiwa hi Xihatla ka Tinetiweke na Switirhisiwa swa Vuhlanganisi bya Elektroniki. 5.2.  Xikongomelo xa Pholisi na Nkongomiso wa Pholisi i ku kongomisa Vulawuri bya Vuhlanganisi lebyi Tiyimeleke bya Afrika-Dzonga (ICASA) ku veka milawu eka tindlela ni maendlelo yo lulamisa timholovo leti nga vaka kona exikarhi ka n’wini wa layisense ya vukorhokeri bya netiweke ya vuhlanganisi bya elektroniki na n’wini wihi kumbe wihi wa ndhawu hi nkarhi wa ku hoxiwa ka tinetiweke ta vuhlanganisi na switirhisiwa swa elektroniki.5.3.  Ku hoxiwa kahle ka tinetiweke ta vuhlanganisi bya elektroniki i nchumu wa nkoka eka mfumo tanihileswi ti seketelaka ku ya ka tiko eka ikhonomi ya dijitali. C.  Ku thoriwa Ku thoriwa hinkwako ku ya hi ku tiyisisiwa ka Vuthwaseri na ku kamberiwa ka mpfumelelo wa vuhlayiseki loku faneleke.1.  Manana Hapiloe Sello tanihi CEO wa Tiphaka ta Afrika-Dzonga ta Rixaka. 2.    Vafambisi lava nga ri ki Swirho swa Huvo ya Vurhangerinkulu swa Sentech:(a)    Manana Sedzani Faith Mudau (ku thoriwa nakambe na Mutshamaxitulu); (b)    Manana Veronica Mmakoma Motloutsi (ku thoriwa nakambe);(c)    Tatana Themba Phiri (ku thoriwa nakambe);(d)    Manana Mapuleng Moropa (ku thoriwa nakambe);(e)    Dokodela Tshavhuyo Sesane (ku thoriwa nakambe);(f)    Tatana Mbasa Metuse (ku thoriwa nakambe); (g)    Gqweta Nkhumeleni Anderson Mudunungu (ku thoriwa nakambe);(h)    Tatana Luyolo Keyisa; na(i)    Tatana Kiruben Pillay. D.  Milawumbisi1.  Mpfapfarhuto wa Nawumbisi wo Cinca Gezi 1.1.  Khabinete yi pasisile ku yisiwa ePalamende ka Mpfapfarhuto wa Nawumbisi wo Cinca Gezi.1.2.  Swikongomelo swa Nawumbisi wo Cinca i:1.2.1.  ku tiyisisa ntirho wa Mulawuri wa Eneji ya Afrika-Dzonga wa Rixaka,1.2.2.  ku tiyisisa swiletelo leswi fambelanaka na migingiriko leyi nga na layisense na leyi nga riki na layisense (leyi ntshunxiweke);1.2.3.  ku endla swiletelo swa magoza ya nkarhi wo cinca ya ku tumbuluxiwa ka Mufambisi wa Mafambiselo ya Vuhundzisi (TSO); na1.2.4.  ku hlamusela mitirho ya TSO leyi, yin'wana ya yona, yi katsaka endlelo ro xavisa gezi eka timakete to tala, na ku nyika ku fikeleriwa ka netiweke ya vuhundzisi ku nga ri na xihlawuhlawu. 2.  Nawumbisi wo Cinca  Mafambiselo ya Vulawuri bya bya Mfumo (PAMA) wa 2023 2.1.  Khabinete yi pasisile ku yisiwa ePalamende ka Nawumbisi wa PAMA wa 2023.2.2.  Xikongomelonkulu xa Nawumbisi i ku antswisa mphakelo wa vukorhokeri hi ku ringanisa ku antswa switirhisiwa swa vanhu, vulawuri na malunghiselelo lama fambelanaka na swona eka swiyenge swinharhu swa mfumo. 2.3.  Nawumbisi wu tlhela wu susa ku hambana loku nga lulamangiki eka vulawuri bya mfumo na ku lulamisela ku tumbuluxiwa ka rimba ra ku burisana hi nhlanganelo.3.  Nawumbisi wo cinca Vukorhokeri bya Mfumo wa 20233.1.  Khabinete yi pasisile ku yisiwa ePalamende ka Nawumbisi wo Cinca Vukorhokeri bya Mfumo wa 2023.3.2.  Xikongomelo xa Nawumbisi i ku hlamusela mitirho ya valawurinkulu mayelana na Tinhloko ta Tindzawulo (tiHoD) na ku nyika tiHoD matimba yo karhi yo lawula, kasi matimba ya man'wana ya fanele ku rwexiwa valawurinkulu.3.3.  Nawumbisi wu tlhela wu engetela ntirho wa Mulawuri-Jenerali eka Hofisi ya Presidente ku tumbuluxa Nhloko ya Vulawuri bya Mfumo na ku tlhela wu hlamusela ntirho wa Khomixini ya Vukorhokeri bya Vaaki mayelana na swivilelo.4.  Mpfapfarhuto wa Nawumbisi wo  Cinca Vuhlanganisi bya Elektroniki 4.1.  Khabinete yi pasisile ku gazetiwa ka Nawumbisi wo Cinca  Vuhlanganisi bya Elektroniki ku kuma mavonelo ya vaaki. 4.2.  Xikongomelo xa ku cinca loku ringanyetiweke i ku engetela mpimo wa mphikizano eka sekithara ya vuhlanganisi bya riqingho na ku hunguta mixavo. 4.3.  Ku cinciwa ka Nawu wa Vuhlanganisi bya Elektroniki swi ta endla leswaku Vulawuri bya Vuhlanganisi lebyi Tiyimeleke bya Afrika-Dzonga byi kota ku cincacinca ku lawula timhaka ta mphikizano eka sekithara leyi. E.  Mitirho Leyi Taka1.  Tiholideyi ta xikolo 1.1.    Khabinete yi navelela vadyondzi na vadyondzisi hinkwavo nkarhi lowunene wo wisa hikuva swa va fanela.1.2.    Hi fanele hi rhangisa vuhlayiseki bya vana va hina hambi ku ri hi nkarhi wa tiholideyi ta xikolo.2.  Paseka na Ramadan2.1.  Khabinete yi hundzisela ku navelela lokunene eka vagandzeri va Vakriste na Mamoslem hi nkarhi wa Paseka na Ramadan. 2.2.  Khabinete yi kombela lava nga ta teka marendzo hi nkarhi lowu wa tiholideyi, ku va va xixima vatirhisi van’wana va magondzo na ku landzela milawu ya le gondzweni. Vachayeri va fanele ku landzelela rivilo leri vekiweke, na ku tiyisisa leswaku mimovha ya vona yi lulamele ku va egondzweni, naswona va nga chayeli va nwile. 3.  Nhlengeletano ya Vuvekisi ya Afrika-Dzonga (SAIC)3.1.  Presidente Cyril Ramaphosa u ta rhangela ku rhurhela ka Afrika-Dzonga ka SAIC ya vu 5 hi ti 13 Hukuri 2023 eSandton Convention Center eJoni. 3.2.  Ku sukela loko ku ve na nhlengeletano ya vuvekisi yo sungula hi 2018, Afrika-Dzonga ri na switshembiso swa vuvekisi swa R1,14 wa titriliyoni. Leswi swi yimela 95 wa tiphesente ta xikongomelo xa hina xo sungula naswona swi yimela vuvekisi eka swiyenge swo hambana swa ikhonomi. 3.3.  Eka switshembiso swa vuvekisi swa 152 leswi endliweke nkarhi lowu nga hundza, tiphurojeke ta 45 ti hetisiwile, kasi tin’wana ta 57 ti le ku endliweni sweswi. Vuvekisi lebyi byi endle leswaku ku va na tifektri letintshwa, tisenthara ta riqingho, switichi swa gezi ra dyambu, tikhebulu ta fibre optic ta le hansi ka lwandle, ku ndlandlamuxiwa ka tindhawu ta vuhumelerisi na ku tirhisiwa ka tithekinoloji letintshwa.3.4.  Hi nkarhi wa Mbulavulo hi Xiyimo xa Rixaka, Presidente u tivise xikongomelo xa R2 wa titriliyoni eka nkarhi lowuntshwa wo hlengeleta vuvekisi. 4.  Foramu ya Mabindzu ya Ndhawu ya Mabindzu ya Nkaswipimelo ya Tikokulu ra Afrika (AfCFTA)4.1.  Afrika-Dzonga ri ta rhurhela Foramu ya Mabindzu ya AfCFTA leyi kunguhatiweke ku va kona eCape Town International Convention Center ku sukela hi ti 16 ku fikela hi ti 19 Dzivamusoko 2023, hi ku tirhisana na Vumatsalani bya AfCFTA.4.2.  Foramu ya Mabindzu ya AfCFTA yi ta tirha tanihi ndhawu ya mabindzu na vavekisi yo tihlanganisa na vatirhisani lavantshwa na tikhasimende, ku ndlandlamuxa ndlela ya vona na ku fikelela timakete letintshwa eka tisekithara ta nkoka leti hlawuriweke. 5.  N’hweti ya Ntshunxeko 5.1.  Afrika Dzonga ri ta tsundzuka N’hweti ya Ntshunxeko hi Dzivamisoko ku fungha ku cinca ka tiko ku suka eka mfumo wa xihlawuhlawu wo tshikilelaka ku ya eka tiko leri ntshunxekeke ra xidemokirasi. Namuntlha, vanhu hinkwavo va Afrika-Dzonga va tiphina hi nsirhelelo wa Vumbiwa naswona hi ntshunxekile ku va leswi hi nga swona na ku landzelela ku navela ka hina hi ri karhi hi landzelela swipimelo swa nawu.5.2.  Ku tlangela i xitsundzuxo xa ku titsona swo tala loku endliweke ku tiyisisa ntshunxeko wa hina lowu nga endla leswaku ku va na nhlawulo wo sungula wa xidemokirasi wa tiko ra hina hi ti 27 Hukuri 1994, ku tlangela ku vuyeriwa ka ntshunxeko wa hina na ku tiyimisela ka hina hi vun’we ku tirha hi matimba swinene ku lulamisa mitlhontlho leyi ya ha karhataka tiko ra hina na ku tiyisisa leswaku a hi rivali munhu.F.  Marungula1.  HoyohoyoKhabinete yi hoyozela na ku navelela leswinene eka: N’wamisavu wa Afrika Dzonga, Trevor Noah, loyi a nga wina sagwadi ra ndhuma ra Europe’s Erasmus Prize, leswi nga n’wi endla n’wamisavu wo sungula ku wina sagwadi mpfhuka xa Charlie Chaplin hi 1965. Sagwadi ra Erasmus i sagwadi ra lembe na lembe leri nyikiwaka vanhu kumbe mavandla lama hoxeke xandla hi ndlela yo hlawuleka eka mfuwo, vaaki kumbe sayense ya vaaki eYuropa na le misaveni hinkwayo.vaamukeri va Masagwadi yo Sungula ya Vurhangeri bya Vavasati va Afrika ya Charlotte Maxeke, lama khomiweke hi Holobye wa Vuxaka bya Matiko ya Misava na Ntirhisano, Dokodela Naledi Pandor. Ntirho lowu wu lemuka no xixima varhangeri vo hlawuleka va Vavasati va Afrika lava ku humelela ka vona, nkucetelo, na ku hoxa xandla swi nga yisa emahlweni nhluvukiso wa Afrika eka swiyenge swo hambana swa vaaki. Masagwadi ya tlhele ya lemuka ku hoxa xandla eka ku yisa emahlweni ndzingano wa rimbewu na ku nyika vavasati matimba.Banyana Banyana, loko va ri karhi va tilulamisela ku tlanga ra vumbirhi eka Khapu ya Misava ya FIFA. Va ta ya eSerbia eka ntlangu wa xinghana hi ti 10 Hukuri 2023.Bafana Bafana lava nga fikelela ku ya eka Khapu ya Matiko ya Afrika ya 2023 endzhaku ko hlula Liberia 2-1 eMonrovia hi ti 28 Nyenyankulu 2023. 2.  Ku chavelela Khabinete yi kombisile ku chavelela eka ndyangu na vanghana va: Muyimeri Moosa “Mosie” Moolla (88) loyi hi 2013 a nga nyikiwa The Order of Luthuli in Silver hikwalaho ka ntirho wa yena wa xivindzi no va kahle swinene eka vandla ra ntshunxeko laha a tale ku veka vutomi bya yena ekhombyeni lerikulu na ku yimela swilaveko swa vandla ra ntshuxeko na Afrika-Dzonga eka vaaki va matiko ya misava. A a ri exikarhi ka valwela ntshunxeko va 155 va nhlangano wa Congress lava khomiweke hikokwalaho ka swihehlo swa Vuxengi Lebyikulu hi N'wendzamhala 1956. vanhu vanharhu lava lahlekeriweke hi vutomi bya vona hi nkarhi wa ndhambi ePort St. John’s ni le tindhawini ta le kusuhi.vanhu va ntlhanu lava dlayiweke na vanharhu lava vavisekeke eka timhangu timbirhi to hambana ta ku duvula eTongaat, eKwaZulu-Natal hi ti 23 Nyenyankulu 2023.Tatana Randall Robison (81), mulweri wa ntshunxeko wa le Amerika na musunguri wa TransAfrica, nhlangano wa xiyimo xa le henhla wa ku hlohlotela eWashington lowu pfuneke ku vumba hi vuntshwa pholisi ya matiko mambe ya United States eka Afrika-Dzonga ya nguva ya xihlawuhlawu. Khabinete yi tlhele yi kombisa ku chavelela:mfumo na vanhu va India, Pakistan na Afghanistan eka ku lahlekeriwa hi vutomi endzhaku ka ku tsekatseka ka misava loku hlaseleke matiko wolawo.  Swivutiso: Tatana Michael Currin – Muvulavuleri wa Mfumo wo Khomela Selfoni: 082 462 7896 "
"Xitatimente hi mayelana na Nhlengeletano ya Khabinete ya Ravunharhu, 26 Dzivamusoko 2023",28 Apr 2023,https://www.gov.za/speeches/statement-cabinet-meeting-26-april-2023-28-apr-2023-0000,https://www.gov.za/ts/speeches/xitatimente-hi-mayelana-na-nhlengeletano-ya-khabinete-ya-ravunharhu-26-dzivamusoko-2023-28,"Timhaka leti nga eka Mbango1.    Nhlengeletano ya Vuvekisi ya Afrika-Dzonga ya 20231.1.    Khabinete yi amukerile ku fikeleriwa ka R1.2 wa titriliyoni ta xikongomelo xo kondletela lexi nga vekiwa hi Presidente Cyril Ramaphosa hi 2018. Ku tiyimisela eka vuvekisi leswi endliweke eka Nhlengeletano ya Vuvekisi ya Afrika-Dzonga ya vu5 swi endle leswaku mfumo wu hundzisa thagete leyi vekiweke hi R300 wa tibiliyoni.1.2.    Hambileswi ka ha faneleke ku endliwa ntirho wo tala ku tiyisisa leswaku Afrika-Dzonga yi teka nakambe xivandla xa yona tanihi ndhawu ya vuvekisi leyi rhangisiwaka emahlweni, ku fikeleleriwa ka R1.2 wa titriliyoni ta thagete yo kondletela vuvekisi swi tiyisisa ku tshemba ka vavekisi va laha kaya na va le matikweni ya handle eka ndzinganyeto wa nkoka wa Afrika-Dzonga.1.3.    Ku fikela sweswi, 82 wa tiphurojeke leti nga na ntsengo wa R170.7 wa tibiliyoni ti herile; 79 wa tiphurojeke leti nga na ntsengo wa R514 wa tibiliyoni ti le ku akiweni, na 28 wa tiphurijeke leti nga na mitsengo R132.9 wa tibiliyoni ti le ka switeji swo sungula ku tirhisiwa. Tiphurojeke leti ti katsa ku akiwa ka tifeme letintshwa, ku xava switirho, ku pfala mihocho ya migodi na ku hangalasiwa ka switirhisiwa swa inthanete ya xihatla.1.4.    Mfumo wu le ku tirheni hi matimba ku ololoxa mitlhontlho leyi sivelaka vuvekisi leyi tiko ri nga langutana na yona loko ntirho wo kondletela R2 wa titriliyoni ta goza ra vumbirhi ro kondletela vuvekisi ri sungula. 2.    Khoto ya Vugevenga ya Matiko ya Misava2.1    Khabinete yi tiyisisa ku nghenelela ka Afrika-Dzonga eka Khoto ya Vugevenga ya Matiko ya Misava (ICC), naswona yi tiyisisa leswaku ha ha ri lava sayineke ku tiboha ka Nawu wa le Rhoma. 2.2    Afrika-Dzonga yi ta ya emahlweni no yimelela ku tiyisisiwa ka mavandla ya mafumele ya matiko ya misava hinkwayo, naswona hi ya emahlweni no lwela ku tirhisiwa ka nawu wa matiko ya misava hi ndlela yo ringana no fana.2.3    Presidente u hlawurile Komiti leyi katsaka Vaholobye (IMC) leyi Mutshamaxitulu wa yona ku nga Xandla xa Presidente leyi nga eku langutisiseni ka swilangwa swo hambanahambana mayelana na mhaka leyi.3.    Foramu ya Mabindzu ya Ndhawu ya Mabindzu ya Nkaswipimelo ya Tikonkulu ra Afrika3.1   Afrika-Dzonga yi rhurhele Foramu ya Mabindzu ya AfCFTA yo sungula eCape Town ku sukela hi ti 16 ku fikela ti 18 Dzivamusoko 2023 hi xikongomelo xo hatlisisa ku tirhisiwa ka AfCFTA no pfuxeta mabindzu na vuvekisi. A ku te varhumiwa va kwalomu ka 1000 ku suka eka tikonkulu ra Afrika.3.2   Mikanerisano ya ntirho lowu wa masiku manharhu yi kongomile eka tisekitara ta qingha ra vuvekisi tanihi swifambo, mimirhi, vurimi na swikumiwa swo suka eka swirin’wa, madzovo na tintangu, vutleketli na switirhisiwa swa lojisitiki, na ikhonomi ya dijitali, ku katsa na mabindzu ya dijitali.3.3   Ku tlakusa vuswikoti bya Afrika bya swikumiwa eka tisekitara hinkwato ta ikhonomi swi amukeriwile hi vo hlaya tanihi xilaveko xa ku tirhisiwa ka AfCFTA hi ku hetiseka. Sekitara leyi nga riki ya mfumo yi rhambiwile ku kuma swivandlanene swo tlakusa vuvekisi eka nhluvukiso wa nxaxameto wa nkoka wa xifundza eka vuswikoti bya vumaki bya laha kaya ku tlakusa ku xaviselana ka swikumiwa na vukorhokeri bya leswi endliweke eAfrika exikarhi ka matiko ya Afrika.4. Mpfhumba ra Malawulelo ya ku Laveka ka Gezi 4.1 Yin’wana ya tindlela to olova leti hinkwerhu hi nga ti tirhisaka ku pfuneta ku hlayisa gezi ri tshama ri ri kona i ku hunguta matirhiselo ya gezi, ngopfu hi mikarhi leyi gezi ri tirhisiwaka ngopfu, lowu talaka ku va ku sukela hi 5pm ku fikela hi 9pm, tanihi hi xiphemu xa matshalatshala ya Malawulelo ya ku Laveka ka gezi. Hi ku hunguta matirhiselo ya hina ya gezi hi nga fikelela eka xiyimo xa ku va hinkwerhu hi vuyeriwa lexi hungutaka ntshikelelo eka giridi ya gezi na ku hlayisela mindyangu mali handle ko khumba ku tirha hi hetiseka ka mabindzu kumbe nkoka wa vutomi.4.2 Khabinete yi rhamba vanhu hinkwavo ku pfuneta ku hlayisa gezi hi ku ri tirhisa hi vukheta loko Eskom yi tirhisana na Vaendli va Gezi lava Tiyimeleke ku tisa vuswikoti lebyintshwa. 4.3 Magoza ya Malawulelo ya ku Laveka ka gezi i endlelo leri tirhisiwaka emisaveni hinkwayo naswona ri kombe ku va ri tirha eka ku hunguta xikoxo xa nkarhi wa matirhiselo ya le henhla no tlakusa ku hlayisa gezi. 4.4 Hi kombisile leswi hi nkarhi wa khapu ya misava ya 2010. Xikongomelo hi leswaku hinkwerhu ka hina hi fanele ku hlayisa gezi hi ku tima switirhisiwa leswi nga ri ki swa nkoka, ku tirhisa gasi ku sweka, ku hoxa tiglilopu leti hlayisaka gezi, na ku tima switirhisiwa swo fana na tigizara loko swi nga ri ku tirheni.4.5 Thagete i ku hlayisa kwalomu ka 1000 MW ta gezi, leti ringanaka na xiteji xin’we xa ku timiwa ka gezi hi ku siyerisana.4.6 Khabinete yi lemuka leswaku nhlayo yo tala ya tikhasimende se yi nghenelerile eka matshalatshala ya Eskom ya ku Laveka ka gezi, naswona yi rhamba vatekaxiave hinkwavo ku suka eka mabindzu, tikhasimende ta le ka tindhawu ta vumaki na ta le ka tindhawu to tshama ku twa xikombelo kutani va joyina pfhumba ra Malawulelo ya ku Laveka ka gezi.5. Ku Fikelela Mati5.1 Khabinete yi amukerile ku pfuriwa ka Spring Grove Water Treatment  Plant leya ha ku hetiwaka eRosetta na Bruntville Reservoir tanihi xiphemu xa Xikimi xa Mphakelo wa Mati Lowukulu wa le Greater Mpofana eMooi River, Xifundza xa uMgungundlovu xa le KwaZulu-Natal.5.2 Phurojeke leyi yi tisa mphakelo wo tshembeka wa mati na ndzhuti eka vatshami va     130 000 va le ka xifundza, xikan’we na mivuyelo ya vaaki na ya ikhonomi leyi taka na mphakelo wa mati.5.3 Khabinete yi tlhela yi lemuka leswaku ku na ku humelela eka Phurojeke ya Mati ya le Giyani, laha 24 eka switandi swa 55 leswi hlawuriweke ku va swi vuyeriwa swi nga ta va na mati hi xihatla. 6. Nawu wo Cinca timhaka ta Nhlawulo6.1 Khabinete yi tekele enhlokweni ku sayiniwa ka Nawumbisi wo Cinca timhaka ta Nhlawulo wa 2022 hi Presidente leswaku wu va nawu. Nawu lowu pfuxetiweke wu tisa ku tiyisisa lo ku lavekaka ku lulamisela tiko Nhlawulo wa Mani na mani wa 2024. 6.2 Nawu wa nhlawulo lowu Cinciweke wu lulamisela ku katsiwa ka vayimelakulangwa lava tiyimeleke tanihi lava nghenelaka nhlawulo eka Huvo ya Rixaka na le ka swifundzankulu.  6.3 Nawumbisi wo Cinca timhaka ta nhlawulo wu ndlandlamuxa ku nghenelela eka nhlawulo na swilangwa swa varhangeri eka vaakatiko va Afrika-Dzonga ku hundza eka mihlangano ya tipolitiki eka huvo ya Rixaka na le ka tihuvo to endla milawu ta swifundzankulu. 7. Siku ra ntshunxeko7.1 Ku tlangela ka Siku ra Ntshunxeko ko hambanahambana lo ku veke kona etikweni hinkwaro tolo, 27 Dzivamusoko 2023 ku hi tsundzuxile leswaku ku tiveka ka hina loku fanaka ka rixaka, ku akiwle kus uka eka ku hloniphana ka hina na ku tsakela ka hina tiko na ku tinyungubyisa etkweni ra hina.7.2 Ku tsundzukiwa ka Siku ra Ntshunxeko ka rixaka, lo ku veke kona eka Masipala wa Xifundza xa Dr Kenneth Kaunda eka xifundzankulu xa North West, a ku kondleteriwile ehansi ka nhlokomhaka ya “Ku Hlanganisa no Hlayisa ku Vuyeriwa ka Xidemokirasi”.7.3 Siku ra Ntshunxeko ra 2023 ri va kona hi nkarhi wun’we na ku tlangeriwa ka vumbiwa ka vu27 naswona ri fungha 29 wa Malembe ya Ntshunxeko. 8. Vuxaka bya Matiko ya Misava8.1 Presidente Cyril Ramaphosa u rhurhele Presidente Hage Geingob wa Namibia hi nkarhi wa Rendzo ra Ximfumo leri a ri kongomisiwe eka ku tiyisa vuxaka byo enta no tiveka lebyi nga kona exikarhi ka matiko ya hina lamambirhi.8.2 Mbhurisano exikarhi ka Varhangeri va Matiko lavambirhi na vurhumiwa bya vaholobye a wu kongomisa eka vuxaka bya matiko mambirhi, ntirhisano exikarhi ka matiko ya hina lamambirhi eka timhaka ta misava hinkwayo na ntirhisano eka mabindzu na vuvekisi. Vutirhisani lebyi byi ta ya emahlweni byi tiyisiwa hi ku rhurhela foramu ya bindzu exikarhi ka tikhamphani ta matiko lamambirhi eNamibia lembe reri.8.3 Presidente Cyril Ramaphosa u rhurherile Presidente wa Finland, Presidente Sauli Väinämö Niinistö hi ti 25 Dzivamusoko eka Rendzo ra Ximfumo. Vuxaka exikarhi ka Afrika-Dzonga na Finland byi tiyile swinene naswona byi ve kona hikwalaho ka nseketelo wa Finland eka Afrika-Dzonga hi nkarhi wa migingiriko yo lwela ntshunxeko.8.4 Vuxaka exikarhi ka matiko lamambirhi byi kurile hi swintsongontsongo kusukela hi 1994, laha Finland yi nga vekisa ku tlula R2 wa tibiliyoni eAfrika-Dzonga eka malembe manharhu lama nga hundza.9. Ku rhurhisiwa ka Maafrika-Dzonga na Tinxaka Tin’wana ku suka eSudan 9.1 Khabinete yi amukerile xiviko lexi nga andlala ku rhurhisiwa loko tika kambe loku    kotekeke ka Maafrika-Dzonga ku suka eSudan laha mpfilupfilu wu tikelaka vaakatiko na vaaki vo suka ematikweni man’wana.9.2 Ndzawulo ya Vuxaka bya Matiko ya Misava na Vuthu ra Afrika-Dzonga ra le Moyeni va    tirhisanile ku tisa Maafrika-Dzonga eku hlayisekeni.9.3 Ntirho wa Afrika-Dzonga wo rhurhisa vanhu wu tlhele wu pfuna vaakatiko va le Angola, Namibia, Zimbabwe, Lesotho na Brazil. 9.4 Khabinete yi yisa mikhenso eka mfumo wa Egypt ku va wu seketerile ntirho wa hina wo rhurhisa vanhu na United Arab Emirates ku va yi rhurhisile Muafrika-Dzonga wun’we loyi sweswi a nga ku pfuniweni ku vuya ekaya hi ntirho wa hina eJeddah. Ku na Maafrika-Dzonga va 5 lava ha ri ki eSudan hikuva hi nkarhi wa ku rhurhisiwa ka vanhu a va nga se tihlanganisa na embhasi ya hina. Khabinete yi kombela Maafrika-Dzonga ku tivisa Vuyimeri bya Tiko ra hina hi vukona bya vona loko va endzela matiko ya le handle u katsa na ku famba hi swikongomelo swo ya eka holideyi.9.5 Khabinete yi tshikelela xirhambo xo herisa ku jamelana eSudan no endla xirhambo xa ku rhula na ntshamiseko exikarhi ka mihlangano leyi khumbekaka eka mpfilupfilu, hi ku fambisana na xikongomelo xa Nhlangano wa Afrika (AU) swo miyeta swibamu laha eka tikonkulu.10. Vuvekisi eka Switirhisiwa swa Dyondzo ya le Henhla Hi ti 24 Dzivamusoko 2023 Holobye Nzimande u pfurile miako yimbirhi eUniversity ya Western Cape (UWC) leyi hakeleriweke hi Mali ya Nyiko ya Switirhisiwa no Tirha hi Vuswikoti ya Ndzawulo, na Sibusiso Bengu Development Programme: a. Muako Lowuntshwa wa Fakhalithi ya Dyondzo (lowu tivekaka tanihi South Campus Education Precinct Project) - R268.659 wa timiliyoni leti hakeleriweke hi ku tirhisa IEG xikan’we na SB-DP yi tirhisiwile ku antswisa muako lowu a wu ri kona lowu a wu tihriseriwa tifakhalithi ta Khemistiri, Tinhlayo, Sayense ya Tikhompyuta na Tihlayohlayo eka nkarhi lowu nga hundza. b. Vutshamo bya Unibell – R670 million leyi hakeleriweke hi ku tirhisa xikweleti xa IEG na DBSA ku aka phurojeke ya tindlu ta machudeni leti nga na mibedwa ya 2720 leti nga na swithezi swa mune hi buloko, laha tibuloko ta tsevu ti nga akiwa eka ndhawu leyi nga eBelhar, ti hlanganisiwa na khemphasinkulu ya le Bellville.Phurojeke ya vutshamo bya Unibell yi kote ku fikeleriwa hi matshalatshala yo tirhisana na nyikelo ya IEG ya Ndzawulo ya R235 wa timiliyoni (35%) na timali ta UWC (30%) yi tatisiwa hi mali ya xikweleti yo suka eka DBSA (35%).Hi 21 Dzivamusoko 2023, Holobye Nzimande u pfurile miako yimbirhi na Habu ya IT eMthatha eWalter Sisulu University (WSU) leyi hakeleriweke hi ku tirhisa Mali ya Nyiko ya Switirhisiwa no Tirha hi Vuswikoti (IEG) na Sibusiso Bengu Development Programme (SB-DP). Miako leyi yi kumeka eka tindhawu ta mphakelo ta le Nelson Mandela Drive na Zamukulungisa: a. East Teaching Mall - R25.971 wa timiliyoni leyi hakeleriweke hi ku tirhisa IEG yi tirhisiwile ku hetisa ku pfuxetiwa ka 19 wa tiholo to dyondzela na 13 wa tikamara to dyondzisa no dyondzela eka ndhawu ya mphakelo ya le Nelson Mandela Drive. b. Vutshamo bya Machudeni – R52.799 wa timiliyoni leyi hakeleriweke hi ku tirhisa IEG yi tirhisiwile ku pfuxeta vutshamo bya machudeni bya KTC na KGB lebyi nga na ntsengo wa mibedwa ya machudeni ya 314 eka ndhawu ya mphakelo ya le Nelson Mandela Drive. c. Habu ya IT – R14.135 wa timiliyoni leyi hakeleriweke hi ku tirhisa SB-DP naswona leyi tirhisiweke ku hetisa ku akiwa ka habu ya IT leyintshwa yi ta tirha tanihi ndhawu yo tirhiseriwa swilo swo hlaya hi machudeni na vadyondzisi eka tindhawu ta mphakelo ta le Zamukulungisa.11. Swiboho swa KhabineteKu thoriwaKu thoriwa hinkwako ku ya hi ku tiyisisiwa ka vuthwaseri na ku kamberiwa loku faneleke ka mpfumelelo wa vuhlayiseki.1.    Tatana Siyabonga Charles Zama tanihi Xandla xa Mulawurinkulu (DDG): ku Pfukexetiwa ka Tindhawu ta Swidakana na Vutshamo bya Xihatla eka Ndzawulo ya Matshamelo ya Vanhu. 2.    Manana Zenkosi Dumile Mhlongo tanihi DDG: Pholisi ya Ndzavisiso, Qingha, na Makunguhatelo eka Ndzawulo ya Matshamelo ya Vanhu.3.    Tatana Jabulani Hugh Hlatshwayo tanihi DDG: Mahungu na Thekinoloji ya Vuhlanganisi eka Ndzawulo ya Vululami na Nhluvukiso wa Vumbiwa. 4.    Tatana Dipepenene Serage tanihi DDG: Vuhumelerisi bya Vurimi, Rahanyo Vuhlayiseki bya Swakudya na Vulawuri bya Mhangu eka ndzawulo ya Vurimi, Mpfuxeto wa Misava na Nhuvukiso wa Tindhawu ta le Makaya.5.    Manana Hlengiwe Bhengu tanihi Muofisirinkulu wa swa Timali eka Ndzawulo ya Vuxaka bya Matiko ya Misava na Ntirhisano.6.    Manana Lucy Bele tanihi CFO eka Ndzawulo ya Matshamelo ya Vanhu. Khabinete yi tlhela yi pfumelelana na ku thoriwa loku landzelakaHuvo ya Valawurinkulu va Khomixini ya Ndzavisiso wa Mati(a)     Dokodela Rethabile Melamu (mtshamaxitulu);(b)     Dokodela Harrison Pienaar (Xandla xa Mutshamaxitulu);(c)    Profesa Nnenesi Kgabi(d)    Tatana Willem Baird(e)    Gqweta Reinette Mary Rosey;(f)    Profesa Aldo Stroebel;(g)    Manana Zama Portia Dlamini;(h)    Dokodela Tendai Sawunyama;(i)    Manana Nkuli Mxenge-Mayende; na (j)    Manana Megan SchalkwykHuvo ya Khomixini ya Lothari  (a)    Manana Beryl Ferguson;(b)    Manana Precious Mvulane;(c)    Tatana Willie Hofmeyr;(d)    Tatana Tembinkosi Bonakele;(e)    TatanaLionel October; na(f)    Manana Irene Ramafola Swirho swa Huvo ya Rihanyo na Vuhlayiseki bya le Migodini (a)    Tatana David Msiza (Mutshamaxitulu);(b)    Tatana Xolile Mbonambi;(c)    Dokodela Lindiwe Ndelu;(d)    Tatana Divhudza Victor Mahwasane;(e)    Manana Constance Titi Kekana (Xirho xo Cincisana);(f)    Dokodela Dipalesa Mobokoto (Xirho xo Cincisana);(g)    Tatana Mthokozisi Zondi;(h)    Tatana Thabo Ngwenya (Xirho xo Cincisana);(i)    Tatana Masibulele Naki;(j)    Manana Naledi Tsipane (Xirho xo Cincisana);(k)    Manana Melanie Roy;(l)    Tatana Victor Radebe (Xirho xo Cincisana);(m)    Tatana Nicolaas Van Rooyen;(n)    Tatana J White (Xirho xo Cincisana);(o)    Gweta Paul Mardon;(p)    Tatana Johan Du Toit Boning (Xirho xo Cincisana); (q)    Tatana Phuthuma Manyathi;(r)    Tatana Gabriel Nkosi (Xirho xo Cincisana);(s)    Tatana Thuthula Balfour;(t)    Tatana Vijay Nundall;(u)    Tatana Stuart Sepetla;(v)    Tatana Ronald Mafoko;(w)    Tatana Joseph Phakathi (Xirho xo Cincisana);(x)     Manana Letisha van der Berg; na(y)    Dokodela Joseph Matjila (Xirho xo Cincisana). A.    Mitirho leyi Taka1.    N’hweti ya Afrika1.1.    Afrika-Dzonga yi ta fungha N’hweti ya Afrika na Siku ra Afrika hi Mudyaxihi 2023, xikan’we na tikonkulu hinkwaro. Hi ti 25 Mudyaxihi 2023, Afrika yi ta tlangela ku tsundzukiwa ka vu60 ka Nhlangano wa Vun’we bya Afrika (OAU).1.2.    N’hweti leyi i xivandlanene xo tlakusa vun’we bya Afrika, ku hlangana ka xifundza hi vuenti na ku nyiketela Afrika nakambe eka rendzo leri fanaka.  Khabinete yi rhamba Maafrika-Dzonga hinkwavo ku tirhisana na ku ringeta ku aka tikonkulu ro antswa, leri hlanganeke, no humelela. 2.     Tinsiva ta Rixaka2.1.    Presidente Cyril Ramaphosa u ta nyika Tinsiva ta Rixaka eka Maafrika-Dzonga na vaaki va matiko ya le handle lava tivekaka hi ti 28 April 2023. Tinsiva ta Rixaka i tihakelo ta le henhla leti tiko ra hina ri ti nyikaka vaakatiko va rona na vaaki va matiko ya le handle lava tivekaka lava nga hoxa xandla eka ku yisa xidemokirasi emahlweni na ku va va vile na nkucetelo wa nkoka eka ku antswisa vutomi bya Maafrika-Dzonga.2.2.    Tinsiva ta Rixaka ti tlhela ti tekela enhlokweni ku hoxa xandla lo ku endliweke hi vanhu eku akeni Afrika-Dzonga yo pfumala xihlawulambala, xihlawularimbewu, ra xidemokirasi no humelela tanihilaha swi languteriweke hakona eka Vumbiwa ra hina.3. Tivhoti ta Mipimanyeto3.1. Hi Mudyaxihi, tindzawulo ta mfumo ti ta andlala Tivhoti ta Mipimanyeto ya  tona ePalamende.3.2   Tivhoti ta Mipimanyeto ti hlanganisa nkambisiso wa matirhelo ya ndzawulo ya lembe leri hundzeke xikan’we na makungu ya yona yo tirhisa ku tiyimisela lo ku vekiweke hi Presidente eka Mbulavulo hi Xiyimo xa Rixaka.3.3 Khabinete yi rhamba vaakatiko ku landzelela tivhoti ta mipiminyeto ku vona hilaha tindzawulo to hambanahamabana ti nga ta rhangisa mphakelo wa vukorhokeri eka nkarhi lowu nga ta landzela. 3.4 Hi ti 4 Mudyaxihi 2023, Holobye wa Matshamelo ya Vanhu Manana Mmamoloko Kubayi u ta rhangela Imbizo na Nkombiso wa Vukorhokeri eSoweto tanihi xiphemu xo lulamisela Vhoti ya Mpimanyetoas hi ti 10 Mudyaxihi 2023. 3.5 Ntirho lowu wu ta lulamisa mitlhontlho leyi vatshami va le migangeni va hlanganaka na yona eka photofoliyo ya Matshamelo ya Vanhu xikan’we no tlakusa minongonoko ya le ka sekitara leyi vuyerisaka vaaki eka photifoliyo leyi.4. Siku ra Vatirhi4.1 Siku ra vatirhi ri ta tlangeriwa hi Musumbunuko, 01 Mudyaxihi 2023, ku tekela enhlokweni ntirho wa nkoka lowu endliwaka hi vatirhi ku aka ikhonomi na rixaka leri languteriweke eka Kungu ra Nhluvukiso ra Rixaka.4.2 Siku ra Vatirhi ri hi nyika nkarhi wo languta endzhaku eka ku vuyeriwa lo ku vatirhi va nga va na kona eka 29 wa malembe ya ntshunxeko na ku kuma mitlhontlho leyi vatirhi va nga langtana na yona eka ikhoomi leyi tikeriwaka. 4.3 Ri tlhela ri va siku ra leswaku hi tiyimisela nakambe ku endla hinkwaswo leswi kotekaka ku tumbuluxa swivandlanene eka mamiliyoni ya vatirhi va Afrika-Dzonga lava nga tirhiki naswona va hlulekaka ku tirhisa swikili swa vona kumbe ku tihanyisa vona vini xikan’we na vanhu lava nga ekusuhi na vona.4.4 Ku tiyimisela ka mfumo ku antswisa swiyimo swa le mitirhweni na ndzingano emitirhweni swi tikomba hi ku cinca ka nkoka lo ku endliwa eka Nawu wo Vaviseka Entirhweni na Mavabyi na Nawu wa Ndzingano wa le Mitirhweni leya ha ku sayiniwaka ku va nawu hi Presidente Ramaphosa. 5. Siku ra Ntshunxeko wa Vuteki bya Mahungu ra Misava  5.1 Afrika-Dzonga yi ta joyina misava hinkwayo ku tlangela Siku ra ntshunxeko wa Vuteki bya mahungu ra Misava hi ti 3 Mudyaxihi 2023. Siku leri ri hi nyika xivandlanene xo pima no tlangela xiyimo xa ntshunxeko wa vuhangalasi bya mahungu eka vaaki va hina xikan’we na mitlhontlho leyi vuhangalasi bya mahungu byi nga langutana na yona na ntirho lowu endliwaka hi ku katsa vuhangalasi bya mahungu eka vaaki hi xihatla. 5.2 Vuhangalasi bya mahungu lebyi ntshunxekeke no tiyimela i xiphemu xa nkoka xa xidemokirasi xin’wana na xin’wana, naswona hi ta ya emhlweni hi tiyisisa leswaku vuhangalasi bya mahungu byi ntshunxekile ku rhipota hi ntiyiso, hi ndlela ya kahle na ku tiyimela.6. Khapu ya Bolo ya Mavoko ya Misava 6.1 Leswi ku nga sala ntsena 100 wa masiku ku nga se sungula Khapu ya Bolo ya Mavoko ya Misava yo sungula ku khomeriwa eAfrika ku sukela ti 28 Mawuwani ku fikela 6 Mhawuri, Khabinete yi rhamba rixaka ku kombisa ku amukela ka xiyimo xa le henhla nakambe tanihi hi rixaka leri rhurhelaka ntirho wa matiko ya misava.6.2 Leswi Khapu ya bolo ya Mavoko ya Misava yi nga ta va eCape Town, Afrika- Dzonga yi ta aka ku suka eka rhekhodo ya yona leyi tivekaka ya ku humelela ka yona eka mitirho leyikulu leyi katsaka Formula E Cape Town ePrix leya ku vaka kona.6.3 Tidyondzo leti kumiweke hi ku rhurhela mitirho leyi ti katsiwile eka makunguhatelo ya hina ku tiyisisa leswaku vaseketeri va mitlangu na vaendzi laha tikweni ra hina va tiphina no tshama va hlayisekile6.4    Khabinete yi rhamba vanhu hinkwavo ku seketela pfhumba ra Netball   Fridays leri khutazaka vanhu hinkwavo ku mbala swambalo swa vona swo seketela ntlangu Ravuntlahu rin’wana na rin’wana ku komba nseketelo wa vona wa xipano xa Bolo ya Mavoko xa Rixaka xa Afrika-Dzonga lexi tiviwaka tanihi Spar Proteas.7. Ku hlangana ka vu16 ka Nhlengelatano ya Mavandla (COP 16) ya Ntwanano wa le Basel Convention 7.1 Afrika-Dzonga yi ta nghenela eka COP 16 ya Ntwanano wa le Basel leyi nga ta khomeriwa eGeneva, eSwitzerland ku sukela 01 ku fikela 02 Mudyaxihi 2023.7.2 Ntwanano wa le Basel wu endleriwe ku sirhelela rihanyu ra vanhu na mbango ku  lwisana na ku onha ka matimba lo ku nga vangiwaka hi ku fambafambisiwa ka malakatsa ya nghozi. Afrika-Dzonga yi pfumelelanile na ntwanano lowu hi ti 5 Mudyaxihi 1994. 7.3 Khabinete yi pasisile xileriso xa Afrika-Dzonga xa nkanerisano wa COP 16 wa Ntwanano wa le Basel. 7.4 COP 16 yi ta khomiwa hi ku landzelelana na nhlangano wa vu11 wa  Nhlengeletano ya Swirho swa Ntwanano wa le Rotterdam mayelana na Endlelo ro Pfumela Endzhaku ko Tivisiwa eka Tikhemikali tin’wana leti nga na Nghozi na Swidlayaswitsotswana eka Maxaviselo ya le Ndzeni ka Tiko. 7.5 Ntwanano lowu wu tlakusa vutihlamuleri na ntirhisano lowu avelaniwaka exikarhi ka mihlangano leyi nga eka mabindzu ya matiko ya tinxaka ya tikhemikali ta nghozi. Afrika-Dzonga yi pfumelelanile na mitwanano leyi hikuva yi kahle eka mbango na rihanyo ra vanhu.Marungula1.    Ku hoyozelaKhabinete yi hoyozela na ku navelela leswinene eka: Ndyangu na vanghana va munhu wo tiveka hi jeze Hugh Masekela. Bra Hugh u amukeriwile a hundzile emisaveni eka Ertegun Hall of Fame eNew York. Muyimbeleri wa Afrika-Dzonga loyi a hundzeke emisaveni u joyina vaamukeriwa vo fana na Louis Armstrong, Nat “King” Cole na Miles Davis.Khabinete yi tlhele yi nkhensa HOT 102.7FM ku va yi xiximiwile tanihi lava fikeleleke xiyimo xo hetelela eka mikhetekanyo ya mune eka Fesithivhali ya Masagwadi ya Rhediyo ya le New York eUnited States, leyi tlangelaka lava nga na vuswikoti eka indhasitri ku suka ematikweni yo hundza 30. 2.    Ku chavelelaKhabinete yi kombisile ku chavelela eka mindyangu na vanghana va: Tatana Harry Belafonte, muyimbeleri wa le Amerika loyi a tlangeriwaka emisaveni hinkwayo, mutlangi na mugingiriki. A ri muteki wa mpfhumba loyi a ri na vutivi byo enta bya timfanelo ta ximunhu ta Vantima va le Amerika naswona u kokile rinoko ra matiko ya misava eka nyimpi yo lwisana na xihlawuhlawu.U tirhile ntirho wa nkoka eku simekiweni ka mitirhovutomi ya matiko ya tinxaka ya vayimbeleri va laha Afrika-Dzonga Miriam Makeba na Hugh Masekela, leswi nga tivisa misava hi vunanga bya Afrika-Dzonga, leswi nga tivisa misava tinoti, ku hlanganisiwa ka tinoti na swichayachayana swa Afrika-Dzonga leswi a swi vulavula hi matlhelo hinkwawo ya vutomi bya laha Afrika-Dzonga, na, leswi a swi ri exivindzini, nyimpi ya hina yo lwela ntshunxeko.Tatana Tiego Moseneke, gqweta ro tiveka, n’wamabindzu na khale ka mugingiriki wa muchudeni.Tatana Mbulelo Musi, khale ka mutirheri wa uMkhonto We Sizwe na Mukhomonisi, un’wana wa vagingiriki va 16 Khotavuxika 1976, mutirhelamfumo wa vuswikoti loyi a tekeriwa ehenhla swinene, mutivinkulu wa vuhlanganisi loyi a tirheleke mfumo hi ndlela yo hlawuleka.Khale ka Phirimiya wa Free State Beatrice Marshoff, loyi a nga tirhela vanhu va Afrika-Dzonga handle ko langutela ku vuyeriwa eka swivandla swo tala hi nkarhi wa ntirhovutomi wa yena wo leha no tiveka.Loyiso Nkohla, mugingirikela vaaki loyi a nyikeleke vutomi bya yena ku antswisa vutomi bya vaaki lava a va nga kumi vukorhokeri va le malokixini ya le Kapavupeladyambu. U dlayiwile loko a ri karhi a lulamisa ku rhurha ka vanhu lava tshamaka ku longoloka na layini ya xiporo ku ri ku lulamisela ku vuyelerisiwa ka vukorhokeri bya xitimela eka Central Line. Khabinete yi lerisile vahlayisi va nawu ku vona leswaku lava nga na vutihlamuleri bya ku dlayiwa ka Tatana Nkohla va xupuriwa. Khabinete yi hundzisela marito yo navelela ku hola hi xihatla eka lava nga vaviseka hi nkarhi wa ku dlayiwa ka yena.Mindyangu ya Nqobile Zulu, 5, na munghana wa yena Tshiamo Ramanye, 6, lava mitsumbu ya vona yi nga kumiwa yi tsemiwile swirho eSoweto hi Ravumune 20 Dzivamusoko 2023. Khabinete yi sola ku dlayiwa loku ko chavisa hi ndlela hikwato leti kotekaka naswona yi kombela vaaki ku pfuna maphorisa ku kuma vaendli va swona. Loko ku ri na loyi a nga na mahungu yo karhi u khutaziwa ku tihlanganisa na Nomboro yo Herisa Vugevenga eka 08600 10111.  Nhungu wa swirho swa ndyangu wa ka Memela wa le Lokixini ra Imbali ePietermaritzburg lava nga duvuriwa va lova xikan’we na vavasati vambirhi lava a va endzerile ndyangu wa vona hi Ravuntlhanu 21 Dzivamusoko 2023.Khabinete ndhundhuzela maphorisa loko va hatlisile ku kuma vaehleketeleriwa, na ku va va kumile swibalesa swinharhu.  Muehleketeleriwa wun’we u duvuriwile a lova loko va ri karhi va duvulana na maphorisa hi Ravuntlhanu 21 Dzivamusoko 2023. Muehleketeleriwa wa vumbirhi u vavisekile naswona yisiwe ekhotsweni kasi wun’we u balekile.Swivutiso: Tatana Tyrone Seale – Muvulavuleri wa Mfumo wo Khomela Selifoni: 083 5757 440"
"Xitatimente hi mayelana na mivuyelo ya Nhlengeletano ya Khabinete ya Ravunharhu, 10 Mudyaxihi 2023 ",11 May 2023,https://www.gov.za/speeches/statement-outcomes-cabinet-meeting-10-may-2023-11-may-2023-0000,https://www.gov.za/ts/speeches/statement-outcomes-cabinet-meeting-10-may-2023-11-may-2023-0000,"A.    Timhaka leti nga eka Mbango1.    10 Mudyaxihi – Ku tlangela ka vu29 ka ku Vekiwa Exitulwini ka presidente wo sungula loyi a hlawuriweke hi ndlela ya xidemokirasi1.1.    Nhlengeletano leya Khabinete yi vile kona 29 wa malembe kwatsa, eka siku leri Presidente Nelson Mandela a vekiweke exitulwini harona tanihi Presidente wo sungula wa Afrika-Dzonga ya xidemokirasi hi siku ra vu10 Mudyaxihi 1994.  Endzhaku ka malembexidzana manharhu na hafu ya xikoloni na nhluvukiso wo hambana laha ku va munhu a kota ku fikelela vukorhokeri bya masungulo a swi ya hi muhlovo wa nhlonge ya munhu, Afrika-Dzonga ya xidemokirasi yi vekile swikongomelokulu swa nhluvukiso leswi katsaka hinkwavo ku fikelela rixaka leri humelelaka, leri nga yiki hi nghohe, leri nga yiki hi rimbewu na ku va ro ringana. 1.2.    Loko mivuyelo yo tala yi endliwile kusukela hi 1994, ka ha ri na swo tala swinene leswi faneleke ku endliwa ku fikelela swikongomelokulu swa tiko swa nhluvukiso.1.3.    Bangikulu ya Afrika-Dzonga yi humesile mitlhandlamano leyi antswisiweke ya timali ta phepha na swingwece, leswi tlangelaka xidemokirasi xa hina xa vumbiwa na ku xixima murhandziwa wa hina Madiba.2.    Nhlengeletano ya Xiymo xa le Henhla ya Rihanyo ya Presidente2.1.    Nhlengelatano ya Xiyimo xa le Henha ya Rihanyo ya Presidente leyi yi khomiweke hi 4-5 Mudyaxihi 2023 yi kongomise eka kaye wa tiphuphu ta Ntwanano wa Rihanyo wa Presidente: vatirhi; ku fikelela murhi, misawutiso na swikumiwa swa rihanyo; switirhisiwakulu; mbulavurisano na sekitara leyi nga riki ya mfumo; nhlayiso wa rihanyo wa xiyimo xa le henhla; ku antswisiwa ka malawulelo ya timali ta sekitara ya mfumo; mafumelo na vurhangeri; mivulavurisano na vaaki; vufambisi bya mahungu na ku tilulamislelela mitungukulu.2.2.    Wun'wana wa mivuyelo ya Nhlengeletano ya Xiyimo xa le Henhla a ku ri ku tiyimisela  loku pfuxetiweke ko simeka Ndzindzakhombo wa Rihanyo ra Rixaka (NHI). Lexi i xiphemu xa nongoloko wo hunguta ku hambana eka ku fikelela vukorhokeri bya nhlayiso wa rihanyo hi ku hunguta ndzhwalo wa timali eka ku fikelela vukorhokeri bya nhlayiso wa rihanyo. 2.3.    Khabinete yi amukela ku amukeriwa ka magoza lama lavekaka ku tiyisa sisiteme ya rihanyo na ku hatlisisa ku cinca ka NHI. Leswi swi yisa tisisiteme ta hina ta rihanyo ekusuhi na ku korhokela vanhu va Afrika-Dzonga ku antswa.3.    Eneji3.1.    Mfumo wu le ku tirhisaneni na Eskom ku hatlisisa ku lunghisiwa ka tiyuniti leswi ku vangeke ku tirhisiwa ka gezi hi ku siyerisana ka Xiteji xa 6 eka masiku lama ha ku hundzaka naswona swi heteke matimba ndzima leyi khatsiweke eka nongoloko wo antswisa nsirhelelo wa eneji etikweni.3.2.    Ntirho wa matimba wu le ku endliweni eka Eskom ku engetela Nkarhi wa Vukona bya Eneji eka Nhlangano hi ku tirhisa ku hlayisiwa ko tivikana, ku tlakusiwa ka ntirhiso wa Swipelupelu swa Gasi swa Ndzhendzheleko wo Pfuleka, ku kuma vuswikoti byo endla gezi  byo engetela kusuka eka vuvekisi lebyi nga riki bya mfumo eka gezi leri pfuxeleriwaka na ku tlakusa xilemukiso ku antswisa Malawulelo ya Tlhelo ra ku Laveka kusuka eka vatirhisi va gezi lavakulu na kusuka emitini. 3.3.    Swiendlo swo onhetela hi xivangelo xa tipolitiki swi ya emahlweni swi onha switirhisiwankulu swa Eskom naswona hikokwalaho ku rhumeriwa loku ya ka emahlweni ka 880 wa swirho swa SANDF ku sirhelela switici swa gezi swa Eskom swo tala i xiphemu xa magoza yo sivela ku ringeta ku wisa giridi ya rixaka.  3.4.    Khabinete yi amukele xiboho xa ku aphila xiboho xa Khotokulu ya Pitori lexa ha ku vaka kona lexi leriseke Eskom ku nga katsi mihlangano ya mfumo, ku katsa na swikolo, titliliniki, swibedhlele, na switichi swa maphorisa, eka ku tirhisiwa ka gezi hi ku siyerisana hi ku ya hi leswi vuavanyisi lebyi byi vulaka swona. 3.5.    Khabinete yi rhandza ku tsundzuxa vanhu va Afrika-Dzonga ku ya emahlweni va hlayisa gezi eka mpakaniso wa rixaka ku hlayisa 1000MW.4.    Nhluvukiso wa Switirhisiwakulu 4.1.    Pfhumba ra switirhisiwakulu ra Afrika-Dzonga ro pfuxeta ikhonomi na ku tumbuluxa mitirho ri ya emahlweni ri kuma ntamu. Eka mhaka leyi, Holobye wa Vutleketli, Manana Sindi Chikunga u sungule Phurojeke ya Gondzo ro Cinca ra Ashburton leri nga na nkoka wa R2.4 wa tibiliyoni eka Masipala wa Msunduzi eKwaZulu-Natal, leyi yi nga ta antswisa mafambela yo pfumala swiphiqo ya nhundzu kusuka eka Hlaluko wa Durban ku nghena etikweni na le ka xifundza xa SADC.4.2.    Holobye wa Mitirho ya Mfumo na Switirhisiwakulu, Tatana Sihle Zikalala u hundzisile kutlula 13 wa mihlaluko leyitsongo leyi pfuxetiweke hi ku tirhisa Nongoloko wa ku Siviwa na ku Lunghisiwa ka Mihlaluko Leyitsongo wa mfumo wa R501 wa timiliyoni. Ku pfuxetiwa ka mihlaluko leyi ku ta engetela matirhelo ya yona ya kahle na ku korhokela ku antswa sekitara ya tinhlampfi ya laha tikweni na tisekitara tin'wana eka tiikhonomi ta laha tikweni.5.    Rendzo ra vulanguteri ro ya eJagersfontein5.1.    Xandla xa Presidente, Paul Mashatile u teke rendzo ra vulanguteri ro ya eJagersfontein, Masipala wa Muganga wa Kopanong eka Xifundza xa Xhariep eFree State. Mbiko hi mayelana na mphakelo lowu tirhaka kahle na ku va wo ringana wa mati, na ku tshamisisiwa ka vaakandhawu lava a va khumbiwile hi mhangu leyi vangekeke loko damu ri bamuka.  5.2.    Khabinete yi kombele tikhamphani ta hinkwato ta migodi ku tsarisa madamu ya tona ya ridaka kumbe madamu yo chela masalelwa ya migodi eka databesi ya Ndzawulo ya Mati na Nkululo hi xikongomelo xa ku tiyisisa ku landzelela swinawana swa vuhlayiseki bya madamu.5.3.    Ndzawulo ya Mati na Nkukulo yi le ku pfuxeteni ka madamu ya ridaka ra mugodi kumbe madamu yo chela masalela ya migodi lama fikelelaka ku aviwa tanihi  “Madamu lama nga na Nxungeto wa Vuhlayiseki” laha tikweni. Ku kuma mahungu hi xitalo hi mayelana na ridaka ra mugodi kumbe madamu yo chela masalela ya mugodi rhumela imeyili eka greylingjm@dws.gov.za6.    Nhlengeletano ya ku Teka Tendzo ya Afrika6.1.    Nhlengeletano ya ku Teka Tendzo ya Afrika ya 2023 yi le ku endlekeni eInkosi Albert Luthuli International Convention Centre eDurban, ku ri na vuyimeri byo hambanahambana bya indasitiri ya vupfhumba ya Afrika, leyi yi endla kutlula 20 wa matiko ya le Afrika lama nghenelelaka na ku kombisa kutlula 350 wa swikumiwa swa vupfhumba.6.2.    Ntirho lowu wu tirha tanihi hi pulatifomo ya nkoka swonghasi eka tiphurofexinali ta indasitiri ku hlangana, ti avelana matwisiselo na ku vumba swinakulobye leswi swi nga ta va na nsusumeto eka ku kula.  6.3.    Afrika-Dzonga ya tinyungubyisa hi nseketelo lowu mfumo wu nyikaka mabindzu lamatsongo, ya le xikarhi, lamakulu  ya vavasati na ya vantshwa eka sekitara ya vupfhumba na mafundza. 7.    Tivhoti ta Mpimanyeto 7.1.    Tindzawulo ta Mfumo ti sungurile ku andlala tivhoti ta mipimanyeto ya tona, leswi ku nga ku tihlamulela ka mayelana na ntirho lowu ndzawulo yi wu sunguleke eka lembeximali. 7.2.    Nongoloko wa Tivhoti ta Mpimanyeto ta Palamende wu nga kumeka eka webusayiti: www.parliament.gov.za/parliament-programme.  7.3.    Xedulu ya Mijhekanjhekisano ya Tivhoti ta Mpimanyeto (Tikomiti ta Mfumo leti Ndlandlamuxiweke) kusukela 16 Mudyaxihi 2023 kufikela 19 Mudyaxihi 2023.Swipfuno swa Swicelwa na Eneji  EPC(Ku Tivisa Vuhangalasamahungu  13:00 ninhlekanhi swi Tiyisisiwile)16 Mudyaxihi 2023Muako wa Good Hope    10:00 nimixo kufikela 15:15 nindzhengaMati na Nkululo  EPC(Ku Tivisa Vuhangalasamahungu 08:30-09:30 swa ha ta Tiyisisiwa)16 Mudyaxihi 2023M46 10h00 nimixo kufikela 12:15 ninhlekanhiVukorhokeri bya Mfumo na Vulawuri (Xikolo xa Mfumo xa Rixaka na Khomixini ya Vukorhokeri bya Mfumo  EPC(Ku Tivisa Vuhangalasamahungu 10:00-11:00 swa ha ta Tiyisisiwa)16-Mudyaxihi-23Muako wa Good Hope  14:00 ninhlekanhi to 16:15 nindzhengaVufambisi bya Mfumo bya Vuhlanganisi na Mahungu  EPC(Ku Tivisa Vuhangalasamahungu 12:00-13:00 swa ha ta Tiyisisiwa)16 Mudyaxihi 2023M46 14:00 ninhlekanhi kufikela 16:15 nindzhengaNhluvukiso wa Mabindzu Lamatsongo EPC(Ku Tivisa Vuhangalasamahungu 14:00-15:00 swa ha ta Tiyisisiwa)16 Mudyaxihi 2023Muako wa Good Hope             16:30 nindzhenga kufikela 18:15 nimadyambuVutameri bya Mali ya Tiko  EPC(Ku Tivisa Vuhangalasamahungu 15:00-16:00 swa ha ta Tiyisisiwa)16 Mudyaxihi 2023  M46 16:30 nindzhenga kufikela 18:15 nimadyambuVutleketli  EPC(Ku Tivisa Vuhangalasamahungu 12:00-13:00 swa ha ta Tiyisisiwa)17 Mudyaxihi 2023Muako wa Good Hope             15:00 nindzhenga kufikela 17:15 nimadyambuVuhlanganisi na Tithekinoloji ta Dijitali  EPC(Ku Tivisa Vuhangalasamahungu 11:00-12:00 swa ha ta Tiyisisiwa)17 Mudyaxihi 2023M46 15:00 nindzhenga kufikela 17:15 nimadyambuTimhaka ta Xikaya  EPC(Ku Tivisa Vuhangalasamahungu 09:00-10:00 swa ha ta Tiyisisiwa)17 Mudyaxihi 2023Muako wa  Good Hope             17:30 nimadyambu kufikela 19:00 nimadyambuDyondzo ya Masungulo  EPC(Ku Tivisa Vuhangalasamahungu 09:00-10:00 swa ha ta Tiyisisiwa)18 Mudyaxihi 2023Muako wa  Good Hope             14:00 nihlekanhi kufikela 16:15 nindzhengaVukorhokeri bya Makhotso  EPC(Ku Tivisa Vuhangalasamahungu 11:00-12:00)18 Mudyaxihi 2023Muako wa Good Hope             16:30 nindzhenga kufikela 18:15 nimadyambuMakunguhatelo, Ku Langutisisa Matirhelo no Pima  EPC(Ku Tivisa Vuhangalasamahungu 10:00-11:00 swa ha ta Tiyisisiwa)18  Mudyaxihi 2023  M46 16:30 nindzhenga kufikela 18:15 nimadyambuSwihlahla, Tinhlampfi na Mbango(Ku Tivisa Vuhangalasamahungu 08:30-09:30 swi Tiyisisiwile)19 Mudyaxihi 2023Muako wa Good Hope             10:00 nimixo kufikela 12:15 ninhlekanhiNsirhelelo wa Mfumo(Ku Tivisa Vuhangalasamahungu 13:00 -14:00 swa ha ta Tiyisisiwa)19 Mudyaxihi 2023  M46 10:00 nimixo kufikela 12:15 ninhlekanhi8.    Phakeji ya Mphalalo wa Swikweleti swa Timasipala 8.1.    Holobye wa Timali u tivisile phakeji ya mphalalo wa swikweleti lowu wu herisaka xikweleti xa timasipala xa khale eka Eskom ku pfuna ku ntshunxa malinhlengeleto eka timasipala ku va ti nyika vukorhokeri bya masungulo byo tshembeka. Timasipala ti ta laveka ku fikelela swilaveko swo tika hi xivumbeko xa 33 wa swipimelo ku kota ku fikelela. 8.2.    Swipimelo leswi swi katsa ku hlayisiwa ka mipakaniso ya nhlengeleto wa malinhlengeleto eka vukorhokeri bya gezi na bya mati; ku veka etlhelo malinhlengeleto hinkwayo ya gezi, mati na nkululo leyi hlengeletiweke; na ku sungula hi ku hakela akhawunti ya nkarhi wa sweswi ya Eskom kutani ku landzela akhawunti ya nkarhi wa sweswi ya mati yo tala ku nga si va na tihakelo tihi kumbe tihi ta n'hweti na n'hweti.   9.    Ajenda ya Afrika 9.1.    Presidente Cyril Ramaphosa u nghenelerile eka Xiphemu xa Levhele ya le Henhla xa vu11 xa Maendlelo ya Vulanguteri ya Xifundza ya Rimba ra ku Rhula, Nsirhelelo na Ntirhisano ra Democratic Republic of Congo na Xifundza xa Great Lakes eBurundi, tanihi xiphemu xa ku antswisa Ajenda ya Afrika ya ku miyeta swibalesa hi 2030.9.2.    Presidente Cyril Ramaphosa u tlhele a nghenelela eka Nhlengeletano ya Xiyimo xa le Henhla ya Matiko Manharhu ya Swiphemu leswi nga Tolovelekangiki ku Katsa na Swin’wana eNamibia. Nhlengeletano leyi yi kume xiviko kusuka eka Ntirhokulu wa Nhlahluvo wa Ndhawu wa SADC eVuhumadyambu bya Democratic Repulic of Congo naswona yi tekele enhlokweni angulo wa xifundza eka xiyimo xa nsirhelelo na xa nhlayiseko wa vanhu lexi tlakukaka. Nhlengeletano leyi ya Xiyimo xa le henhla yi twanane leswaku AU yi fanele ku kondletela matshalatshala yo hambanahambana ya ku hlayisa ku rhula na ku  antswisa nsirhelelo eVupeladyambu bya DRC.9.3.    Khabinete yi amukele ku sungula ka mivulavulo yo rhangela mikanerisano exikarhi ka vuthu ra nyimpi ra le Sudan na Mavuthu ya Nseketelo wa Xihatla, leyi yi nga sungula eJeddah, Saudi Arabia, hi siku ra 6 Mudyaxihi 2023. Sudan yo rhula, leyi rhangeriweke hi mfumo wa vanhu, i ya nkoka kungari ntsena eka Sudan kambe na le ka xifundza hi ku angarhela na le ka tikokulu. Hikokwalaho, Khabinete yi kombela mavandla hamambirhi ku kanerisana hi ntwanano wo herisa ntlimbo lowu na ku hunguta nxaniseko wa vanhu va le Sudan.9.4.    Khabinete yi tsakisiwa hileswaku vanhu va Afrika-Dzonga hinkwavo lava kombiseke leswaku va navela ku vuyela ekaya kusuka eSudan leyi hlaseriweke hi ntlimbo sweswi se va vuyile ekaya na mpfuno lowu pfhumba ra Afrika-Dzonga ri wu nyikeke matikoakelana ya hina. 10.    Timhaka ta Mabindzu10.1.    Khabinete yi kume vuxokoxoko hi mayelana na leswi humelelaka eka timhaka ta mabindzu naswona yi tekele enhlokweni leswaku eka n'hweti ya Nyenyankulu 2023, tinhundzu leti xaviseriweke matiko mambe hinkwato ta Afrika-Dzonga a ti yime eka R184 wa tibiliyoni.  Sekitara ya Vumaki a yi tirha kahle swinene, yi hoxile xandla eka kutlula R85 wa tibiliyoni hikwalaho ka swikumiwa swa hina leswi makiweke, naswona Sekitara ya Migodi yi hoxile xandla eka R84 wa tibiliyoni, kasi Vurimi i R11 wa tibiliyoni.  10.2.    Mitsengo leyo tivikana, hambileswi a yi ri ehansinyana switsongo hi Nyenyakulu 2022, yi kombisa hilaha ikhonomi ya Afrika-Dzonga yi nga tshama yi tiyelerile hakona hambi eka nkarhi wa ku kula ka le hansi ka ikhonomi.  Ntsengo wa R41 wa tibiliyoni wa tinhundzu leti xaviseriweke matiko mambe ti ya eka matiko man’wana ya laha Afrika leswi kombaka magoza lama tiindasitiri ta Afrika-Dzonga ti nga eku ma tekaka ku ndlandlamuxa timakete ta tona eka tikokulu hinkwaro.10.3.    Timakete leti mabindzu ya engetelekeke ti katsa China, Belgium, Italy na United Arab Emirates leswi kombaka mivuyelo yo kongoma kusuka eka vuswikoti bya Afrika-Dzonga byo hlayisa vuxaka bya ikhonomi na matiko ya lehandle.B. Swiboho swa Khabinete 1.    Qhinga leri Hlanganisiweke ra Rixaka ro Herisa ku Ngungumerisiwa ka Swiharhi swa Nhova (NISCWT)1.1.    Khabinete yi pasise Qhinga leri Hlanganisiweke ra Rixaka ro Herisa ku Ngungumerisiwa ka Swiharhi swa Nhova (NISCWT). Qhinga leri i ro sungula ra muxaka wa rona eAfrika-Dzonga. Xikongomelokulu xa rona i ku havexerisa mihlangano ya vahlayisi va nawu matimba hi switirho leswi lavekaka ku hunguta na ku sivela mpingu lowu tlakukaka wa ku ngungumerisiwa ka swiharhi swa nhova laha tikweni leswi vangaka nxungeto eka nsirhelelo wa tiko wa rixaka.1.2.    Qhinga leri ri endla swiringanyeto swo tiya ku tiyisa vuswikoti bya vahlayisi va nawu laha tikweni, ku katsa na ku pakanisa ko kongoma hi mayelana na vulavisisi na ku tengisiwa ka mitlawa ya swigevenga yo ngungumerisa swiharhi swa nhova. NISCWT yi kandziyisiwile eka webusayiti ya Ndzawulo ya Swihlahla, Tinhlampfi na Mbangu eka www.dffe.gov.za. 2.    Muyimelakulanghwa wa Afrika-Dzonga loyi a Langiweke Tani Hi Muavanyisi Wa Khoto Ya Matiko ya Misava ya Vululami (ICJ)2.1.    Khabinete yi pasise ku langiwa ka Profesa  Dire Tladi tanihi muyimelakulanghwa wa Afrika-Dzonga eka nhlawulo tanihi Muavanyisi wa Khoto ya Matiko ya Misava ya Vululami (ICJ) hi nkarhi wa nhlawulo wa Huvo leyi hi Hukuri 2023. 2.2.    Dire Tladi i Profesa wa Nawu wa Matiko ya Misava eYunivhesiti ya Pitori naswona u tirha tanihi Presidente wa Rhavi ra Afrika-Dzonga ra Nhlangano wa Nawu wa Matiko ya Misava na Xirho xa Vurhangerinkulu xa Nhlangano wa Nawu wa Matiko ya Misava. U tirhile tanihi Mutshamaxitulu wa Khomixini ya Nawu wa Matiko ya Misava, xiyenge xa UN lexi hi ntolovelo xi tekiwaka tanihi huvo leyi vanhu va yona va hundzelaka ek ICJ. Eka nkarhi lowu nga hundza a ri Mutsundzuxi wa swa Nawu wa Ntirhokulu wa Afrika-Dzonga eNew York tlhelo Mutsundzuxi wo Hlawuleka wa vaholobye wa Matiko Mambe va laha Afrika-Dzonga3.    Ku thoriwa Ku thoriwa hinkwako ku  ya hi ku tiyisisiwa ka vuthwaseri na ku kamberiwa loku  faneleke ka vuhlayiseki.Lava ha ku thoriwaka eka Bodo ya Bodo yo Lawula ya Vakambelatinkota leyi Tiyimeleke.(a)    Manana Precious Nompumelelo Sibiya; na (b)    Tatana Mojalefa Mosala Lava thoriweke eka Bodo ya Nkarhinyana ya Bodo ya Mati ya Umngeni.  (a)    Manana Khulekelwe Glynnis Mbonambi;(b)    Tatana Mzimkulu Msiwa;(c)    Manana Sylvia Thandazile Mhlongo;(d)    Manana Hlengiwe Patricia Majozi;(e)    Tatana Mfanveli James Ndlovu;(f)    Tatana Sibusiso Wycliff Mkhize; na (g)    Gqweta Lavan Gopaul;C.    Milawumbisi1.    Nawumbisi wo Cinca timhaka ta Vukorhokeri bya Makhotso, 20231.1.    Khabinete yi pasise ku yisiwa ePalamende ka Nawumbisi wo Cinca  timhaka ta Vukorhokeri bya Makhotso wa mpfapfarhuto, 2023. Ku cinca loku i ku angula eka Vuavanyisi bya Khoto ya Vumbiwa lebyi nyikiweke hi N'wendzamhala 2020 eka Sonke Gender Justice NPC v the President of the Republic of South Africa and others.1.2.    Ku cinca loku ku tiyisa ku tiyimela ka Vulanguteri bya Vuavanyisi bya Vukorhokeri bya Makhotso tanihi laha byi langutisisiweke hakona eka Xiyenge xa 7(2) xa Vumbiwa ra Rhiphabliki ra Afrika-Dzonga ra 1996. Leswi swi endleriwa ku humelerisa ku tirhisiwa ka Swiyenge swa 88A (1) (b) na 91 swa Nawu wa Vukorhokeri bya Makhotso, 1998 (Nawu wa 111 wa 1998).1.3.    Hikokwalaho, ku yisiwa ka Nawumbisi wa mpfapfarhuto swi kongomisiwile eka ku humelerisa magoza yo lulamisa eka ku nga amukeleki ka swiyenge swo karhi swa Nawu lowu tanihilaha swi kombisiweke hakona hi Khoto ya Vumbiwa. 2.    Nawumbisi wa Maxavelo ya Tinhundzu na Vukorhokeri ya Mfumo2.1.    Khabinete yi pasise ku yisiwa ka Nawumbisi wa Maxavelo Tinhundzu na Vukorhokeri bya Mfumo wa mpfapfarhuto ePalamende.  Nawumbisi lowu wu herisa Nawu wa Rimba ra Pholisi ya Maxavelo ya Tinhundzu na Vukorhokeri ko Tsakela wa 2000 (Nawu wa 5 wa 200).2.2.    Nawumbisi lowa mpfapfarhuto wu tumbuluxa rimba rin'we ra maxavelo ya tinhundzu na vukorhokeri ya mfumo naswona wu herisa ku hambana eka milawu leyi tirhanaka na maxavelo ya tinhundzu na vukorhokeri bya mfumo.  2.3.    Nkoka wa Nawumbisi lowa Maxavelo ya Tinhundzu na Vukorhokeri wa mpfapfarhuto  hileswaku wu lulamisela ku antswisiwa ka swikongomelo swa hina swa rixaka swo tanihi ki cinca, ku nyikiwa ka  vavasati matimba, vantshwa na vatsoniwa.  2.4.    Wu tlhela wu lulamisela ku tlakusa ku endliwa ka swilo swa laha tikweni na ku seketela vutumbuluxi bya laha tikweni na ndzavisiso, naswona wu nyika ntsakelo eka maxavelo ya tinhundzu na vukorhokeri kusuka eka mabindzu lamatsongo na ma lexikarhi  laha Afrika-Dzonga. D.    Mitirho leyi Taka1. Ajenda ya Matiko ya Misava1.1.    Hi siku ra 12 Mudyaxihi 2023 Presidente Cyril Ramaphosa u ta rhurhela Presidente wa Bulgaria Tatana Rumen Radev eka rendzo ro tirha. Rendzo leri ri ta kongomisa eka ku akiwa ka vuxaka bya swa tipolitiki na bya bindzu, xikan'we na ku cincisana ka mfuwo exikarhi ka Afrika-Dzonga na Bulgaria. Bulgaria yi tshama yi ri mutirhisani wa nkoka  naswona hi 2022 Afrika-Dzonga yi xavisele Bulgaria tinhundzu ta ntsengo wo ringana R1.96 wa tibiliyoni. 1.2.    Presidente Ramaphosa u ta tlhela a amukela Holobyenkulu wa Rhiphabliki ra Singapore Tatana Lee Hsien Loong hi siku ra 16 Mudyaxihi 2023 eka rendzo ra ximfumo ro ta eAfrika-Dzonga, leri ri nga ta kongomisa eka ku tiyisa vuxaka lebyi nga kona exikarhi ka matiko lamambirhi. Afrika-Dzonga yi xavisele Singapore swikumiwa swa ntsengo wo ringana R10.3 wa tibiliyoni  hi 2022, laha Afrika-Dzonga yi tsariseke ntalo wo engetela. Swikumiwakulu swa Afrika-Dzonga leswi xaviseriweke Singapore swi katsa aluminiyamu ya ntumbuluko, dolomayiti yo tiyisiwa na semendhe ya Portland, exikarhi ka swin'wana. 2.    Ku nghenelela loku Taka eka Mitirho ya Misava Hinkwayo eka Mbango.2.1.    Khabinete yi pasise xileriso xa Afrika-Dzonga xa nkanerisano na ku nghenelela eka Sexini ya vumbirhi ya Komiti yo Kanerisana ya le xikarhi ka Mifumo (INC 2) hi mayelana na Xitirho lexi Bohaka xa Matiko ya Misava Hi Mayelana na Nthyakiso wa Tipulasitiki Ku Katsa na Mivangu ya le Lwandle leyi nga ta khomeriwa eParis, eFrance kusukela 29 Mudyaxihi kufikela 02 Khotavuxika 2023. INC yi na vutihlamuleri bya nhluvukiso na ntwanano wa misava hinkwayo hi mayelana na nthyakiso wa tipulasitiki, ku katsa na mbango wa le lwandle. 2.2.    Khabinete yi tlhele yi pasisa xileriso  xa Afrika-Dzonga xa nkanerisano eka Huvo yo Kondletela Nongoloko wa Matiko ya Misava  na Vun’we bya Tinxaka bya Dyondzo, Sayense, na Nhlangano wa Mfuwo wa Munhu na Bayosifiya wa vu35 lowu kunguhatiweke ku va kona eParis, eFrance kusukela 12 kufikela 16 Khotavuxika 2023. 2.3.    Xileriso xa UNESCO MAB ICC i ku tlakusa tindlela leti fambisaka na mbango ta ku hanya hi ndlela leyi yi nga vavisiki mbango. Afrika-Dzonga yi sungule ku nghenelela eka Nongoloko wa Munhu na Bayosifiyere (MAB) hi 1995 eka Nhlengeletano ya le Seville eSpain. Sweswi Afrika-Dzonga yi le ka xiyimo xa ku tirhisa Qhinga ro Hlayisa Bayosifiya ya Rixaka ra Afrika-Dzonga leri ri tirhaka tanihi xiletelo eka ku tirhisiwa ka Nongoloko wa MAB eka tilevele hinkwato ta malawulelo ya ku hlayisa bayosifiya.3.    Rendzo ra Xandla xa Presidente wa Colombia ro ta eAfrika-Dzonga.3.1.    Xandla xa Presidente Paul Mashatile u ta rhurhela swin'we ntangha yakwe hi ntirho, Muchaviseki Manana Vice Francia Elena Márquez, Xandla xa Presidente wa Rhiphabuliki ra Colombia eka Rendzo ra Ximfumo hi Ravuntlhanu 12 Mudyaxihi 2023. Rendzo leri ri kongomisiwile eka ku tiyisa vuxaka bya matiko mabirhi exikarhi ka Afrika-Dzonga na Colombia tanihiloko Colombia yi ri karhi yi endla mivulavurisano ya matimba na tikokulu ra Afrika.4.    Tinhlengeletano leti taka to tivisa vuhangalasamahungu hi swirho swa Vurhangerinkulu bya Rixaka.4.1.    Holobye wa Gezi Dokodela Kgosientsho Ramokgopa u ta nyika swirho swa vuhangalasamahungu vuxokoxoko byintshwa hi mayelana na ndzima leyi khatsiweke eka ku simekiwa ka Kungu ra Matirhelo ra Eneji (EAP) hi Ravuntlhanu 12 Mudyaxihi 2023 hi 14:00.  Tinhlengeletano leti to tivisa ta vhiki na vhiki leti va ka kona nkarhi na nkarhi ti nyika xivandlanene xa ku nyika swihangalasamahungu na rixaka vuxokoxoko byintshwa hi mayelana na ndzima leyi humelerisiweke eka ku tirhana na ku tirhisiwa ka gezi hi ku siyerisana evhikini leri hundzeke kambe ti tlhela ti nyika vutihlamuleri na ku hlamusela hi vutalo swihlohloteri leswi hoxaka xandla eka timhangu leta ha ku vaka kona ta ku tirhisiwa ka gezi hi ku siyerisana.5.    N'hweti ya Afrika.5.1.    Hi Mudyaxihi, Afrika-Dzonga yi tlangela N'hweti ya Afrika, leyi tsundzukaka ku simekiwa ka Nhlangano wa Vun'we bya Afrika (OAU) hi 1963, lowu namuntlha wu tivekaka tanihi Vun'we bya Afrika (AU). Mhakakulu ya AU ku vile ku kondletela ku rhula na ntshamiseko eka tikokulu leri. 6.    Vunghwazi bya Thenisi ya le tafuleni bya Misava6.1.    Mahetelelo ya Vunghwazi bya Thenisi ya le Tafuleni bya Misava bya ITTF ya 2023 ya ta va kona kusukela 20 kufikela 28 Mudyaxihi 2023. 6.2.    Ntirho lowu wu ta endleriwa eDurban International Convention Centre, wu nyika Mitlangu ya Un'weun'we ya Vavanuna na Vavasati, xikan'we na mitirho ya Vambirhi leyi Katsaneke. Khabinete yi navelela leswinene eka hinkwavo  lava nghenelelaka eka mitirho leyi. 6.3.    Mahetelelo ya Vunghwazi bya Thenisi ya le Tafuleni bya Misava ya ITTF ya ta va xiendleko xa mfungho wa misava eka matimu ya thenisi ya le tafuleni, tanihi loko ya fungha rosungula eka kutlula 80 wa malembe leswaku ntirho lowu wu khomeriwa emisaveni ya Afrika.7.    Khapu ya Bolo ya Mavoko ya Misava 7.1.    Loko ka ha sale 81 wa masiku ku nga si fika Khapi ya Bolo ya Mavoko ya Misava, Khabinete yi hlohlotela vanhu va Afrika-Dzonga ku hlayisa moya wa vurhurheri wu tshama wu ri karhi wu hunga eka masiku ya Ravuntlhanu ra Bolo ya Mavoko.8.    Vulanguteri bya Nongoloko wa Nhluvukiso wa Swifundza8.1.    Presidente Cyril Ramaphosa u ta endla Xivijo xa Presidente xa Xikombiso xa Nhluvukiso wa Swifundza (DDM) xa vunhungu eka Xifundza xa Cape Winelands, eKapaVupeladyambu hi siku ra 19 Mudyaxihi 2023 tanihi xiphemu xa matshalatshala ya mfumo ya ku antswisa mphakelo wa vukorhokeri na ku hlohlotela miganga na vaaki lava nga na ku tsakela hi ku angarhela ku va xiphemu xa ku kurisa Afrika-Dzonga swin'we na ku nga siyi munhu endzhaku ka matshalatshala lama.8.2.    Swirho swa Vurhangerinkulu ku nga ri khale swi ta sungula xiphemu lexi landzelaka xa Nongoloko wa Swivijo tanihi xiphemu xa mivulavurisano yo tirhisana leyi tisaka mfumo ekusuhi swinene na vanhu na ku tlakusa xidemokirasi xa ku nghenelela eka ku ololoxa mitlimbo ya le vanhwini na mphakelo wa vukorhokeri byin'wana. E.     Marungula1.    KU HOYOZELAKhabinete yi hoyozerile na ku navelela leswinene eka: Manana Kirsten Neuschäfer eka ku wina Mphikizano wa Misava wa Nsuku wo xiximeka lowu eka wona a tekeke kwalomu ka 235 wa masiku a ri eku tluteni a ri hava GPS na thekinoloji yin'wana. A ri mungheneri wa xisati a ri yexe naswona u vile wansati wo sungula ku wina mphikizano wo rhendzeleka hi misava  u ri wexe.  2.    Ku chavelela Khabinete yi kombise ku chavelela  eka ndyangu na vanghana va: Mugingirikeli wo lwisana na xihlawuhlawu wa Mudachi Tatana Klaas de Jonge, mulwelantshunxeko wo tiyimisela, muamukeri wa Risiva ra Rixaka ra Vanghana va OR Tambo. De Jonge u tsundzukiwa hikwalaho ko lava nsirhelelo eka tindlu ta vuyimeri bya tiko ra Dachi laha a tshameke kona ku ringana malembe mambirhi ku papalata ku khomiwa hi maphorisa ya mfumo wa xihlawuhlawu. U tsundzukiwa kuya emahlweni hi ntirho wa yena wa switshunxo swa mitlimbo ematikweni yo tala lama nga eka tikokulu. Mutivinkulu wa eneji, Tatana Ted Blom, loyi a ri mubumabumeri wa nkhinkhi na ku va wo ehleketisisa hi mayelana na pholisi ya eneji.Sejeni Lwando Lawrence Bunga, Sejeni Mario Nel na Phorisa Lefaka, vaofisiri vanharhu va Vukorhokeri bya Maphorisa ya Afrika-Dzonga lava va dlaweke evhikini leri nga hundza loko va ri karhi va tirha mitirho ya vona eka swifundza swa vona hi ku hambanahambana eka Dorobakulu ra Nelson Mandela na Dorobakulu ra Buffalo City eKapaVuhumadyambu na le Atteridgeville, eGauteng. Hi ku engetela, vaofisiri van’wana vambirhi va dlawile tolo. Khabinete yi sola ku dlayiwa ka vaofisiri va vahlayisi va nawu naswona yi vona leswi tanihi nxungeto wo kongoma eka nsirhelelo wa hina wa rixaka. Khabinete yi lerisile vahlayisi va nawu ku ringeta matshalatshala hinkwawo lama kotekaka ku lavana na swigevenga leswi dlayaka vaofisiri va ka hina va vahlayisi vanawu.Mutlangi wa golufu wa ndhuma wa laha Afrika-Dzonga wo rhandziwa, Tatana John Bland (77),  loyi a wineke 36 wa swidlodlo eka ntirhovutomi wa yena lowu naveke malembexikhume yo tala. Swivutiso:Tatana Michael Currin – Muvulavuleri wa Mfumo wo Khomela Selifoni: 082 462 7896 "
"Xitatimente hi mayelana na Mivuyelo ya Nhlengeletano ya Khabinete ya Ravunharhu, 24 Mudyaxihi 2023 ",25 May 2023,https://www.gov.za/speeches/statement-cabinet-meeting-24-may,https://www.gov.za/ts/speeches/statement-cabinet-meeting-24-may,"A. Timhaka leti nga eka Mbango1.  Gezi1.1.  Khabinete yi tekele enhlokweni ku humelela lo ku endliweke eka ku tirhisa Kungu ra Matirhelo ra Eneji, loko yi ri karhi yi amukela ku tikeriwa lokukulu loku ka ha riki kona eka giridi ya rixaka. 1.2.  Loko tiko ri ri karhi ri nghena eka nkarhi wa Vuxika, Khabinete yi amukerile ku hetisisiwa ka kontiraka ya 400 wa timegawati (MW) to engeteleleka ka vuswikoti hi ku tirhisa Nongoloko wa Manyikelo lama Pimiweke lama nga ta va eka ithanete ku nga se hela n’hweti ya Mudyaxihi 2023. 1.3.  Ku yisa emahlweni, Ndzawulo ya rihanyo yi hlawurile swibedlhele swa 213 leswi nga ta ka swi nga timeriwi gezi, laha 76 wa swona se swi nga ha timerikwiki gezi naswona ntirho wo engetela swibedlhele swin’wana swa 46 wu le kusuhi no fika emakumu. 1.4.  Khabinete yi tlhela yi amukela ku simekiwa loku nga ta va kona ka Ndhawu yo Xavisa Swilo Hinkwaswo swa Gezi hi ti 31 Mudyaxihi 2023 hi Invest SA ku hatlisisa endlelo ro lawula leri nga ta pfuna ku nghena ka tikhamphani letintshwa to tumbuluxa gezi. 1.5.  Yi lemukile ku humelela loku endliweke eka Xitici xa Gezi xa Kusile ko vuyelerisa 3 200 MW, hi ku tirhisa tiyuniti ta 1, 2, 3 na 5, eka giridi ya rixaka hi ku hela ka 2023.1.6.  Khabinete yi vilerisiwa hi ku hangalasiwa ka mahungu ya mavunwa lama hehlaka leswaku giridi ya rixaka yi ta wa leswi nga ta vanga ku timeka ka gizi ka makumu, hi ku tirhisa vuhangalasamahungu bya le ka inthanete. Eskom yi tshembise mfumo hi makungu lama nga kona yo hlayisa sisiteme no sivela ku timiwa ka gezi ra makumu etikweni hinkwaro.1.7.  Khabinete yi vuyelela xikombelo eka vanhu hinkwavo va Afrika-Dzonga xo ya emahlweni no hlayisa gezi. Thagete i ku hlayisa kwalomu ka 1 000 MW masiku hinkwawo, leswi ringana na ku hlayisa xiteji xinwe xa ku timiwa ka gezi hi ku siyerisana siku ri n’wana na rin’wana.1.8.  Holobye wa Gezi, Dr Kgosientsho Ramokgopa, u ta tivisa tiko hi ku tirhisiwa ka Kungu ra Matirhelo ra Eneji hi Ravuntlahnu, 26 Mudyaxihi 2023, hi nhlengeletano yo tivisa vuhangalasi va mahungu.2.  Rihanyo2.1.  Mfumo wu tumbuluxile komiti yo tsundzuxa hi matirhelo, leyi rhangeriweke hi Ndzawulo ya Rihanyo ya Rixaka, ku hlamula eka ku tumbuluka ka kholera eHammanskraal eka City of Tshwane, leyi se yi nga koxa vutomi bya 15 ku fikela hi ti 24 Mudyaxihi 2023.2.2.  Ku le ku endliweni ka ntirho lowukulu wo kambela swilo hinkwaswo leswi nga vaka swivangelo swa nthyakiso, ku nga va ku ri ku suka eka mati, mathangi lama phakelaka mati, tipompi na Mitirho yo Basisa Mati ya Soreji ya le Rooiwal (WWTW). Ku fikela sweswi a ku se kumeka vumbhoni bya bakitheriya ya kholera eka tindhawu leti hinkwato, leswi nyikaka ku tshemba leswaku swi nga endleka leswaku ku hangalaka ka kholera swi nga va swi suka eka xivangelo xa nthyakiso xa ntirho wa siku rin’we, laha timhangu ta sweswi ti nga vaka ti vangiwa hi nthyakiso wa vumbirhi kumbe wa vunharhu.2.3.  Loko ku nghenelela loku ku ri karhi ku endliwa, vaaki va le Hammanskraal va khutaziwa ku virisa mati ya le tipompini na ku chela munyu wuntsongo loko va nga se ma nwa. Ku engetela eka leswi, munhu un’wana na un’wana loyi a nga na nchuluko, ku hlamba timbilu kumbe ku vava ka le khwirini u fanele ku ya eka dokodela wa yena kumbe tliniki hi xihatla.2.4.  Holobye wa mati na Mbhasiso, Tatana Senzo Mchunu, u ta hlangana na Meyara wa City of Tshwane, Cllr Cilliers Brink, hi Ravuntlhanu 26 Mudyaxihi 2023 ku ri matshalatshala yo hluvukisa kungu ro hlanganeriwa ra ku pfuxetiwa ka Rooiwal WWTW leswi a swi fanele swi endliwe khale. 2.5.  Ku kuma mahungu hi xitalo u nga fonela nomboro ya 24 wa tiawara leyi vekeriweke Nhlangano wa Mavabyi yo Tlulela wa Rixaka (NICD) eka 082 883 9920. Swiletelo swa vutshunguri bya Kholera swi kumeka eka inthanete eka www.nicd.ac.za.3.  Nkambisiso wa Vatirhi wa Kotara (QLFS)3.1.  Khabinete yi na matimba hi leswi QLFS ya kotara yo sungula ya 2023 yi nga komba ku tlakuka eka tikotara ta tsevu hi ku landzelelana eka nhlayo ya mitirho na leswaku ku thoriwa ka vanhu vo ringana 16.2 wa timiliyoni swi le ku tshuneleleni eka vanhu va 16.4 wa timiliyoni lava a va thoriwile loko ku nga se va na Khoronavhayirasi (COVID)-19. Leswi swi veka erivaleni leswaku ikhonomi ya Afrika-Dzonga yi le ku vuyeleleni ku suka eka ntshikelelo wa ntungu wolowo. 3.2.  Tinhlayo ta matholelo ta kotara yo sungula ti komba leswaku ku tumbuluxiwile mitirho ya 209 000 eka sikitara ya ximfumo na 107 000 eka sekitara yo ka yi nga ri ya ximfumo eka kotara yo sungula ya lembe.4.  Vuxaka bya Afrika-Dzonga – United States (US) 4.1.  Khabinete yi tiyisisile leswaku vuxaka exikarhi ka Afrika-Dzonga na US bya ha ri kahle, byi tiyile no vuyerisa matiko hinkwawo ku landza ku hlangana ka Holobye wa Vuxaka bya Matiko ya Misava na Ntirhisano, Dr Naledi Pandor na Muyimeri wa US eAfrika-Dzonga, Tatana Reuben E Brigety, mayelana na mavonelo ya yena lama hehlaka leswaku Afrika-Dzonga yi nyike Rhaxiya matlhari.4.2.  Khabinete yi tlhele yi vula leswaku tindlela leti tshamisekeke ta vuxaka bya matiko ti kona eka tinxaka hinkwato, ku katsa US, ku boxa timhaka loko ti tshuka ti va kona eka mafambiselo ya vuxaka bya matiko mambirhi.4.3.  Khabinete yi amukerile xitiviso xa President Cyril Ramaphosa xa ku tumbuluxiwa ka ndzavisiso lowu tiyimeleke ku lavisisa swihehlo swa ku nyikiwa ka Rhaxiya matlhari yo suka eAfrika-Dzonga.  Vuxoxkoxoko bya ndzavisiso byi ta tivisiwa hi nkarhi lowu faneleke.5.  Vuxaka bya Afrika-Dzonga – Singapore 5.1.  Presidente Ramaphosa u rhurhele Holobyenkulu Lee Hsien Loong wa Rhiphabliki ra Singapore hi Ravumbirhi, 16 Mudyaxihi 2023.5.2.  Singapore i muvekisi wa nkoka laha Afrika-Dzonga, hi vuvekisi bya ntsengo wo hundza R5 wa tibiliyoni eka tisekitara to fana na vumaki, vukorhokeri bya timali na tinhundzu ta tindlu na misava. Mitwanano leyi sayiniweke exikarhi ka matiko lamambirhi ti lava ku tiyisa bindzu, vuvekisi, dyondzo na ntirhisano wa vusirheleri. 6.    Imbizo ya Presidente ya Xikombiso xa Nhluvukiso ya le ka Xifundza xa Kapavupeladyambu (DDM)       6.1.  Presidente Ramaphosa u yisile DDM ya Imbizo ya Presidente ya vutsevu eKapavupeladyambu, eka Masipala wa Muganga wa Drakenstein, eka Xifundza xa  Cape Winelands, hi Ravuntlhanu, 19 Mudyaxihi 2023.6.2.  Presidente u rhangele vurhumiwa ku suka eka swiyenge hinkwaswo swa mfumo ehansi ka Nhlokomhaka leyi nge: “Ku nga Siyiwi Munhu Ehandle”. Imbizo yi rhangeriwile hi rendzo ra Presidente ro ya eka Nhluvukiso wa Matshameloo ya Vanhu hi Xihatla bya le ka ndhawu ya le kusuhi eVlakkeland, lowu nga nhluvukiso lowukulu wa tindlu ta mfumo ku fikela sweswi eka Masipala wa Muganga wa Drakenstein. Nhluvukiso lowu wu sunguleke hi 2017 loko wu hela wu ta nyika vavuyeriwa lava fikelelaka tindlu ta 2 556.  6.3.  Ku akiwa ka tindlu ta 942 eka Xiphemu xo Sungula swi le ku yeni emahlweni, laha 454 ti nga hela na 301 ti nga eku akiweni. Nkoka wa phurojeke leyi hi leswaku yi nyika swilangwa swo hlaya swa tindlu ku suka eka lava holaka R0 kufika R3 500 (ehansi ka ku Endla swa Kahle ro Sungula), ku ya eka Nongoloko wa Mpfuneto wa Vanhu lowu Fambelanaka na Mali eka lava holaka exikarhi ka R3,501 na R22 000 hi lembe. Swivandlanene haswimbirhi swa Tindlu ta Vaaki xikan’we na Swivandlanene swa Khale ka Tinhenha ta Nyimpi swa kumeka eka phurojeke leyi.7.  Rendzo ra Vulanguteri ro ya eka Masipala wa Dorobankulu ra eThekwini na Masipala wa Xifundza xa uMgungundlovu hi ti 18 na ti 19 Mudyaxihi 20237.1.  Xandla xa Presidente Paul Mashatile u tihlanganisile na vatekaxiave va le ka dyondzo na vuleteri, vurimi, mabindzu na vumaki hi nkarhi wa rendzo ra vulanguteri ro ya eka Masipala wa Dorobankulu ra eThekwini na Masipala wa Xifundza xa uMgungundlovu tanihi xiphemu xa marendzo ya vulanguteri ya DDM.7.2.  Yin’wana ya tiphurojeke ta nkoka leti endzeriweke i ndhawu ya Phurojeke ya Xihatla ya le Ntshongweni, laha ku nga eku akiweni ka Doroba ra Manyunyu exikarhi ka Durban na Pietermaritzburg.  Phurojeke yi ta pfuxelela migingirko ya ikhonomi ya ndhawu leyi, leyi nyikaka kwalomu ka R15 wa tibiliyoni ta vuvekisi eka malembe lama taka ya 10 ku ya eka 15.8.  Swipfuno swa mati8.1.  Presidente Ramaphosa u endzerile Lesotho Highlands Water Project hi Ravumbirhi, 23 Mudyaxihi 2023 laha a nga nghenelela eka ntirho wo sungula ku aka wa Xiyenge xa 2 xa phurojeke.  Yi sayiniweke eka malembe lama nga hundza no va yi hlwerile ku hela, ntirho lowu wu kombisa ku hatlisisiwa ka migingiriko leyi ya nkoka ya matiko mambirhi. Lesotho Highlands Water Project yi na nkoka eka ku tiyisisa ku hlayisiwa ka mphakelo wa mati eGauteng, Free State, Mpumalanga, North West na Northern Cape.8.2.  Vuvekisi eka switirhisiwa swa mati ku antswisa vutomi bya MaAfrika-Dzonga swi ya emahlweni hi ku averiwa ka ku tlula R14 wa mabiliyoni eka timasipala ku lulamisa ku salela endzhaku ka switirhisia swa mati, hi ku tirhisa Nyiko ya Switirhisiwankulu swa Xifundza (RBIG) na Nyiko ya Switirhisiwa swa Vukorhokeri bya Mati (WSIG). RBIG yi ta tirhisiwa eka tiphurojeke ta 130 kasi WSIG yi ta averiwa tiphurojeke to tlula 400 etikweni hinkwaro.8.3.  Khabinete yi tlhela yi tsakisiwa hi leswi Ndzawulo ya Mati na Mbhasiso (DWS) yi endlaka matsahalatshala yo lwisana na vukungundzwana laha ku lava ku ringana R600 wa timiliyoni yi hakeriweke hi tikhamphani leti vuyeriweke hi ku kuma tithenda to ka ti nga tshamisekanga. Khabinete yi tlhele yi amukela magoza yo lawula no sivela lama vekiweke hi ndzawulo ku herisa matirhiselo ya timali yo ka ya nga ri kahle, yo pfumala mbuyelo no tlangisa mali.9.  Sagwadi ra Vuhlayiseki bya Vaaki9.1.  Afrika-Dzonga yi kumile Sagwadi ra ndhuma ra Matirhelo ya Kahle ra Nhlangano wa Vuhlayiseki bya Vaaki ra Matiko ya Tinxaka (ISSA) ra Afrika ra 2023, leri tekelaka enhlokweni vuvekisi bya mfumo eka vutomi bya vana va hina, ngopfu lava humaka eka mindyangu ya vusweti no ka yi nga sirhelelekanga.9.2.  Ku nghena ka Afrika-Dzonga eka sagwadi leri ra ndhuma a ku nyikiwile nhlokomhaka leyi nge: “Ku Engeteleka hi Swintsongontsongo ka ku khavhara ku sirheleriwa ka vaaki eka vana lava nga sirhelelekangiki: Mhaka ya Nyiko ya Mpfuneto wa Vana, Afrika-Dzonga”. Ntsengo wo ringana 138 wa lava ngheneleke wu amukeriwile kusuka eka 48 wa mavandla lama nga swirho eka matiko yo tlula 30 eAfrika.9.3.  Mpfuneto wa hina wa vaaki i wa nkoka eka nongonoloko wa mfumo wo herisa vusweti no va exivindzini xo vuyisela ndzhuti wa vanhu va ka hina. Sisteme ya Afrika-Dzonga ya nsirhelelo wa vaaki hi yin’wana ya letikulu emisaveni, yi na vavuyeriwa vo tlula 18 wa timiliyoni. 10.  Tivhoti ta Mipimanyeto10.1.  Khabinete ya tsaka hileswi Tivhoti ta Mipimanyeto ta tindzawulo ta mfumo ti nga eku fambeni kahle. Xedulu ya Tivhoti ta Mipimanyeto leti taka na tinhlengeletano to tivisa vahangalasi va mahungu leti ti seketelaka tivhoti: 10.1.1.  Ravuntlhanu 26 Mudyaxihi 2023 hi 13:00, Holobye wa Mafumele ya Ntirhisano na Timhaka ta Ndhavuko (CoGTA), Manana Thembi Nkadimeng, u ta khoma nhlengelatano yo tivisa vahangalasi va mahungu hi Vhoti ya Mpimanyeto ya CoGTA leyi nga ta andlala magoza lama kongomisiweke eka ku tiyisa matirhelo ya timasipala.  10.1.2.  Hi Ravumbirhi, 30 Mudyaxihi 2023, Holobye wa Nhluvukiso wa Vaaki, Manana Lindiwe Zulu, na Holobye wa Vululami na Vukorhokeri bya Makhotso, Tatana Ronald Lamola, va ta khoma Tivhoti ta Mipimanyeto naswona vuxokoxoko bya tinhlengeletano to tivisa vahangalasi va mahungu ti ta tivisiwa hi nkarhi lowu faneleke.10.1.3.  Vhoti ya Mpimanyeto ya Hofisi ya Presidente yi ta andlariwa hi Ravunharhu, 31 Mudyaxihi 2023 naswona nhlengeletano yo tivisa vahangalasi va mahungu hi ku humelela ka ku Cinca ka Matshamelo ya swilo na Matshalatshala ya Mitirho lama hlanganisiweke hi Operation Vulindlela yi ta khomiwa hi Ravumbirhi, 30 Mudyaxihi 2023.11.  Ku tlangela Siku ra Afrika na 20 wa Malembe ya Endlelo ro Kambisisa Tintangha ra Afrika (APRM)11.1.  Khabinete na MaAfrika-Dzonga hinkwavo va joyina tikonkulu ra Afrika na misava hinkwayo ku tlangela Siku ra Afrika hi Ravumune, 25 Mudyaxihi. Lembe leri i lembe ra nkoka tanihileswi ri funghaka ku tlangeriwa ka vu60 ka ku sayiniwa ka chata yo sungula ya Nhlangano wa Vun’we bya Afrika, musunguri wa Nhlangano wa Afrika.  Nhlokomhaka ya ku tlangela ka 2023 – “Ku Hatlisisa ku tirhisiwa ka Ndhawu ya Mabindzu Lama Ntshuxekeke ya Tikonkulu ra Afrika” – yi amukela matshalatshala lama endliwaka ku tirhisa ndhawu leyikulu ya mabindzu lama ntshuxekeke emisaveni hinkwayo.11.2.  Ku tsundzuka N’hweti ya Afrika ka lembe leri swi fambisana na ku tlangeriwa ka APRM ka vu20, leswi xikongomelo xa swona ku nga ku sindzisa mafumele lamanene eka tikonkulu hi ku tirhisa ku dyondza eka tintangha na ku tikambela hi wexe. B. Swiboho swa Khabinete 1.  Ndhawu ya Ikhonomi yo Hlawuelka (SEZ) ya le Namakwa1.1.  Khabinete yi pasisile ku thyiwa ka Namakwa SEZ eAggeneys eNorthern Cape. Ku thyiwa loku ringanyetiweke swi endliwa hi ku ya hi Nawu wa Tindhawu ta Ikhonomi yo Hlawuleka, 2014 (Nawu wa 16 wa 2014) naswona SEZ leyi ringanyetiweke i xiphemu xa Nsusumeto wa Presidente wa Vuvekisi.1.2.  SEZ ya Namakwa yi ta pfula ku vuyeriwa eka migodi, ku kumiwa ka hayidrojeni leyi pfuxetekaka, Nhluvukiso wa switirhisiwa, eneji leyi pfuxetekaka na ku luamisiwa ka swikumiwa swa vurimi. Tisekitara leti ti na nkoka eka ku tumbuluxa mitirho na nhluvukiso wa ikhonomi eNorthern Cape na tiko hinkwaro. 1.3.  Ku tlula R29 wa tibiliyoni ya vuvekisi se yi tiyisisiwile eka xiyenge xa n’we xa SEZ. Leswi swi katsa ku tiyimisela ku suka eka Vedanta Zinc (R16 wa tibiliyoni), Frontier Rare Earth (R13 wa tibiliyoni), Hive Energy (R200 wa timiliyoni) na RRS Trade and Investment (R100 wa timiliyoni). 2.  Nkandziyiso wa Vunharhu wa Qhinga ra Xipfuno xa Mati ra Rixaka (NWRS-3) 20232.1.  Khabinete yi pasisile NWRS-3 2023 ku va ri tirhisiwa naswona qhinga ri boheka ku tirhisiwa eka vulawuri honkwabyo na le ka mavandla lama tirhisaka Nawu wa Mati wa Rixaka, 1998 (Nawu wa 36 wa 1998).2.2.  Qingha leri ri landzela nkambisiso wa malembe manharhu wa NWRS-2, lowu nga kuma tindhawu ta ku humelela na tindhawu leti ta ha riki ntlhontlho. 2.3.  NWRS-3 yi vumbiwa hi swikongomelo swinharhu, leswaku mati na mbhasiso swi fanele ku seketela nhluvukiso, ku herisiwa ka vusweti na ku pfumaleka ka ndzingano, ku hoxa xandla eka ikhonomi na ku tumbuluxiwa ka mitirho, naswona mati ma fanele ku sirheleriwa, ku tirhisiwa, ku hluvukisiwa, ku fambisiwa no lawuriwa hi ndlela leyi tiyiselaka nkarhi wo leha na hi ku ringana.2.4.  Qingha leri ri tisa swiringanyeto swo khomeka swo tlakusa mphakelo wa mati, ku hunguta ku laveka ka mati, Mafambiselo ya mati na mbhasiso lama tirhaka hi ku hetiseka, ku lawula sekitara ya mati na mbhasiso, ku hangalasiwa ka mati nakambe ku fikelela ku hundzuluxa, ku tlakusa ntirhisano na matiko ya misava, na ku lawula mati na mbhasiso ehansi ka maxelo lama nga eku cinceni. 2.5.  NWRS-3 yi kandziyisiwile eka webusayiti ya DWS eka www.dws.gov.za. 3.  Xiviko xa mayelana na magoza lama tirhisiweke hi Ndzawulo ya Vusirheleri (DoD) ku lulamisa matikhomelo ya swirho swa Vuthu ra Vusirheleri ra Afrika-Dzonga ra Rixaka (SANDF) leswi yisiweke eka vurhumiwa byo tisa ku rhula. 3.1.  Khabinete yi amukerile xiviko mayelana na ku humelela loku Afrika-Dzonga yi ku endlaka ku lulamisa matikhomeleo ya swin’wana swa swirho swa SANDF leswi yisiweka eka vurhumiwa byo tisa ku rhula eka tikonkulu hinkwaro.3.2.  SANDF yi vile xivangelo xa ku tinyubyisa ka tiko loko yi ri karhi yi nghenelela eka vurhumiwa byo tisa ku rhula eka tikonkulu ku hlayisa ntshamiseko na ku rhula eka matiko ya Afrika lama hlaseriweke hi timyimpi ehansi ka vuseketeri bya Nhlangano wa Tinxaka (UN). 3.3.  Hikuva ku vile na swihehlo swa milandzu ya swa masangu leyi khumbaka masocha yo hlayisa ku rhula hi 2015, ku tumbuluxiwile Ntlawa wo Tirha wa Holobye hi 2019 ku va wu lavisisa milandzu ya ku tirhisiwa hi ndlela yo biha na nxaniso eka swa masangu (SEA) eka DoD. 3.4.  Khabinete yi tsakisiwile hi ntlawa wa magoza lama vekiweke ku lulamisa timhangu ta SEA eka vurhumiwa bya SANDF byo hlayisa ku rhula. UN yi tekela enhlokweni mitolovelo ya kahle ya Afrika-Dzonga naswona yi ndhundhuzerile tiko eka ku humelela loku ri ku endleke ku herisa SEA eka SANDF.3.5.  Khabinete yi tshikelerile leswaku ntolovelo wa SEA wu nge pfumeleriwi ku onha rhekhodo ya kahle ya SANDF eka tikonkulu. 4.  N’hweti ya vantshwa ya 2023 4.1.  Khabinete yi pasisile Nongoloko wa N’hewti ya Vantshwa ya 2023 ehansi ka nhlokomhaka leyi nge: “ku hatlisisa ntshunxeko wa ikhonomi eka vantshwa ku fikelela vumundzuku lebyi tiyeke”.   4.2.  Xandla xa Presidente President Mashatile u ta vulavula hi Siku ra rixaka leri lembe leri ri nga ta tlangeriwa hi nkarhi wa masiku mambirhi ku sukela hi ti 16 kufikela ti 17 Khotavuxika 2023 eMangaung Outdoor Sport Centre, eMangaung, eBloemfontein, eFree State.  Eka masiku lamambirhi, ku ta va na xivandlanene xa leswaku vantshwa va nghenelela eka mivulavurisano na Vaholobye, Swandla swa Vaholobye na vatekaxiave van’wana hi vuleteri byo hambanahambana, swivandlanene swa mabindzu na nhluvukiso leswi nga kona eka mfumo na vatirhisani va mfumo. 4.3.  N’hweti ya vantswa yi ta simekiwa hi Ravumune, 1 Khotavuxika hi Holobye eka Hofisi ya Presidente wa Vavasti, Vantshwa na Vatsoniwa, Dr Nkosazana Dlamini Zuma eka Xitsundzuxo na Muziyamu wa Hector Pieterson eSoweto. 4.4.  Khabinete yi hlohlotela vaaki ku tiyisa matshalatshala yo vona leswaku vanhu lavantsongo va fikelela swivandlanene leswi nga ta va pfumelela ku nghenelela eka ikhonomi hi nghingiriko.4.5.  Mfumo, tanihi muthori lonkulu, wu hlamurile eka swilaveko swa nhluvukiso wa swikili na ku thoriwa ka vantshwa hi ku pfuna lava thwaseleke mitirho lava nga tirhiki ku kuma ntokoto hi ku tirhisa Nongoloko wa Vukorhokeri bya Mfumo wa Ntirhodyondzo wa lava Thwaseleke mitirho no Dyondza ntirho. Mfumo wu tlhela wu tirhisa Nkwama wo Thola Vaaki (SEF) na Vukorhokeri bya Vantshwa lebyi Pfuxetiweke bya Rixaka (NYS), matshalatshala yo tumbuluxa mitirho lama nghenisaka magidigidi ya vanhu lavantsongo eka ikhonomi.  4.6.  Ku nghenela ka Presidente eka ku thoriwa ka Vantshwa se ku kote ku seketela ku fikeleriwa ka 1.5 wa timiliyoni ta swivandlanene swa miholo ya xinkarhana, ku nghenisiwa emitirhweni yo ringana miliyoni, 250 000 wa swivandlanene swo dyondza va ri karhi va tirha, 250 000 wa swivandlanene swa vukorhokeri lebyi hakeriwaka na 500 000 wa vanhu lavantsongo lava ngheleleke eka swivandlanene leswi tiyeke swo kuma miholo. Loko hi ri karhi hi nghena eka N’hweti ya vantshwa, Mfumo wu tsundzuxa vanhu lavantsongo ku tsarisa eka pulatifomo ya SAYouth.mobi tanihileswi mune wa timiliyoni ta vaakatikokulobye se va tsariseke, laha swivandlanene swa mitirho swi nga fikeleriwaka.5.  Ku rhurhela kun’we Foramu ya Ndzavisiso wa Vurimi (FARA) eka Nhlengeletano ya Afrika ya Vu8 ya Mabindzu ya Vurimi bya Afrika na Vhiki ra Sayense xikan’we na Nhlengeletano ya Mani na Mani ya vu9.5.1.  Khabinete yi pasisile ku va Afrika-Dzonga yi rhurhela kun’we Nhlengelatano ya vu8 ya Mabindzu ya Vurimi bya Afrika ya FARA na vhiki ra Sayense xikan’we na Nhlengelatano ya Mani na Mani ya vu9 eDurban kusukela hi ti 5 kufikela ti 9 Khotvuxika 2023.5.2.  FARA yi le maninginingini ya nhlangano wa tikonkulu lowu nga na vutihlamuleri byo kondletela no hlanganisa ndzavisiso wa vurimi no yisa emahlweni vutumbuluxi eka tikonkulu.  5.3.  Hi ku rhurhela ntirho lowu, Afrika-Dzonga yi ta vuyeriwa eka ku tirhisana na xinakulobye na mavandla ya tikonkulu ya vurimi na ndzavisiso hi ku avelana mitolovelo ya kahle eka sayense ya vurimi na ndzavisiso. Afrika-Dzonga yi lemuka nkoka wa ndzavisiso wa vurimi eka nhluvukiso, ngopfu eka mhaka ya ku cinca ka maxelo na swivangelo swin’wana leswi khumbaka vuswikoti bya tiko byo fikelela nsirhelelo wa swakudya, nhluvukiso wa ikhonomi na mitirho. Nhlengelatano yi languteriwa ku tisa vayimeri va 800 kusuka eKwaZulu-Natal na Gauteng, naswona leswi swi ta hoxa xandla eka migingiriko ya ikhonomi. 6.  Timhaka ta mabindzu6.1.  Khabinete yi amukerile xiviko lexi kombaka ku antswa eka nongoloko wa tiko wa mabindzu na ku xavisela matiko ya le handle. Xiviko xi komba leswaku Afrika-Dzonga yi xavisele matiko ya le handle ya 12 tinhundzu ta ntsengo wa R300 wa tibiliyoni hi 2022, yi hlayisa kwalomu ka 57 300 wa mitirho yo kongoma. C.  Ku thoriwa Ku thoriwa hinkwako ku ya hi ku tiyisisiwa ka vuthwaseri na ku kamberiwa ka mpfumelelo wa vuhlayiseki loku faneleke.1.  Tatana Bernard Scelo Duma tanihi Mulawurinkulu: Matirhelo ya Mfumo wa Muganga na Nseketelo eka Ndzawulo ya Mafumele ya Ntirhisano. 2.  Bodo ya Valawurinkulu va Huvo ya Thekinoloji ya Swicelwa (a)    Manana Ntombifuthi Zikalala-Mvelase (Xandla xa Mutshamaxitulu na ku thoriwa nakambe); (b)    Manana Pontsho Maruping (ku thoriwa nakambe);(c)    Tatana Rudolf Heydenrich (ku thoriwa nakambe);(d)    Dokodela Siyabonga Simayi;(e)    Dokodela Takalani Madzivhandila;(f)    Manana Azwinndini Mavis Thomani;(g)    Tatana Livhu Nengovhela; na(h)    Manana Faith Ntokozo Ngcwabe (muyimeri wa Ndzawulo ya Swipfuno swa Swicelwa na Eneji). 3.  Bodo ya Valawuri va Huvo ya Sayense ya Misava (a)    Tatana Kelepile Dintwe (Mutsahamaxitulu);(b)    Tatana Xolisa Mvinjelwa (Xandla xa Mutshamaxitulu);(c)    Gqweta Ntika Maake;(d)    Dokodela Mayshree Singh;(e)    Dokodela Siyanda Mngadi;(f)    Dokodela Ntombifuthi Nxumalo;(g)    Manana Thobeka Njozela;(h)    Tatana Andries Moatshe;(i)    Dokodela Moloko Matlala;(j)    Tatana Mandla Malindisa; (k)    Dokodela Mmboneni Muofhe; na(l)    Tatana Mosa Mabuza (CEO). D.  Milawumbisi1.  Mpfapfarhuto wa Nawumbisi wo Cinca Xiyenge xa Vulavisisi bya Maphorisa lexi Tiyimeleke wa 2023. 1.1.  Khabinete yi pasisile mpfapfarhuto wa Nawumbisi wo Cinca IPID wa 2023 ku va wu yisiwa ePalamende. 1.2.  Nawumbisi wu cinca Nawu wa IPID, 2011 (Nawu wa 1 wa 2011), na ku endla swiringanyeto leswi kongomisaka eka ku nghenisa ku tiyimela ka vandla na matirhelo ya IPID, hi ku tirhisa “Vuahluri bya McBride”.1.3.  Ku cinca ku tlhela ku lulamisa mhaka leyi vuriweke hi Khoto ya Vumbiwa leyi boxeke leswaku swilaveko swin’wana swa Nawu wa IPID wa 2011 a swi le nawini, leswi pfumeleleke Holobye wa Maphorisa ku yimisa Mulawurinkulu entirhweni, ku teka magoza yo tshinya ehenhla ka Mulawurinkulu ku landzela ku yimisiwa entirhweni, na ku susa Mulawurinkulu entirhweni.1.4.  Nawumbisi wu ringanyeta endlelo leri nga erivaleni ra matholelo ya Mulawurinkulu na vuxokoxoko na endlelo leri fambisiwaka kahle ro kambela ku tshembeka ka vatirhi va IPID. Nawumbisi wu tlhela wu lulamisela ku cinciwa ka swilaveko swin’wana swa Nawunkulu, ku endlela ku tiyisisa leswaku IPID yi tirha ntirho lowu yi nyikweke wona hi ku hetiseka na vuswikoti. Mpfapfarhuto wa nawumbisi wu nga kumeka eka  www.policesecretariat.gov.za.2.  Mpfapfarhuto wa Nawumbisi wo Cinca Milawu ya Vunhlori hi ku Angarhela (GILAB) wa 2023 2.1.  Khabinete yi pasisile mpfapfarhuto wa GILAB wa 2023 ku va wu yisiwa ePalamende. GILAB yi ringanyeta ku cinciwa ka Nawu wa Gqingha ra Vunhlori wa Rixaka, 1994 (Nawu wa 39 wa1994). Nawumbisi wu tirhisa swibumabumelo swa Phanele ya Presidente ya Nkambisiso wa Xiyimo xa le Henhla eka Ejensi ya Vusirheleri bya Tiko (SSA) xikan’we na ku tirhisa kungu ra swibumabumelo swa Khomixini ya Vuavanyisi swa Vulavisisi bya Swihehlo swa ku Tekiwa ka Vulawuri bya Mfumo, Vukungundzwana na Vuxisi eka Mfumo ku katsa na Swiyenge swa Mfumo.  2.2.  Exikarhi ka swinwana Nawumbisi wu lava: (a) ku cinca mavumbelo ya vukorhokeri bya vunhlori ku nyika xivumbeko xa vandla leri endlaka leswaku ku va na ku tirha hi ku hetiseka na vuswikoti hi ku tumbuluxa ejensi ya vunhlori ya laha kaya na vukorhokeri bya vunhlori bya matiko ya le handle; (b) ku lulamisa ku hluleka ka matirhelo ya Vuswikoti bya Swikombiso swa Vunhlori tanhilaha swi tiyisisiweke hi Khoto ya Vumbiwa; (c)  ku lulamisa ku tsana loku kumiweke hi endlelo ra Vandla ro Tirha Nghingiriko wa swa Timali, ku katsa magoza yo herisa ku ngungumerisiwa ka mali na ku hakeleriwa ka vutherorisi hi ku nyika mitlawa ya vusirheleri matimba yo lavisisa no endla nkambelo wa vusirheleri loko munhu kumbe vandla ri ri na ntsakelo wa kahle eka vusirheleri bya rixaka; (d) ku tiyisisa magoza yo lawula no hlanganisa indhasitiri ya vusirheleri leyi tiyimeleke tanihi hi xiphemu xa endlelo leri anameke ra vusirheleri bya rixaka; na (e) ku veka magoza yo lawula matikhomelo ya khale ka swirho swa vukorhokeri na van’wana lava kotaka ku fikelela mahungu ya vunhlori.2.3.  Nawumbisi wu ya emahlweni wu tiyisisa leswaku vukorhokeri bya SSA a byi tirhisiwi hi ndlela yo biha ku fikelela mitsakelo kumbe makungu ya vanhu vo karhi.  2.4.  Ku cinca swi ta tiyisa ku vekiwa tihlo ka tiejensi ta vunhlori hi tihuvo to fana na Mukamberinkulu wa Vunhlori, Komiti ya Nkarhi Hinkwawo ya swa Vunhlori na Muoditinkulu wa Afrika-Dzonga. Nawumbisi wa kumeka eka www.gov.za. 3.  Mpfapfarhuto wa Nawumbisi wa Khomixini ya Vukorhokeri bya Mfumo (PSC) wa 2023 3.1.  Khabinete yi pasisile ku kandziyisiwa ka mpfapfarhuto wa Nawumbisi wa PSC wa 2023 ku kuma swibumabumelo swa vanhu. Nawumbisi wu herisa Nawu wa PSC, 1997 (Nawu wa 46 wa1997) wa Vumbiwa ra Rhiphabliki ra Afrika-Dzonga ra 1996. 3.2.  Nawumbisi wu lulamisela ku tumbuluxiwa ka hofisi ya matsalana ya PSC leyi tiyimeleke ku tiyisa ku tiyimela na ku nga teki tlhelo ka nhlangano. Loko Nawumbisi wu pasisiwa wu va nawu, matimba ya PSC ya ta hundziseriwa eka timasipala na mavandla ya mfumo. 3.3.  Ku cinca swi ta nyika PSC endlelo leri nga na miehleketo yo enta ro hoxa xandla hi ndlela yo twisiseka eka ku aka vukorhorkeri bya mfumo lebyi hlamulaka, matikhomelo lamanene na ku va lebyi susumetiwaka hi nkoka. Nawumbisi wa kumeka eka www.dpsa.gov.za 4.  Mpfapfarhuto wa Nawumbisi wo Cinca Mulawuri wa Nyutliya wa Rixaka wa 20234.1.  Khabinete yi pasisile mpfapfarhuto wa Nawumbisi wo Cinca Mulawuri wa Nyutliya ku va wu yisiwa ePalamende. Nawumbisi wu cinca Nawu wa Mulawuri wa Nyutliya wa Rixaka (NNR), 1999 (Nawu wa 47 wa 1999).  4.2.  Nawumbisi wu lava ku lulamisa mavangwa lama nga eka Nawu lowu nga kona wa NNR wa 1999. Leswi Nawu wu nga xiswona sweswi a wu fambisani na mitolovelo ya kahle ya matiko ya misava eka xiyenge xa swinawana swa vuhlayiseki bya nyutliya hikuva a wu khumbi mhaka ya ku nga sirheleleki ka vatirhi va le moyeni eka rhadiyexini ya le xibakabakeni. 4.3.  Nawumbisi wu tlhele wu endleriwa ku yelanisa Nawu wa NNR wa 1999 na swileriso swa Ejensi ya Eneji ya Tiathomo ya Matiko ya Misava (IAEA) na ntolovelo wa yona wa kahle. Afrika-Dzonga i xirho xa IAEA.E.   Mitirho Leyi Taka1.   Ku Vekiwa exitulwini ka Presidente wa Rhiphabliki ra Federali ra Nigeria1.1.   Hi Musumbunuku, 29 Mudyaxihi 2023, Presidente Ramaphosa u ta xixima xirhambo xo ya eka ntirho wo vekiwa exitulwini ka Presidente la hlawuriweke Tatana Bola Ahmed Tinubu wa Rhiphabliki ra Federali ra Nigeria.1.2.   Ku nghenelela ka Presidente swi ta komba ku ya emahlweni ka vuxaka exikarhi ka Afrika-Dzonga na Nigeria.1.3.   Nigeria i mutirhisani lonkulu wa Afrika-Dzonga wa swa mabindzu eVupeladyambu bya Afrika. Tifeme ta mabindzu yo hambanahambana ya Afrika-Dzonga ti endlile vuvekisi eNigeria, loko tikhamphani ta le Nigerian na tona ti ri ku ngheneni eAfrika-Dzonga.2.  Vhiki ra Nsirhelelo wa Vana 2.1  Afrika-Dzonga yi ta fungha Vhiki ra Nsirhelelo wa Vana kusukela hi ti 28 Mudyaxihi kufikela ti 4 Khotavuxika 2023 ehansi ka nhlokomhaka leyi nge: “A hi Sirheleleni Vana hi Nkarhi wa COVID-19 na le Ndzhaku kayona”. Pfhumba ri hlanganisa tisekitara hinkwato na vaakindhawu ku fikelela nhluvukiso, nhlayiso na nsirhelelo wa vana.2.2  Lembe leri pfhumba ri ta kongomisa eka RISIHA, nongoloko lowu simekiweke eka vaakindhawu wo sivela no nghenelela ka ha ri na nkarhi, leswi nga na xikongomelo xo susa vana eka ku ka va nga sirhelelekanga ku ya eka ku sihalala.3.  Rendzo ra DDM ya Vulanguteri ra le ka Xifundzankulu xa Kapavuxa    3.1  Xandla xa Presidente, Tatana Paul Mashatile u ta teka Rendzo ra DDM ya Vulanguteri ro ya eka Xifundza xa OR Tambo na Buffalo City Metro, eKapavuxa hi ti 26 na ti 27 Mudyaxihi 2023. 3.2  Rendzo leri i xiphemu xa ku sungula ka mfumo ku tiyisisa leswaku nhluvukiso wa vaakindhawu wu endliwa hi ndlela yo hlanganeriwa leyi seketeriwaka hi endlelo ra DDM. 4.  Palamende ya Vutsevu ya Palamende ya Matiko ya Afrika (PAP)4.1  Varhangeri ku suka eka tikonkulu hinwaro va hlengeletanile kusukela hi Musumbunuku, 15 Mudyaxihi 2023 eMidrand, eAfrika-Dzonga hikwalaho ka Palamende ya Vutsevu ya PAP.  Ntshamo wu ta hela 02 Khotavuxika 2023.4.2  PAP yi lava ku languta mitlhontlho yo fana eka tikonkulu hinkwaro naswona yi andlariwa hi Varhengeri va Afrika ku suka eka tikonkulu hinkwaro.5.  Khomixini ya Sayense ya le Lwandle ya le Xikarhi ka Mifumo (IOC)5.1  Afrika-Dzonga yi ta nghenela sexini ta vu56 ya huvonkulu leyi nga ta khomeriwa eParis, eFrance kusukela ti 16 ku fikela ti 30 Khotavuxika 2023.5.2  IOC ya nhlangano wa UN wa Dyondzo, Sayense na Mfuwo (IOC-UNESCO) I huvo ya UN leyi nga na vutihlamuleri byo seketela sayense ya le lwandle ya misava hinkwayo na vukorhokeri.5.3  Afrika-dzonga yi tekela enhlokweni nkoka wa ndzavisiso na mafambiselo ya malwandle ya yona na mimbango ya le tibuweni ta malwandle ku fikelela nhluvukiso lowu kotaka ku yiseka emahlweni. Ndzavisiso wa le lwandle wu tlhela wu pfuna hi ku nyika swilemukiso swa le ku sunguleni swa makhombo lama sukelaka elwandle na ku pfuna mfumo ku teka swiboho swo twisiseka.6.  Afrika-Dzonga yi rhurhela vunghwazi bya mitlangu leyikulu6.1  Vaseketeri va mitlangu ku suka emisaveni hinkwayo va nga langutela ku amukeriwa hi mandla mambirhi ka Ubuntu na malwandla loko va ta eka Khapu ya bolo ya mavoko na Vunghwazi bya Karati ya Misava ya Kimura Shukokai International (KSI) Karate eAfrika-Dzonga. Afrika-dzonga yi na rhekhodo ya ku rhurhela mitlangu leyikulu hi ku hetiseka.6.2  Nyanyuko wu ya emahlweni wu kula leswi ku nga sala ku hundza masiku ya makumetsevu (60) ku nga se sungula Khapu ya Bolo ya Mavoko eKapa kusukela ti 28 Mawuwani ku fikela ti 6 Mhawuri 2023. Leri i ro sungula ku va mphikizano lowu wa ndhuma wu khomeriwa eAfrika.6.3  Khabinete yi kombela vanhu hinkwavo ku seketela pfhumba ra Ravuntlhanu ra Bolo ya Mavoko, hi ku ambala mpahla ya vaseketeri kumbe ku khavisa hi mihlovo ya rixaka ku seketela xipano xa Afrika-Dzonga xa Bolo ya Mavoko.6.4  KSI ya Afrika-Dzonga na yona yi rhurhela Vunghwazi bya Karati ya Misava ya KSI ya vu20 eKapa kusukela ti 10 kufikela ti 15 Mawuwani 2023, naswona ku navelela leswinene ka hina swi hundziseriwa eka Team SA loko yi ri karhi yi lulamisela ntirho lowu wa ndhuma wa misava hinkwayo.6.5  Afrika-Dzonga yi rhurhela Vunghwazi bya Makumu bya Tinghwazi ta Thenisi ya le Tafuleni ya 2023 hi ku tinyungubyisa eDurban International Convention Centre. Kwalomu ka 600 wa vatlangi kusuka ematikweni yo hambanahambana emisaveni hinkwayo va le ka migingiriko leyi eka nkarhi wa swewi naswona mphikizano lowu wu nyika vatlangi va hina xivandlanene xo kombisa talenta ya vona. Mphikizano wu sungurile hi ti 20 Mudyaxihi 2023 naswona wu ta ya emahlweni kufikela ti 28 Mudyaxihi 2023.F.   Marungula1.   Ku hoyozelaKhabinete yi hundzisele ku hoyozela na ku navelela leswinene eka: Holobye wa timali, Tatana Enoch Godongwana, loyi a nga nyikiwa Sagwadi ra Mubangi wa Afrika wa Ndhuma wa Holobye wa Timali wa Lembe wa 2023 eSharm El Sheikh, eEgypt hi ravunharhu, 24 Mudyaxihi 2023 hi matshalatshala yo fambisa ikhonomi ya Afrika-Dzonga lembe leri nga hundza eka mbango wo tika wa matiko ya misava na wa laha kaya.  Sagwadi ri tekela enhlokweni ku tirhisa ka Holobye ka pholisi ya swa timali ku hatlisisa vuveksi eka sekitara ya eneji leyi pfuxetiwaka.Hana Gammon, mutsari wa MuAfrika-Dzonga wa malembe ya 20 loyi a nga wina Sagwadi ra Xitori xo Koma xa Commonwealth ya 2023, eka xifundza xa Afrika na ku va munhu lontsongo eka matimu ya sagwadi.  Xipano xa Rhagbi xa Stormers ku va xi fikelela makumu ya United Rugby Championship. Stormers va ta phikizana na Irish Musters Exitediyamu xa Cape Town hi migivela, 27 Mudyaxihi 2023. Tatana Zakes Mda, mutsari wa tinovhele wa laha Afrika-Dzonga na Profesa Tshilidzi Marwala, khale ka Xandla xa Chaselara na Nhloko ya Univhesiti ya Johannesburg, lava nga langiwa eka masagwadi ya Tintlhari ya 2023. Tatana Mda na Profesa Marwala va langiwile exikarhi ka vanhu 19 lava humeleke va MaAfrika lava nga humelela swinene eka swiyenge swo hambanahambana. 2.    Ku chavelela Khabinete yi kombisile ku chavelela eka ndyangu na vanghana va: Muyimeri wa tiko eka Rhiphabliki ra Algeria, Tatana Billy Masetlha, loyi a tirheleke Afrika-Dzonga eka swiyimo swo hambanahambana swa mfumo, ku katsa ku tirha tanihi Mulawurinkulu wa vukorhokeri bya vunhlori. A nghenelerile hi vuenti eka Nyimpi yo lwela ntshunxeko wa Afrika-Dzonga, ku katsa na ku va xirho xa Umkhonto we Sizwe. Murthi Naidoo, loyi a nyiketeleke vutomi bya yena eka nyimpi yo lwela ntshunxeko wa tiko. A pfaleriwile hi maphorisa kusukela hi Hukuri 1965 kufikela Dzivamusoko 1966 handle ko chajiwa naswona u tirhile hi ku gingirika eka nkarhi wa le maninginingini ya xiyimo xa khombo hi ku hela ka malembe ya va ma 1980.Barry Dwolatzky, loyi a ri mabulandlhela eka sekitara ya tiko ya mahungu na thekinoloji ya vuhlanganisi. A ri phurofesa (Loyi a tirhisaka vito kambe a hume phexeni) eka Xikolo xa Vuinjhiniyara bya Gezi na Mahungu eka Fakhalithi Vuinjhiniyara na Mbango wo Aka eUnivhesiti ya Wits.Vanhu va 15 lava nga lahlekeriwa hi vutomi hikwalahoka kholera eka ntungu wa le Hammanskraal eka City of Tshwane. Swivutiso: Tatana Michael Currin – Muvulavuleri wa mfumo wo KhomelaRiqingho ra le nyongeni: 082 462 7896 "
Statement on the Cabinet Meeting of 7 June 2023 ,8 Jun 2023,https://www.gov.za/speeches/statement-cabinet-meeting-7-june-2023,https://www.gov.za/ts/node/821501,"Statement on the Cabinet meeting of 07 June 2023A.  Issues in the environment1.  Cholera outbreak Management1.1.  Cabinet welcomed President Cyril Ramaphosa’s planned visit to and interaction with residents of Hammanskraal.1.2.  The visit did take place today, Thursday, 08 June, 2023, and this engagement gave the President the opportunity to hear directly from residents about the challenges they face.1.3.  The President, the Minister of Water and Sanitation and the Executive Mayor of Tshwane were able to assess government interventions in the area and provide relevant feedback to residents.1.4.  Government interventions include the field hospital operational in Kanana, Hammanskraal, and a multi-disciplinary team of experts to arrest the spread which has successfully treated hundreds of people.1.5.  Work is also underway to ensure that local councils use their water infrastructure grants effectively. For the current financial year, over R14 billion has been set aside for municipalities to address water infrastructure backlogs.1.6.  Cabinet welcomes the cooperation between the City of Tshwane and Department of Water and Sanitation on the planned upgrade of the Rooiwal Water Treatment plant, which will be undertaken over three phases at a cost of R4 billion. 1.7.  Cabinet calls on the affected communities to remain vigilant and to take special care of children.1.8.  Cholera can be prevented by using safe water. Treat the water first by boiling it for at least 1 minute and always wash your hands with clean water  and  soap.  For  more  information  on  prevention  tips  visitwww.gov.za/cholera.1.9.  Government thanks those volunteer organisations and individuals who have stepped forward to lend a hand.2.  Water Quality Report2.1.  Cabinet welcomed the reintroduction of the Blue, Green and No Drop Watch which were last conducted in 2013 and 2015 respectively. The Green, Blue and No Drop Certification programmes are regulatory mechanisms of the Department of Water and Sanitation (DWS) as the water sector regulator in terms of both the National Water Act and Water Services Act, DWS2.2.  The aim of this uniquely South African regulatory tool is to improve municipal drinking water quality, wastewater management as well as water conservation and demand management.2.3.  Cabinet deliberated on the results and implications of the 2023, Blue, Green and No Drop Watch reports, which were made public on Tuesday, 6 June.2.4.  The Watch Reports indicate that there has been a decline in drinking water quality and an increase in non-revenue water since the last Drop reports were issued.2.5.  Cabinet welcomes measures to be taken by the Department of Water and Sanitation to address the current state of affairs in relation to water and waste water management. The Minister of Water and Sanitation will in the following weeks announce these measures per Province.3.  Energy 3.1.  Cabinet welcomed the recent deliberations between the Minister of Electricity, Dr Kgosientsho Ramokgopa and the Mozambican Minister for Mineral Resources and Energy, Carlos Zacarias, to secure additional power from Mozambique to support our national grid.3.2.  In the immediate term, Mozambique can provide 80MW and a further 1000MW over the medium term.3.3.  Cabinet continues to urge South Africans to support the Winter Demand Management campaign launched by the Minister of Electricity, to save electricity to reduce strain on the national grid and help lower load shedding stages this winter.3.4.  Cabinet received a report by the Minister of Electricity which detailed recent gains in the management of power stations and other operations which, for example, overcame the need for Eskom to burn diesel this past weekend and avoid load shedding.3.5.  The Minister of Electricity will brief media at 14h00 tomorrow, Friday, on these and other developments.4.  Operation Vulindlela4.1.  Cabinet welcomed the progress under the operation Vulindlela as detailed by the Minister in the Presidency, Khumbudzo Ntshavheni, with regard to the implementation of structural reforms in the areas of energy supply, logistics network and infrastructure, digital communications and the visa regime.4.2.  The number of completed reforms has risen from three to 11, while a further 14 reforms are on track. The primary focus is on addressing the electricity crisis and improving the efficiency of freight rail, both of which are weighing heavily on economic growth.5.  President’s Coordinating Council5.1.  Cabinet supported President Cyril Ramaphosa’s call during the meeting of the President’s Coordinating Council on 2 June 2023 to accelerate service delivery in response to the needs of communities. 5.2.  The President directed the Council to  accelerate service delivery improvement and address challenges in relation to legislation, governance and capacity constraints.5.3.  The meeting also considered reforms to the Water Act and Water Services Act to provide for better service delivery of water.5.4.  Similarly, the Council was briefed on interventions by the Department of Transport for emergency work and routine maintenance, as well as primary road transfers from provincial authorities to the national road network for better management of provincial roads by the South African National Roads Agency Limited. 6.  Batyi Automotive Component Supply Facility6.1.  Cabinet welcomed the opening of the Batyi Automotive Component Supply (BACS) Facility in Pretoria which cements the country’s position as a global player in the automotive sector. BACS is a product of an incubation centre by Ford Motor Company and Motherson, a supplier of spray painting and components.6.2.  The centre supports black suppliers to be independent and globally competitive after graduating from the Automotive Industry Development Centre (AIDC’s) Incubation Programme.6.3.  The BACS facility currently employs 60 people, with 30 working the day shift, and 30 the night shift. Moreover, it is looking at bringing in young trainees to further develop their skill sets.7.  Lufhereng Social Housing Project7.1. Cabinet welcomed the Department of Human Settlements’ launch of the Lufhereng Social Housing Project in Soweto, which consists of 407 units of rental stock for targeted beneficiaries.7.2. Government’s social housing programme integrates  mixed-income groups, curbs the housing backlog and brings backyard and informal settlement dwellers closer to economic opportunities.8.  Road Infrastructure8.1.  The opening of the R56 million road project in Estcourt, KwaZulu- Natal, is part of government’s efforts to improve logistic connectivity in rural towns.8.2.  Work done on the road project included the upgrading of the D1252 from gravel to tar roads. The road links to the N3, which connects eThekwini and Johannesburg, opening opportunities for local unemployed youth and emerging contractors.8.3.  With more than 60 per cent of goods transported through the N3 corridor, the road upgrade will further facilitate the efficient movement of goods and services to the rest of South Africa and Sub-Saharan Africa. 9.  Social Partnership9.1. Cabinet welcomed the partnership with mining company Impala Platinum in Rustenburg on the building of a clinic and early childhood development centre as part of its Social and Labour Plan.9.2. The Freedom Park Clinic and an Early Childhood Development Centre were handed over to the Departments of Health and Basic Education in the North West Province.10.  Partnership between government and organised business10.1.  Cabinet welcomed the partnership initiative between Government and organised business to actively work towards removing obstacles to inclusive economic growth and job creation.10.2. The current priority areas are in energy, logistics and crime and corruption fighting, with further work being done in pursuit of the jobs agenda.11.  Safety and security11.1.  To monitor and protect communities affected by crime, the SA Police Service has set aside nearly R2 billion to procure drones and vehicles to enhance visibility.11.2.  R65 million has also been allocated to the top 30 crime-intensive stations to address murder and other contact offences. In addition, Tactical Response Teams are being deployed at stations and districts in areas with high crime rates.11.3.  The South African Police Service is also enhancing specialised tracking teams, who will be trained further at provincial and district level to effectively track and apprehend offenders.12.  Independent Panel of Inquiry12.1.  Cabinet welcomed the appointment by President Cyril Ramaphosa of a three-member independent panel to enquire into the circumstances of the docking of the Russian vessel known as Lady R. 12.2.  The panel chaired by former Deputy Judge President of the South Gauteng High Court Justice Phineas Mojapelo has been given six weeks to evaluate whether constitutional, legal or other obligations were fulfilled or violated when the vessel docked in Simon’s Town, Cape Town, and will report their findings to the President. 13.  Envoys to G7 countries13.1.  Cabinet welcomed President Cyril Ramaphosa’s decision to send ministerial envoys to meet Group of Seven (G7) countries to explain the country’s non-aligned stance on the Russia-Ukraine war.13.2.  The envoys will include International Relations & Cooperation Minister Naledi Pandor, Trade, Industry & Competition Minister Ebrahim Patel, Finance Minister Enoch Godongwana and Minister in the Presidency Khumbudzo Ntshavheni.14.  BRICS Summit Preparations14.1.  In preparation for the upcoming BRICS Summit from 22 to 24 August 2023, South Africa successfully hosted the BRICS Foreign Ministers Meeting on 1 June 2023 in Cape Town.14.2.  Cabinet noted the gazetting of a notice for the Diplomatic Immunity and Privileges Act, which is a standard practice for international summits held in South Africa.14.3.  The immunities are for the conference and not for specific individuals. This is a standard conferment of immunities that we do for all international conferences and summits held in South Africa irrespective of the level of participation. They are meant to protect the conference and its attendees from the jurisdiction of the host country for the duration of the conference.B.  Cabinet decisions1.  Bi-Annual Performance Progress Reports1.1.  Cabinet approved bi-annual performance progress reports for the period October 2022 to March 2023 that form part of the Medium-Term Strategic Framework (MTSF) 2019-2024.1.2.  The Department of Planning, Monitoring and Development will, in the course of the coming week or two brief the nation on the detail of these progress reports. 1.3.  The period under review coincided with disruptive load-shedding which has slowed down economic activity and affected service delivery in the country.1.4.  However, Cabinet is pleased with the progress that has been made in implementing the key expected deliverables.1.5.  Cabinet also noted the envisaged recovery programmes that have been outlined by respective clusters.1.6.  In October 2019, Cabinet approved the MTSF, as government’s five- year programme for the implementation of the NDP 2030 and of the electoral mandate of the Sixth Administration.1.7.  Cluster departmental reports focus on the seven priorities adopted by government for the sixth administration namely: Priority 1: Building a capable, ethical and developmental state; Priority 2: Economic transformation and job creation; Priority 3: Education, skills and health; Priority 4: Consolidating the social wage through reliable and quality basic services; Priority 5: Spatial integration, human settlements and local government; Priority 6: Social cohesion and safe communities and; Priority 7: A Better Africa and World.1.8.  One of the areas of progress is that of social protection which is critical for income security and protecting the vulnerable South Africans.1.9.  In this regard and to give effect to Priority 4, the 2023 budget for social wage increased to R1 165 billion and this has improved the living conditions of more than 18 million poor South Africans. In keeping with the commitment to address the impact of COVID, more than 27 344 grants were paid to qualifying South Africans by March 2023.1.10.  In the period under review, law enforcement has intensified the fight against organised crime. There was an 86,7 per cent increase in the conviction rate of persons arrested for cable theft; this is significant considering the electricity challenges the country is experiencing.2.  Scrap Metal Ban2.1.  Cabinet considered a report on progress with measures to reduce theft of scrap metal and copper cable.2.2.  Regulations were published for public comment.2.3.  A  statement will be issued as soon as the matter has been considered. 2.4.  Cabinet reiterated its determination to ensure that all actions are taken to address this problem that causes damage of billions of rand to the economy and results in energy outages and service interruptions.C.  Appointment1.  Hosi Pheni Cyprain Ngove as Chairperson of the Housing Development Agency. D.  Bill1.  Draft National Small Enterprise Amendment Bill1.1.  Cabinet approved the introduction of the draft National Small Enterprise Amendment Bill to Parliament.1.2.  The draft Bill aims to amend the National Small Enterprise Act (Act 102 of 1996) and provides for the establishment and registration of the Office of Small Enterprise Ombud Service.1.3.  It broadens fair processes for small enterprises through the Ombud Service, which will be tasked with considering and disposing of complaints by small enterprises. Implementation of the amendments will realise greater stability to the sector and advance economic opportunity through the creation of job opportunities by small, medium and micro enterprises.1.4.  In addition to the setting up of the Office; the amendments also include the appointment of Ombud and Deputy Ombud; allocation of powers and functions of Ombud; receipt of complaints, prescription, jurisdiction and investigation; determinations by Ombud; staff of office; delegation by Ombud, Deputy Ombud and Director.E.  Upcoming events1.  Youth Day1.1.  Cabinet calls on the nation, and especially the youth, to attend this year’s Youth Day commemoration, which will be held over two days,16 to17 June 2023 at the Mangaung Outdoor Sport  Centre, Mangaung, Bloemfontein, in the Free State.1.2.  During these two days, young people will have an opportunity to engage Ministers, Deputy Ministers and other stakeholders on how best they can assist in addressing the country’s development challenges.1.3.  National days such as Youth Day are days in which South Africans from all backgrounds, beliefs and political persuasions are invited to participate as part of building an inclusive, non-racial South Africa. 2.  District Development Model (DDM) Presidential Imbizo2.1.  Preparations are under way for the seventh DDM Presidential Imbizo on 30 June 2023 in the uThukela District Municipality, Kwa Zulu Natal, where government will interact with residents on service delivery challenges, as well plans for development.2.2.  A series of build-up outreach activities led by Ministers, MECs and Mayors is already underway to assess service delivery and engage with communities.3.  2023 Netball World Cup tournament3.1.  Cabinet urges South Africans to get into the spirit of the 2023 Netball World Cup tournament which will be staged at the Cape Town International Convention Centre from Friday, 28 July, to Sunday, 6 August, 2023.3.2.  The Vitality Netball World Cup 2023 will be the 16th presentation of this tournament in which 16 participation nations will participate, including our own Proteas.3.3.  Supporters are urged to fly the flag and the Protea colours on Fridays each week and communities in Cape Town and elsewhere are urged to prepare to host international players and guests who are likely to visit all parts of the country.3.4.  The Netball World Cup will build on the success of the International Table Tennis Federation’s World Table Tennis Championship in Durban less than a month ago, and the International Hockey Federation’s Indoor World Cup held in Pretoria in February.3.5.  South Africa works diligently and innovatively to attract such global events which place a spotlight on the country and create economic opportunities and support jobs in a range of sectors. F.  Messages1.  CongratulationsCabinet extended its congratulations and well wishes to:The President of the Republic of Türkiye, His Excellency Recep Tayyip Erdoğan, on his re- election.Madam Justice Mahube Betty Molemela following her appointment as President of the Supreme Court of Appeal.Musa Motha for flying the flag high and reaching the finals of Britain’s Got Talent. His inspirational dance performance received the first ever- combined Golden Buzzer from the judges.The Mzansi Youth Choir who made history during their performance on America's Got Talent by receiving the first-ever group golden buzzer. The group golden buzzer automatically advances the choir to the semi-finals taking place in August 2023.Professor Taole Mokoena following his appointment as the new health ombudsman. 2.  CondolencesCabinet expressed condolences to the family and friends of:Analyst, broadcaster and author Eusebius McKaiser who during his career occupied a number of posts in South African media, including 702, the Mail & Guardian, the Sunday Times, Business Day and Power fm.Legendary actor Patrick Ndlovu whose contribution to South African arts and culture spanned for more than four decades.Television personality and radio broadcaster Marietjie Bothma who won the hearts of many with her fluency in Zulu and other South African languages,The government and the people of India, in particular the families of the deceased following the train accident in the state of Odisha Enquiries: Mr Tyrone Seale – Acting Government SpokespersonMobile: 083 575 7440"
Statement on the Cabinet Meeting of 21 June 2023,22 Jun 2023,https://www.gov.za/speeches/statement-cabinet-meeting-21-june-2023,https://www.gov.za/ts/node/821754,"A.  Issues in the environment1.  Recommendations of the Judicial Commission of Inquiry into Allegations of State Capture, Corruption and Fraud in the Public Sector, including Organs of State1.1.  Today, 22 June 2023, is exactly a year since The Presidency received the final report of the Judicial Commission of Inquiry into Allegations of State Capture, Corruption and Fraud in the Public Sector, including Organs of State.1.2.  In October 2022, President Cyril Ramaphosa submitted to Parliament government’s plan for the implementation of the Commission’s recommendations. Cabinet is due to receive a progress report on the implementation of the Commission’s recommendations. 2.  Protocol Agreement with France to increase Special Investigating Unit (SIU) capacity2.1.  South Africa, represented by the Minister of Justice and Correctional Services, Mr Ronald Lamola and France, represented by the Minister for Europe and Foreign Affairs, Ms Catherine Colonna, have signed a cooperation protocol agreement that will increase the capacity of the SIU. 2.2.  This cooperation further capacitates the SIU on cyber forensics, financial crimes and analytical skills. 2.3.  The partnership will result in the establishment of an Anti-Corruption Academy in Pretoria. This academy will serve members of the SIU, other law-enforcement and anti-corruption agencies within Southern African Development Community member states, the Commonwealth and non-Commonwealth countries. 2.4.  This new capacity will also deepen the country’s ability to respond to matters arising from the State of Capture Commission.3.  Joint Working Visit by Prime Ministers of the Netherlands and Denmark3.1.  Cabinet welcomed the engagements between President Ramaphosa, Prime Minister Mark Rutte of the Netherlands and Prime Minister Mette Frederiksen of Denmark, during the joint working visit in Pretoria this week. The joint working visit was a first of its kind in our country.  3.2.  The economic relations between the three countries are a present-day manifestation of longstanding relations between South Africa and two European Union countries that offered significant support to South Africa’s liberation movements and the fight against apartheid.3.3.  During this working visit, South Africa signed Memoranda of Understanding on cooperation in the field of green hydrogen and energy partnerships with the two countries. 3.4.  Companies and institutions from the three countries made investment and partnership announcements, including a one billion United States Dollar commitment for the establishment of the SA-H2 Fund to mobilise green hydrogen investments.3.5.  The Public Infrastructure Fund for Water and Energy: Invest International intends to establish a concessional financing package fund for 300 million Euros and grants of 100 million Euros that will assist South Africa in the delivery of water and energy infrastructure.4.  African Peace Mission 4.1.  Cabinet welcomed a briefing by President Ramaphosa on the recent African Peace Mission to Ukraine and the Russian Federation in which the President participated alongside leaders and representatives of the governments of Senegal, Comoros, Zambia, Egypt, Congo-Brazzaville, and Uganda. The Mission underscored South Africa’s principled position of non-alignment and the country’s commitment to the peaceful resolution of the conflict. 4.2.  Cabinet noted that President Volodymyr Zelensky of Ukraine and President Vladimir Putin of the Russian Federation had welcomed the African peace initiative and committed to further engagements with African leaders on matters raised towards a peaceful resolution of the conflict. 4.3.  The Mission emphasised the need for a de-escalation of the conflict to allow negotiations to commence with urgency, the return of children taken from Ukraine, the release of prisoners of war and creation of corridors to facilitate for greater humanitarian assistance.4.4.  Cabinet welcomed the appreciation expressed by global leaders of the value of this African Leaders’ Peace Initiative towards finding a peaceful resolution of the conflict as expressed by the Prime Ministers of Denmark and the Netherlands, as well as the Foreign Minister of France, amongst others.4.5.  Following the peace mission, South Africa will participate in the African Union-Russia Summit in Moscow in July, on the sidelines of which, our government will also take the opportunity to further engage Russia on matters the two Presidents undertook to give their consideration.4.6.  President Ramaphosa’s National Security Advisor, Prof Fholisani Sydney Mufamadi, will attend a Peace Summit, convened by President Zelenksy, that will take place in Copenhagen, Denmark, in August.4.7.  With regard to the flight that transported South African presidential security personnel and media representatives to Poland en route to Ukraine and Russia, Cabinet noted the unfortunate events that unfolded when this flight landed in Warsaw, Poland.4.8.  Cabinet noted that the Department of International Relations and Cooperation will pursue discussion on this matter through the appropriate diplomatic mechanisms and channels.5.  Trade matters5.1.  Cabinet noted the latest trade figures as presented by the Department of Trade, Industry and Competition showed that South Africa’s exports to China reached US$33 billion in 2022, more than twice the level of our next largest trading partner, Germany. 5.2.  Overall, South Africa-China trade increased by 30% from US$44 billion in 2018 to US$57 billion by the end of 2022. From 2018 to 2022, average annual growth rates of 10% (exports) and 4.5% (imports) were recorded. South Africa maintained a large trade surplus over those five years. 6.  Energy6.1.  Cabinet welcomed the agreement that will see Mozambique supply South Africa with 100 megawatts (MW) of electricity within the next three (3) months upon the signing of the Power Purchase Agreement. The next three to 12 months will see South Africa importing up to 1 000 MW of electricity from Mozambique.6.2.  Cabinet further welcomed continuous improvement in the Eskom’s generation capacity that has ensured the utility registers over 60% Energy Availability Factor.6.3.  Cabinet extends its appreciation to South Africans for your contribution in lowering the demand for electricity, which has contributed to Eskom being able to maintain lower stages of load-shedding. Saving electricity is a shared responsibility and an action from which all of us benefits. 6.4.  Cabinet expressed appreciation for a donation to South Africa by the People’s Republic of China of emergency and small-scale generation equipment valued at R167 million. A deployment plan is being developed to ensure the donated equipment is installed in public facilities which will, as a result, be isolated from load-shedding. A formal handover ceremony will take place as soon as the goods are cleared by South African customs authorities.7.  Water 7.1.  Cabinet received an overview of responses by the Department of Water and Sanitation to water and sanitation challenges in the country.7.2.  The overview highlighted the acceleration of surface water resource projects that had previously experienced such as:7.2.1.  Construction of the R40 billion Phase 2 of the Lesotho Highlands Water Project which will serve Gauteng and surrounding provinces. Work will be completed in 2027.7.2.2.  The R4 billion Phase 2A of the Mokolo Crocodile Water Augmentation Project in North West and Limpopo. Funding is being raised for another phase on which construction will start in May 2024, with completion planned for 2030.7.2.3.  In a partnership between government and the mining sector, construction is underway on the R24 billion Olifants River Water Resource Development project in Limpopo, with completion expected in 2030.7.2.4.  In a similar partnership with mines in the Northern Cape, construction will start later this year on the R10 billion Vaal Gamagara project where completion is also expected around 2030.7.2.5.  Construction started this month, June 2023, on the R500 million Groot Letaba Water Augmentation Project in Limpopo, which entails the raising of the Tzaneen Dam. Work on this project will be completed in 2025.7.2.6.  In the Western Cape, construction will begin in 2024 on the R1,2 billion Voëlvlei Augmentation Scheme, where completion is expected in 2026.7.3.  These projects are securing the supply of water to the nation and in this process thousands of people will be employed, businesses around the construction sites will benefit from the consumption of workers and contractors, and the improved infrastructure will benefit local economies.8.  Launch of South African Isotope Facility (SAIF)8.1.  Cabinet welcomed the partnership between the Department of Science and Innovation and IThemba LABS, which saw the opening of the SAIF, a world-class facility that responds to the growing challenge of cancer as one of the leading causes of death. The facility will conduct advanced research and training  as well as increase the production capacity for radioisotopes. Radioisotope therapy targets cancerous cells with minimal damage to surrounding healthy cells. 8.2.  Currently about 5 000 South African patients a year benefit from the supply, and it is expected that these numbers could increase by a factor of five to seven, with the increase in production capacity through the SAIF and the availability of a new cohort of isotopes.9.  Passing of the Postbank Limited Amendment Bill 9.1.  Cabinet welcomed the passing of the Postbank Limited Amendment Bill by Parliament (both the National Assembly and National Council of Provinces), which paves a way for the licensing of the state bank.9.2.  The Bill addresses the risks currently associated with the current structure of the Postbank, by amending the ownership and reporting structure to establish a new holding company for the Postbank. 9.3.  Cabinet will await the President to sign the into law which will allow the registration of the Postbank as a Bank Controlling Company.10.  Youth Empowerment10.1.  Cabinet thanked all South Africans for joining in the country’s Youth Day celebrations on 16 June 2023 under the theme: “Accelerating youth economic emancipation for a sustainable future”.10.2.  Cabinet welcomed the launch of state-of-the-art Public Employment Mobile Bus by the Departments of Basic Education, Higher Education, Science and Innovation, and Employment and Labour, in collaboration with the European Union's Education for Employability programme. These opportunity buses travel to far-flung areas to help learners and work-seekers on their employment path by matching individuals’ strengths and capabilities to potential careers and job opportunities. 10.3.  Cabinet further welcomed the initiatives by the Department of Agriculture, Land Reform and Rural Development to support youth to participate in the agricultural sector in their revitalisation of communal areas such as the Marapyane-Bakgatla primary cooperative. This cooperative has created more than 100 jobs in their villages and these youth are primarily grain and sunflower farmers.11.  Working on Fire Programme 11.1.  Cabinet salutes the 400 South African firefighters deployed to Canada to assist in saving lives, homes, businesses and vegetation; in the Canadian Province of Alberta.11.2.  The 2023 deployment is in response to an urgent request from the Canadian Inter-agency Forest Fire Centre. This fifth collaboration between South Africa and Canada is evidence of the strong relations between our two countries and South Africa’s contribution to preserving our physical environment, regardless of which part of the world is affected by environmental threats.12.  Special Olympics World Summer Games 12.1.  Team South Africa continues to fly the flag at the 2023 Special Olympics World Summer Games in Berlin, Germany, from 17 to 25 June 2023. Team SA comprises 64 athletes and 21 coaches who are competing against 7 000 athletes from across 180 countries. They represent the best of our nation and are proof of the power of the human spirit. B. Cabinet decisions 1.  South Africa’s Ratification of the Luxembourg Protocol to the Convention of International Interests in Mobile Equipment on Matters Specific to Railway Rolling Stock 1.1.    Cabinet approved the submission of the Luxembourg Rail Protocol to Parliament for ratification. The Luxembourg Rail Protocol fosters economic growth by enhancing private sector financing in the rail industry.1.2.    The Luxembourg Rail Protocol is a result of the success of the Cape Town Convention on International Interests in Mobile Equipment that was held in 2007. South Africa signed the protocol in 2022, as an indication of how serious the country is about rail reform. C. Appointments All appointments are subject to the verification of qualifications and relevant clearance. 1.  Mr Evert Potgieter as Chief Financial Officer of the Property Practitioners Regulatory Authority. 2.  Mr Sandile Psychology Mkhize as Chief Executive Officer of Magalies Water (extension of contract). 3.  Dr Mlungisi Bhekizizwe Gabriel Cele as Head: National Advisory Council on Innovation at the Department of Science and Innovation.4.  Members of the Agricultural Research Council:(a)   Ms Joyene Isaacs (reappointment);(b)   Dr Poncho Mokaila (reappointment);(c)   Dr Jonty Tshipa;(d)   Mr Neo Harrison Masithela;(e)   Ms Clarinda Elizabeth Simpson;(f)    Dr Hilke Maartens;(g)   Mr Goodman Gcaba (reappointment);(h)   Dr Troy Govender; (i)    Dr Konanani Liphadzi (reappointment);(j)    Dr Pieter Naude Malan (reappointment); and(k)   Dr Owen Horwood.5.  Filling of vacancies on the Cross-Border Road Transport Agency:(a)   Ms Bukeka Mahlutshana; and(b)   Mr Leroy Nsibande. 6.   Filling of vacancies on the Board of the South African Civil Aviation Authority:  (a)   Adv Mpati Lebakeng; and (b)   Mr Tshepo Peege. D. Bills1.  Draft Marriage Bill of 2022 1.1.  Cabinet approved the publication of the Draft Marriage Bill of 2022 for public comment. 1.2.  The Bill gives effect to the White Paper on Marriages in South Africa, which was approved by Cabinet in March 2022. The Bill empowers the Department of Home Affairs to develop a single Marriage Act for the country.  1.3.  The Bill seeks to ensure that all marriages are concluded in accordance with the principles of equality, non-discrimination and human dignity as provided for in the Constitution of the Republic of South Africa of 1996.1.4. The draft Bill allows South Africans and residents in the country of all sexual orientations, as well as religious and cultural persuasions, to conclude legal unions in line with the constitutional principles.1.5.  The Bill outlines measure to prevent unions such as child marriages and those done in the absence of the other party.2. National Water Resource Infrastructure Agency (NWRIA) Bill of 20222.1.  Cabinet approved the submission of the draft NWRIA Bill to Parliament. The Bill proposes the setting up of an NWRIA to be responsible for the planning, financing and development of the water infrastructure for the country. It will also be responsible for the maintenance of the current water resource infrastructure.2.2.  The agency is to ensure a sustainable, equitable and reliable supply of water in line with constitutional obligations of access to water and a secure healthy environment. It will be set up as a Public Entity under the Schedule 2 of the Public Finance Management Act, 1999 (Act 1 of 1999). The agency will take on the functions that are currently performed by the Trans-Caledon Tunnel Authority.3.  Divorce Amendment Bill of 2023  3.1.  Cabinet approved the submission of the draft Divorce Amendment Bill of 2023 to Parliament. 3.2.  The Bill amends the Divorce Act, 1979 (Act 70 of 1979) so as to provide for mechanisms to safeguard the welfare of minor or dependent children born of Muslim marriages. The amendments also aim to provide for the redistribution of assets on the dissolution of a Muslim marriage; to provide for the forfeiture of patrimonial benefits of a Muslim marriage.3.3.  In June 2022, the Constitutional Court had found that the Divorce Act in its current form to be inconsistent with the Constitution as it excludes Muslim marriages. The court found that a section of the Divorce Act is unconstitutional in that it unfairly discriminates against children of married parents and those of unmarried parents.4.  The African Renaissance and International Cooperation Fund (ARF) Amendment Bill 4.1.  Cabinet approved the submission of the publication of the ARF draft amendment Bill for public comment. The purpose of the Bill is to amend the ARF Act (Act 51 of 2000). The amendments will also mean that the ARF will now be called the South African Development Partnership Agency. The agency will serve as a tool to manage, support and facilitate South Africa’s outgoing development cooperation and assistance.4.2.  The ARF is critical to promoting South Africa’s national interests and values, the African Renaissance and the creation of a better world for all.4.3.  The ARF is also important for South Africa as it enhances cooperation between our country and other countries, in particular African countries, through the promotion of democracy, good governance, the prevention and resolution of conflict, socio-economic development and integration, humanitarian assistance and human resource development. 5.  Update in South Africa’s Re-election to serve as a Member of the Council of the International Civil Aviation Organisation 5.1.  Cabinet noted the re-election of South Africa to serve as a Member of the Council of the International Civil Aviation Organisation F.    Upcoming events1  Mandela Month1.1  South Africa and the world will, in July, commemorate Mandela Month under the theme “Climate, Food and Solidarity” During the month, South Africans celebrate former President Nelson Mandela’s life, his legacy and take action to help change our communities for the better, integrating efforts contributing towards the fight against poverty and inequality.1.2  Cabinet urges all South Africans to use the month to do something that will make a difference in their communities and ensure that we build the South Africa envisioned by our founding father. 2  Summit for a new Global Financing Pact2.1  President Ramaphosa will, on 22 and 23 June 2023, participate in the summit for a new global financing pact in France. 2.2  South Africa will address key issues such as the reform of multilateral development financial institutions, debt crisis, innovative financing, international taxes and special withdrawing rights.3  Representative Council of Learners (RCL) Conference3.1  The RCL Conference will be convened on the 29 and 30 June 2023 at the University of Pretoria with an aim of building and strengthening the role of RCLs in schools.3.2  This year’s conference will focus on empowering learners, the identification of learners’ needs and improving the functioning of RCLs. This is an important platform for developing future leadership of the country.4  2023 Netball World Cup Tournament4.1  With 36 Days to go to the Netball World Cup 2023 which will take place at the Cape Town International Convention Centre from 28 July to 6 August 2023, Cabinet thanked all South Africans for the warm Ubuntu welcome to the entourage on a countrywide World Cup Trophy tour. 4.2  The trophy tour forms part of the build-up to the opening game. The trophy tour kicked off in KwaZulu-Natal and will make its way to Gauteng, Mpumalanga, Limpopo, North West, Free State, Northern Cape and the Eastern Cape. The tour will culminate in the Western Cape as the host province, before the start of the tournament on 28 July 2023.5  Banyana Banyana depart for Women’s FIFA World Cup5.1  On behalf of the nation, Cabinet extends its best wishes to the national women’s football team, Banyana Banyana, as they prepare to depart on Friday, 23 June 2023, for the Women’s FIFA World Cup which will be staged in Australia and New Zealand in July.5.2  The team’s performances in various tournaments have brought global attention to the development of the women’s game in South Africa, as part of the broader self-empowerment and societal empowerment of women in the country.G.  Messages1.  CongratulationsCabinet extended its congratulations and well-wishes to: South African wheelchair tennis players Donald Ramphadi and Kgothatso Montjane who emerged as Grand Slam champions in their respective divisions at the prestigious Roland Garros tournament in France.All the winners of the 2023 Comrade Marathon and runners who participated in the ultramarathon down run from Pietermaritzburg to Durban. We congratulate Tete Dijana and Gerda Steyn for not only winning the men’s and women’s races respectively, but also for breaking the down-run records for both the men and women races.A special mention is also reserved for Limpopo resident Ntate Johannes Mosehla who, at the age of 81, became the oldest person to complete the Comrades. In Youth Month, South Africans of all ages can learn the value and benefit of a healthy lifestyle from this very senior citizen.Cabinet also commends Nomhle Ngwenya for becoming the youngest and first black woman to obtain a PhD from the science faculty at Wits at just 25 years old.  Ms P Khoza who was elected the President of the 42st ICAO Assembly that took place from 27 September to 7 October 2022 in Montreal, Canada 2.    Condolences Cabinet expressed condolences to the family and friends of: Member of Parliament, Ms Tina Joemat-Pettersson, who was the Chairperson of the National Assembly Portfolio Committee on Police, and previously served as Minister of Agriculture, Forestry, and Fisheries and Minister of Energy. She also served as an MEC for Education in the Northern Cape. She was also a member of the National Executive Committee of the African National Congress (ANC) and ANC Women’s League. A liberation struggle activist with the United Democratic Front. Kgoshi Kgagudi Kenneth Sekhukhune, Kgoshi ya Marota Mohlaletse, Hlabirw’a a Bauba and the long-serving former regent of the Bapedi Kingdom. The thoughts and prayers of Cabinet are with the Royal Family and the Bapedi people as final preparations are made for the late Regent’s funeral.Legendary former Bafana coach, Clive Barker, who led our nation to victory in the historic 1996 Africa Cup of Nations, which was held on home soil for the first time.   Enquiries: Mr Michael Currin – Acting Government SpokespersonMobile: 082 462 7896"
Statement on the Cabinet Meeting of 5 July 2023,6 Jul 2023,https://www.gov.za/speeches/statement-cabinet-meeting-5-july-2023-6-jul-2023-0000,https://www.gov.za/ts/node/822130,"A. Issues in the environment1. Energy1.1. Cabinet welcomed the improvement in Eskom’s Energy Availability Factor, which is now closer to 70%. About 400 megawatts (MW) have been added to the grid and planned maintenance has improved in a short space of time.  1.2. Cabinet also noted the decision by the Department of Forestry, Fisheries and the Environment’s National Air Quality Officer to grant Eskom a postponement to meet the Minimum Emission Standards at the Kusile Power Station in Mpumalanga, subject to certain strict conditions. 1.3. The postponement will allow Eskom to carry out repairs on the stack that was damaged on 23 October 2022. The power utility will also construct three temporary stacks that are expected to return 2 100 MW of power to the national grid and reduce load-shedding by two levels.1.4. Cabinet reiterated that government is committed to the Just Energy Transition (JET) and determined to mitigate the impact of climate change. The JET, which was established in 2020, aims to achieve “Net Zero” carbon emissions by 2050.1.5. Cabinet thanked South Africans who continue to use electricity sparingly, especially during peak times. Our combined energy efforts have helped bring about lower stages of load-shedding.1.6. Cabinet further welcomed the commitments made at the New Global Financing Pact Summit held in Paris, France from 22 to 23 June 2023. President Cyril Ramaphosa attended the summit, which aimed to build a new contract between the North and the South to help address issues of climate change, development and debt.2. Severe weather conditions2.1. Cabinet expressed appreciation to Provincial Disaster Management teams for their quick response in assisting communities affected by the recent floods in KwaZulu-Natal and Northern Cape. We are all deeply saddened by the loss of lives in KwaZulu-Natal, and express our condolences to the families and friends of those who lost their lives. 2.2. The road infrastructure, electricity supply, sewer systems and houses in affected areas in KwaZulu-Natal have been extensively damaged while roads in some parts of the Northern Cape have suffered structural damage.2.3. Government and humanitarian organisations continue to provide immediate relief supplies to the affected communities in KwaZulu-Natal, including food parcels, blankets, plastic sheeting and emergency boxes. 2.4. Eskom and municipal electrical departments have also been activated to restore power to affected areas. 3. Joint Working Visit to the Netherlands and Denmark3.1. Cabinet welcomed the successful Joint Working Visit between the Prime Minister of the Netherlands, Mr Mark Rutte and Prime Minister of Denmark, Ms Mette Frederiksen that solidified South Africa’s relationship with the two countries in the areas of green hydrogen, renewable energy and the JET.3.2. The visit also brought a group of investors to South Africa to reinforce the high levels of cooperation and good relations between the country and the two important European partners. 3.3. During the joint official talks, a Memorandum of Understanding in the Field of Green Hydrogen was signed between South Africa and the Netherlands, while an agreement between South Africa and Denmark regarding Development Cooperation concerning the Energy Partnership Programme of 2017 was amended.4. KwaZulu-Natal District Development Model (DDM) Presidential Imbizo  4.1. President Ramaphosa, joined by leaders from all three spheres (national, provincial and local) of government, undertook the 7th DDM Presidential Imbizo of the Sixth Administration on Friday, 30 June 2023 at the uThukela District Municipality in KwaZulu-Natal. Government leaders used this opportunity to interact with residents on service-delivery challenges and plans for the development of the district.4.2. Cabinet called on residents to play an active role in determining the future of their communities by participating in the DDM Presidential Imbizo programme.5. All citizens are urged to play a role in the development of their communities by being active citizens. By working together, we can identify issues of concern and unblock impediments to integrated service delivery. 6. Economy6.1. Cabinet reflected on the latest Quarterly Employment Statistics released by Statistics South Africa (Stats SA) that showed a decrease in employment in various sectors and gains in others. Although growth remains subdued, our resilient economy continues to create jobs, even though not at the preferred pace. 6.2. Interventions such as the Presidential Employment Stimulus programme are helping to turn the tide. Cabinet is encouraged that by March 2023, more than 1, 2 million people had directly benefited from the programme since its inception in 2020. So far, about 800 000 short-term jobs, mostly for young people, have been created in the critical areas of education, early childhood development and community safety.6.3. The programme has ensured that many vulnerable South Africans participate in meaningful work and receive a stable income. It has helped ease the economic hardships of thousands of families. 7. Green Hydrogen7.1. Cabinet further welcomed a joint declaration of intent to establish the South African-German Hydrogen Task Force, which was signed by the Minister in The Presidency responsible for Electricity, Dr Kgosientsho Ramokgopa and German Vice Chancellor Robert Habeck. The task force will look at how the green hydrogen market will be created and developed, as well as create business-to-business opportunities between the two countries. Green hydrogen is generated by renewable energy and it has significantly lower carbon emissions than traditional hydrogen. 7.2. Government has already created plans for a Hydrogen Valley, which is expected to run from Limpopo, through Johannesburg, to Durban. The valley will establish opportunities for projects that will kick-start hydrogen initiatives in hubs with the aim of boosting economic growth and job creation.8. Southern African Customs Union (SACU) Heads of State and Government Summit8.1. Cabinet noted President Ramaphosa’s Working Visit to the 8th SACU Heads of State and Government Summit held in the Kingdom of Eswatini on Thursday, 29 June 2023. Founded in 1910, SACU is the oldest Customs Union in the world.8.2. The summit deliberated and provided updates on the status of the implementation of the SACU Strategic Plan 2022 – 2027. The SACU Strategic Plan was adopted in June 2022 as a roadmap to deepen regional integration in the Customs Union and forge stronger ties among the five member states as well as take advantage of opportunities presented by the African Continental Free Trade Area.9. Mining9.1. Cabinet is concerned about the practice of illegal mining and government is taking measures to end it through the National Coordination and Strategic Management Team (NCSMT). The NCSMT seeks to coordinate government’s efforts to combat illegal mining and the trafficking of precious metals.9.2. Illegal mining and trafficking of precious metals are harming our economy, and have a negative impact on the safety and health of surrounding communities. 10. Community protests10.1. Cabinet reiterated that violence is not a solution to community problems and called on communities to use existing channels to address their concerns. A Ministerial Task Team has been deployed to Diepsloot in Gauteng to work with community leaders to address their issues of concern. 10.2. Cabinet called on the community of Diepsloot and other areas to work with government, local councillors and the police to resolve issues such as crime.   B. Cabinet Decisions1. Draft Country Investment Strategy (CIS) 1.1. Cabinet has approved South Africa’s draft CIS for implementation.  1.2. The CIS, which was published for public comments in 2022, seeks to position the country as a key African investment destination of choice by leveraging quality foreign and domestic direct investments.1.3. The strategy is anchored on the country’s priority investment and economic development goals such as increasing employment, decreasing poverty, and supporting a just transition to a low carbon economy and energy security. 1.4. It provides investment mechanisms to attract small, medium and micro enterprises into the pursuit of economic growth, especially the green economy. The strategy also taps into a number of multilateral, regional and bilateral agreements signed by South Africa.1.5. The strategy is aligned to the goals of the National Development Plan on economic transformation and the recently adopted National Infrastructure Plan 2050.1.6. The country’s provinces and their metropolitan municipalities will be central in driving the strategy, which will be constantly adapted to the changing economic environment.2. Third periodic country report under International Convention against Torture and other Cruel and, Inhuman or Degrading Treatments or Punishment (CAT).2.1. Cabinet has approved the submission of South Africa’s third CAT periodic report to the United Nations (UN) Secretary-General. The report outlines the measures that South Africa is taking to prevent the torture and ill-treatment of citizens. 2.2. South Africa signed the Convention in 2000 and ratified it in 2008. In accordance with Article 17 of the Optional Protocol to the CAT, one of the obligations imposed on State Parties is to establish domestic mechanisms for the prevention of torture known as the National Preventive Mechanism.2.3. Over the past 29 years, the democratic government in South Africa has removed old apartheid laws and institutions, built new democratic institutions, and initiated laws based on constitutional rights and freedoms.2.4. Members of the public are able to report allegations of torture and ill-treatment to the Independent Police Investigative Directorate directly for investigation. South Africa also has a well-functioning Human Rights Commission, a national institution established to support constitutional democracy. C. Appointments All appointments are subject to the verification of qualifications and relevant clearances. 1. Ms Ntomboxolo Mbengashe as the Chief Executive Officer (CEO) of the Post Bank South Africa for a period of five years. 2. Mr Sibusiso Bukhosini as CEO of Isimangaliso Wetland Park Authority (reappointment).3. Ms Tamlyn Bouwer as Chief Financial Officer of the National Home Builders Registration Council.4. Mr Morongwa Calvin Molongoana as Deputy Director-General (DDG): Statistical Support and Informatics at Stats SA. 5. Ms Daphne Yandiswa Morudu as DDG: South African National Statistics System at Stats SA. 6. Mr Rory Gallocher as Chief Operations Officer in The Presidency. D. Bills1. Draft Companies Amendment Bill of 2023 1.1. Cabinet approved the submission of the draft Companies Amendment Bill of 2023 to Parliament for processing.  1.2. The proposals in the Bill aim to reduce regulatory and administrative burdens to business owners and will enhance South Africa’s attractiveness to potential investors. Most of the amendments were technical in nature, and were concerned with streamlining and clarifying administrative issues. 1.3. One of the key priorities of this democratic government is job creation and this cannot be achieved if the ease of doing business in South Africa is not addressed. 1.4. The amendments also provide more clarity on a number of clauses in the Bill, which seek to reduce the regulatory regime on businesses; tighten anti-money laundering gaps; strengthen the disclosure requirements and enhance the shareholder powers in a company. 1.5. Excessive remuneration, particularly at the highest levels of a company, is a matter of great concern internationally and in South Africa. 1.6. The amendments in the Bill will promote transparency and clarify responsibilities between directors and senior management on the one hand, and shareholders on the other, as well as address public concerns regarding high levels of inequalities in society.2. Intergovernmental Monitoring, Support and Interventions (IMSI) Bill of 2022 2.1. Cabinet approved the publication of the draft IMSI Bill of 2022 for public comments. 2.2. The Bill will be used as a remedy to many challenges experienced when government invokes sections 100 and 139 of the Constitution of the Republic of South Africa of 1996 when compelled to do so due to failures in some spheres of government.2.3. Section 100 empowers government to intervene if a province fails to meet its administrative and service-delivery obligations while Section 139 empowers the provincial executive to intervene if a municipality does not fulfil an obligation in terms of the Constitution or legislation.2.4. The IMSI Bill is introduced as the regulatory instrument to address challenges on enforcing Section 139, monitoring and evaluation, and the impact of interventions. 2.5. The Bill will regulate the implementation of Section 139 of the Constitution, including the relevant processes. It will provide for targeted support to municipalities in need of assistance, and also provide for the monitoring of municipalities to fulfil their executive obligations in terms of the Constitution or legislation.E. Upcoming Events1. Tax Season1.1. Cabinet reminds everyone that the 2023 tax filing season will open on Friday, 7 July 2023 and run until 23 October 2023. Taxpayers are encouraged to file their returns on eFiling or on the South African Revenue Service (SARS) MobiApp. 1.2. The tax-filing process is now even simpler and SARS will continue with auto-assessments this year. Between 1 and 7 July 2023, taxpayers are being notified by SMS or email if they had been selected to receive an auto-assessment. Should you receive the SMS, the next step for you would be to review the auto-assessment on the SARS MobiApp or eFiling. If you agree with the auto-assessment, you do not have to do anything.1.3. The timely and accurate submission of tax returns ensures that taxpayers remain compliant, and helps government to deliver services to South Africans and grow the economy.2. 2023 FIFA Women’s World Cup2.1. Banyana Banyana, the reigning African Champions, and the pride of the nation, will carry the hopes and dreams of South Africa when they participate in the 2023 FIFA Women's World Cup in New Zealand and Australia from 20 July to 20 August 2023. 2.2. Cabinet wishes them well as they embark on their quest for glory. South Africa is with you every step of the way, and we look forward to you making new history and inspiring future generations. 3. 2023 Netball World Cup3.1. In the next few days, the eyes of the sporting world will turn to Cape Town, in South Africa for the start of the 2023 Netball World Cup from 28 July to 6 August. This is the first time that this prestigious global showpiece is being held on the African continent. 3.2. Cabinet calls on everyone in the country to support our girls as they strive to make history by winning gold on the African continent.  F. Messages1.  CongratulationsCabinet extended its congratulations and well wishes to: the University of South Africa for reaching the milestone of 150 years of higher education excellence, and for becoming the largest and oldest institution in Sub-Saharan Africa committed to quality and universal education.Mr Edward Kieswetter, the Commissioner of SARS, following his appointment as chair of the World Customs Organisation and becoming the second South African to chair the organisation.   Adv Pansy Tlakula on her re-election to the UN Committee on the Elimination of Racial Discrimination. Her term will run from 2024 to 2028.Adv Thembile Joyini on his election as Judge of the International Tribunal for Law of the Sea from 2023 to 2032.  the Film and Publication Board (FPB) for being appointed as a full member of the Global Online Safety Regulators Network. The membership allows the FPB a global response to fight online harms and promote online safety alongside regulators in Australia, the United Kingdom, Fiji, Ireland and others.  2. Condolences Cabinet expressed condolences to the family and friends of: Mama Sally Motlana (96), the veteran Struggle activist and esteemed member of the National Order of the Baobab in Silver.Mrs Maggie Mathabatha (61), wife of the Premier of Limpopo, Mr Stanley Mathabatha. Enquiries: Ms Nomonde Mnukwa – Acting Government SpokespersonCell: 083 653 7485 "
Statement on the Cabinet Meeting of 7 June 2023 ,8 Jun 2023,https://www.gov.za/speeches/statement-cabinet-meeting-7-june-2023,https://www.gov.za/ts/speeches/statement-cabinet-meeting-7-june-2023,Translation not available     
Xitatimente hi mayelana na Nhlengeletano ya Khabinete ya 21 Khotavuxika 2023,22 Jun 2023,https://www.gov.za/speeches/statement-cabinet-meeting-21-june-2023,https://www.gov.za/ts/speeches/statement-cabinet-meeting-21-june-2023,"A.  Xiyimo xa Khabinete eka Timhakakulu1.  Swibumabumelo swa Khomixini ya Vuavanyisi ya Vulavisisi eka Swihehlo swa ku Tekiwa ka Vulawuri bya Mfumo hi Swiyenge swa le Tlhelo, Vukungundzwana na Vumbabva eka Sekitara ya Mfumo, ku katsa na Swiyenge swa Mfumo1.1.  Namuntlha, 22 Khotavuxika 2023, i lembe kwatsa kusukela loko Hofisi ya Phuresidente yi kume xiviko xo hetelela xa Khomixini ya Vuavanyisi ya Vulavisisi eka Swihehlo swa ku Tekiwa ka Vulawuri bya Mfumo hi Swiyenge swa le Tlhelo, Vukungundzwana na Vumbabva eka Sekitara ya Mfumo, ku katsa na Swiyenge swa Mfumo.1.2.  Hi nhlangula 2022, Phuresidente Cyril Ramaphosa u rhumele ePalamende kungu ra mfumo ra nsimeko wa swibumabumelo swa Khomixini leyi. Khabinete yi fanele ku kuma xiviko xa ndzima leyi khatsiweke hi mayelana na nsimeko wa swibumabumelo swa Khomixini leyi. 2.  Ntwanano wa Matiko ya Misava wa Ximfumo na Furwa ku engetela vuswikoti bya Yuniti yo Lavisisa yo Hlawuleka (SIU)2.1.  Afrika-Dzonga, leyi yimeriweke hi Holobye wa Vululami na Vukorhokeri bya Makhotso, Ttn Ronald Lamola na Furwa, leyi yimeriweke hi Holobye wa Yuropa na Timhaka ta Matiko Mambe, Mhn Catherine Colonna, ma sayinile ntwanano wa matiko ya misava wa ximfumo wa ntirhisano lowu wu nga ta engetela vuswikoti bya SIU. 2.2.  Ntirhisano lowu wu ta nyika vuswikoti eka SIU hi mayelana na vulavisisi bya le ka inthanete, vugevenga bya timali na swikili swo xopaxopa. 2.3.  Xinakulobye xi ta vanga ku tumbuluxiwa ka Akhademi yo Lwisana na Vukungundzwana ePitori. Akhademi leyi yi ta korhokela swirho swa SIU, na tiejensi ta nsindziso wa nawu na to lwisana na vukungundzwana tin'wana leti ti kumekaka eka matiko lama nga swirho ya Muganga wa Nhluvukiso wa Dzongeni wa Afrika, matiko lama a ma ri ehansi ka Britain na lama a ma nga ri ehansi ka Britain. 2.4.  Vuswikoti lebyintshwa byi ta tlhela byi tiyisa vuswikoti bya tiko ku angula eka timhaka leti tumbulukaka ku suka eka ka Khomixini ya ku Tekiwa ka Vulawuri hi Swiyenge swa le Tlhelo.3. Rendzo ro Tirha ra Nhlanganelo hi Vaholobyenkulu va Netherlands na Denmark3.1.  Khabinete yi amukele mivulavurisano exikarhi Phuresidente Ramaphosa, Holobyenkulu Mark Rutte wa Netherlands na Holobyenkulu Mette Frederiksen wa Denmark,  hi nkarhi wa rendzo ra ntirho ra nhlanganelo ePitori vhiki reri. Rendzo lero tirha ra nhlanganelo a ri ri ro sungula ra muxaka wa rona etikweni ra ka hina.  3.2.  Vuxaka bya xiikhonomi exikarhi ka matiko lamanharhu i nkombiso wa siku ra namuntlha wa vuxaka leyi ku nga kahle byi ri kona exikarhi ka Afrika-Dzonga na matiko ya Yuniyoni ya Yuropa lamambirhi lama ma nyikeke nseketelo wo tivikana eka mihlangano ya ntshunxeko ya Afrika-Dzonga na nyimpi ehenhla ka mafumeloxihlawuhlawu.3.3.  Hi nkarhi wa rendzo lero tirha, Afrika-Dzonga yi sayine Memorandamu ya Ntwanano hi mayelana na ntirhisano eka ndzima ya swinakulobye hayidirojeni na eneji swa rihlaza. 3.4.  Tikhamphani na mihlangano kusuka eka matiko lamanharhu swi endle switiviso swa vuvekisi na swinakulobye, ku katsa na vutiboheleri bya biliyoni yin'we ya Dolara ya United States eka ku tumbuluxiwa ka Nkwama wa SA-H2 ku hlengeleta vuvekisi bya hayidirojeni ya rihlaza.3.5.  Nkwama wa Switirhisiwakulu swa Mfumo swa Mati na Eneji: Invest International yi kunguhata ku tumbuluxa nkwama wa mpako wa ku nyikiwa ka timali lowu twananiweke wa 300 ya timiliyoni ta Tiyuro na malimpfuneto ya 1000 ra timiliyoni ta Tiyuro leti ti nga ta pfuneta Afrika-Dzonga eka mphakelo wa switirhisiwakulu swa mati na eneji.4.  Mixini wa ku Rhula wa Afrika 4.1.  Khabinete yi amukele ku nyikiwa vuxokoxoko hi Phuresidente Ramaphosa hi mayelana na Mixini wa ku Rhula wa Afrika wo ya eUkraine na Federexini ya Russia lowu eka wona Phuresidente a tekeke xiaveswin'we na varhangeri na vayimeri va mifumo ya Senegal, Comoros, Zambia, Egypt, Congo-Brazzaville, na Uganda. Mixini wu tiyise xiyimo lexi nga na milawu xa Afrika-Dzonga xa ku teki rihlanguti na vutiboheleri bya tiko eka xitshunxo xa ku rhula xa ntlimbo lowu. 4.2.  Khabinete yi lemuke leswaku Phuresidente Volodymyr Zelensky wa Ukraine na Phuresidente Vladimir Putin wa Federexini ya Russia va amukele pfhumba ra ku rhula ra Afrika naswona va tibohe eka ku vulavurisana ku yisa emahlweni na varhangeri va le Afrika hi mayelana na timhaka leti boxiweke eka xitshunxo xa ku rhula xa ntlimbo. 4.3.  Mixini lowu wu tshikelele xidingo xa ku hungutiwa ka ntlimbo ku pfumelela mikanerisano ku sungula hi xihatla, ku vuyisiwa ka vana lava tekiweke eUkraine, ku humesiwa ka vabohiwa va nyimpi na ku tumbuluxiwa ka tindlela ku olovisa mpfuneto wa vanhu swinene.4.4.  Khabinete yi amukele ku khensa loku hundzisiweke hi varhangeri va misava hinkwayo ka nkoka wa Pfhumba ra ku Rhula ra Varhangeri va le Afrika eka ku kuma xitshunxo xa ntlimbo lowu tanihilaha ku paluxiweke hakona hi Vaholobyenkulu va Denmark na Netherlands, xikan'we na Holobye wa Matiko Mambe wa Furwa, exikarhi ka van'wana.4.5.  Endzhaku ka mixini wa ku rhula, Afrika-Dzonga yi ta teka xiave eka Samiti ya Yuniyoni ya Afrika-Russia eMoscow hi Mawuwana, laha matlhelo ya yona, mfumo wa hina wu nga ta tlhela wu teka xivandlanene lexi ku vulavurisana ku ya emahlweni na Russia hi mayelana na timhaka leti Tiphuresidente letimbirhi ti tiboheke ku ti tekela enhlokweni.4.6.  Mutsundzuxi wa Nsirhelelo wa Rixaka wa Phuresidente Ramaphosa, yena Phrf Fholisani Sydney Mufamadi, u ta ya eka Samiti ya ku Rhula, leyi rhambiweke hi Phuresidente Zelenksy, leyi yi nga ta va kona eCopenhagen, Denmark, hi Mhawuri.4.7.  Hi mayelana na xihahampfhuka lexi tleketleke vatirhi va nsirhelelo wa phuresidente va le Afrika-Dzonga na vayimeri va swihangalasamahungu ku ya ePoland endleleni ya vona yo kongoma eUkraine na Russia, Khabinete yi lemuke swiendleko leswi a swi fanele ku va swi nga humelelangi leswi swi humeleleke loko xihahampfhuka lexi xi phatsama eWarsaw, Poland.4.8. Khabinete yi lemuke leswaku Ndzawulo ya Vuxaka bya Matiko ya Misava na Ntirhisano yi ta khoma nkanelo hi mayelana na mhaka leyi hi ku tirhisa maendlelo na tindlela swa xidipulomati leswi faneleke.5.  Timhaka ta mabindzu5.1.  Khabinete yi lemuke tinhlayo ta mabindzu ta sweswinyana tanihilaha ti andlariweke hakona hi Ndzawulo ya Mabindzu, vumaki na Mphikizano leti kombeke leswaku tinhundzu ta Afrika-Dzonga leti rhumeriwaka eChina ti fike eka US$33 wa tibiliyoni hi 2022, hi kambirhi kutlula levhele  ya mutirhisani wo bindzurisa lonkulu kutlula hinkwavo, Jarimani. 5.2.  Hi ku angarhela, mabindzu ya Afrika-Dzonga-China ya tlakuke hi 30% kusuka eka US$44 wa tibiliyoni hi 2018 kufika eka US$57wa tibiliyoni hi kuhela ka 2022. Kusukela 2018 kufikela 2022, mipimo ya ku kula ya lembe na lembe ya nhlayoxikarhi ya 10% (tinhundzu leti rhumeriwaka ematikweni mambe) na 4.5% (tinhundzu leti xaviweke ematikweni) yi tsarisiwile. Afrika-Dzonga yi hlayisa misalo ya mabindzu leyikulu eka ntlhanu wa malembe. 6.  Eneji6.1.  Khabinete yi amukele ntwanano lowu wu nga ta endla leswaku Mozambique yi amukela Afrika-Dzonga hi 100 wa timegawati (MW) ta gezi endzeni ka tin'hweti tinharhu (3) leti landzelaka xikan'wekan'we loko ku sayiniwa Ntwanano wa ku Xaviwa ka Gezi. Tin'hweti tinharhu kufika eka 12 leti landzelaka ti ta endla leswaku Afrika-Dzonga yi xava kusuka eka matiko mambe kufika eka 1 000 MW ta gezi kusuka eMozambique.6.2.  Khabinete yi yile emahlweni yi amukela antswiso lowu yaka emahlweni eka ntalo wa ku endliwa ka gezi Eskom lowu wu tiyisiseke leswaku nhlangano wo phakela miganga gezi wu tsarisa 60% ta Xiphemu xa Vukona bya Eneji.6.3.  Khabinete yi hundzise ku khensa ka yona eka vanhu va le Afrika-Dzonga eka vuhoxaxandla bya n'wina eka ku hunguta ku laviwa ka gezi, leswi swi hoxekeke xandla eka Eskom ku va yi kota ku hlayisa switeji swa le hansi swa ku tirhisiwa ka gezi hi ku siyerisana. Ku hlayisa gezi i vutihlamuleri lebyi avelaniwaka naswona i goza leri hinkwerhu ka hina hi vuyeriwaka kusuka eka rona. 6.4.  Khabinete yi hundzise ku khensa eka munyikelo eAfrika-Dzonga hi Rhiphabuliki ya Vanhu ya China ya xilamulelamhangu na switirhisiwa swo endla gezi swa mpimo lowutsongo leswi nga na nkoka R167 wa timiliyoni. Kungu ra ku rhumeriwa ka vatirhi ri le ku hluvukisiwa ku tiyisisa leswaku ku na switirhisiwa leswi nyikeriweke swa vekeriwa eka switirhisiwa swa mfumo leyi ekuheteleleni hi yi nga ta humesiwa eka ku tirhisiwa ka gezi hi ku siyerisana. Ntirho wa ku hundzisiwa ka ximfumo wu ta va kona xikan'wekan'we loko tinhundzu ti pasisiwile hi vulawuri va xibalo va Afrika-Dzonga7.  Mati 7.1.  Khabinete yi kume nkatsakanyo wa miangulo hi Ndzawulo ya Mati na Nkululo ya mitlhontlho ya mati ya nkululo etikweni.7.2.  Nkatsakanyo lowu wu kombisile ku hatlisisiwa ka tiphurojeke swipfuno swa mati ya le henhla leti eka nkarhi lowu nga hundza ti tokotiweke tanihi:7.2.1.  Vuaki bya Xiyimo xa 2 xa R40 wa tibiliyoni xa Phurojeke ya mati ya Lesotho Highlands leyi yi nga ta tirhela Gauteng na swifundzakulu leswi rhendzeleke. Ntirho wu ta hetiwa hi 2027.7.2.2.  Xiyimo xa 2A xa R4 wa tibiliyoni xa Phurojeke yo Engetela Mati ya Mokolo Crocodile eN'walungu-Vupeladyambu eLimpopo. Mali yi le ku hlengeletiweni eka xiyimo xin'wana lexi vuaki byi nga ta sunguriwa hi Mudyaxihi 2024, ku ri na ku hetisiwa loku kunguhateriweke ku va hi 2030.7.2.3.  Eka xinakulobye exikarhi ka mfumo na sekitara ya vucelamigodi, vuaki byi le ku endlekeni eka phurojeke ya Nhluvukiso wa Swipfuno swa Mati swa Nambu wa Olifants ya R24 wa tibiliyoni eLimpopo, ku ri na ku hetiwa loku languteriwaka hi 2030.7.2.4.  Eka xinakulobye xo fana hi migodi leyi nga eKapa-N'walungu, vuaki byi ta sungula endzhakunyana ka lembe leri eka phurojeke ya Vaal Gamagara ya R10 ra tibiliyoni laha ku hetiwa na kona ku languteriwaka kwalomuya ka 2030.7.2.5.   Vuaki byi sungule n'hweti yaleyi, Khotavuxika 2023, eka Phurojeke yo Engetela Mati ya Groot Letaba eLimpopo, leyi yi khumbaka ku tlakusiwa ka Damu Tzaneen. Ntirho eka phurojeke leyi wu ta hetiwa hi 2025.7.2.6.  EKapa-Vupeladyambu, vuaki byi ta sungula hi 2024 eka Xikimi xo Engetela xa Voëlvlei xa R1,2 wa tibiliyoni, laha ku hetiwa ku languteriwa hi 2026.7.3.  Tiphurojeke leti ti hlayisa mphakelo wa mati eka rixaka naswona eka phurosese leyi magidi ya vanhu ya ta thoriwa, mabindzu lama rhendzeleke tindhawu ta vuaki ti ta vuyeriwa hi ku tekiwa ka vatirhi na van'watikontiraka , naswona switirhisiwakulu leswi antswisiweke swi ta vuyerisa tiikhonomi ta le tindhawini letiya.8.  Nsimeko wa Xitirhisiwa xa Ayisothopi xa Afrika-Dzonga (SAIF)8.1.  Khabinete yi amukele xinakulobye exikarhi ka Ndzawulo ya Sayense na Vutumbuluxi na IThemba LABS, leyi nga endla leswaku ku pfuriwa SAIF, xitirhisiwa xa xiyimo xa misava lexi xi angulaka eka ntlhontlho lowu kulaka wa mfukuzana tanihi xin'wana xa swivangelo swa rifu. Xitirhisiwa lexi xi ta endla ndzavisiso na vuleteri leswi antswisiweke xikan'we na engetelo wa vuswikoti bya tirhadiyoayisothopi. Therapi ya rhadiyoayisothopi yi pakanisa tisele ta mfukuzana leti vavisekeke switsongo eka tisele leti rhendzeleke leti nga hanya kahle. 8.2.  Eka nkarhi wa sweswi kwalomu ka 5 000 wa vavabyi va le Afrika-Dzonga hi lembe va vuyeriwa kusuka eka mphakelo lowu, naswona swi languteriwile leswaku tinhlayo leti ti nga tlakukaka hi xiphemu xa ntlhanu kufika eka nkombo, ku ri na ntlakuko eka vuswikoti bya vuhumesi hi SAIF na vukona bya ntlawa wuntshwa wa tiayisothopi.9.  Ku pasisiwa ka Nawumbisi wa Hundzuluxo Bangi ya Poso leyi nga na Vutihlamuleri 9.1.  Khabinete yi amukele ku pasisiwa ka Nawumbisi wa Hundzuluxo wa Bangi ya Poso leyi nga na Vutihlamuleri hi Palamende (havumbirhi bya Huvo ya Rixaka na Huvo ya Rixaka ya Swifundzakulu), leswi pfulaka ndlela ya ku nyikiwa ka layisense ya bangi ya mfumo.9.2.  Nawumbisi lowu wu tirhana na mixungeto leyi eka nkarhi wa sweswi yi fambelanisiwaka na xivumbeko xa nkarhi wa sweswi xa Bangi ya Poso, hi ku hundzuluxa vun'wini na xivumbeko xo vika ku tumbuluxa khamphani yo lawula yintshwa ya Bangi ya Poso. 9.3.  Khabinete yi ta rindzela Phuresidente ku sayina tanihi nawu lowu wu nga ta pfumelela ntsariso wa Bangi ya Poso tanihi Khamphani yo Lawula Bangi.10.  Havexeriso wa Vantshwa10.1.  Khabinete yi khense yi khense vanhu va le Afrika-Dzonga eka ku tikatsa eka mitlangelo ya Siku ra Vantshwa ya tiko hi siku ra 16 Khotavuxika 2023 ehansi ka nkongomelo: “Ku hatlisisiwa ka ntshunxeko wa ikhonomi ya vantshwa eka vumundzuku lebyi yisekaka emahlweni”.10.2.  Khabinete yi amukele nsimeko wa Bazi ro Fambafamba na Miganga ra Mitirho ya Mfumo ra ximanguvalawa hi Tindzawulo ta Dyondzo ya Masungulo, Dyondzo ya le Henhla, Sayense na Vutumbuluxi, na Mitirho na Vatirhi, eka ku tirhisana na nongoloko wa Dyondzo ya Vutholeki ya Yuniyoni ya Yuropa. Mabazi lama swivandlanene ma ta teka tendzo eka tindhawu leti tshameleke ekule ku pfuna vadyondzi na valavi va mitirho hi ndlela ya vona ku thoriwa hi mitamu na vuswikoti bya munhu lebyi pananaka eka mitirhovutomi leyi nga tshukaka yi va kona na swivandlanene swa mitirho. 10.3.  Khabinete yi yile emahlweni yi amukela mapfhumba hi Ndzawulo hi Vurimi, Antswiso wa Misava na Nhluvukiso wa Matikoxikaya ku seketela vantshwa ku teka xiave eka sekitara ya vurimi eka mpfuxeto wa tindhawu ta nhlanganelo wa vaakandhawu to tanihi bindzu ra nhlanganelo ra le xikolweni xa le hansi xa Marapyane-Bakgatla. Ntirhisano lowu wu tumbuluxile kutlula 100 wa mitirho emigangeni ya ka vona naswona vantshwa i varimi va mavele na swiluva swa dyambu ngopfungopfu.11.  Ku Tirha eka Nongoloko wa Ndzilo 11.1.  Khabinete yi losa 400 ya vatimelandzilo va le Afrika-Dzonga lava rhumeriweke eCanada ku pfuneta ku ponisa vutomi, makaya, mabindzu na nhova eka Xifundzakulu xa Alberta xa Canada.11.2.  Ku rhumeriwa ka vatirhi ka 2023 i angulo eka xikombelo xa xihatla ku suka eka Senthara ya Ndzilo wa Swihlahla ya le Xikarhi ka Tiejensi ya Canada. Ntirhisano lowa vuntlhanu exikarhi ka Afrika-Dzonga na Canada i vumbhoni bya vuxaka lebyo tiya exikarhi ka matiko ma ka hina lamambirhi naswona vuhoxaxandla bya Afrika-Dzonga ku hoxa xandla eka ku hlayisa mbangu wa xiviri, swi nga ri na mhaka leswaku i xiphemu xihi xa misava lexi hlaseriwaka hi mixungeto ya mbangu.12.  Mitlangu ya Ximumu ya Misava ya Tiolimpiki yo Hlawuleka 12.1.  Xipano xa Afrika-Dzonga xi ya emahlweni xi endla tiko ri tinyungubyisa eka Mitlangu ya Ximumu ya Misava ya Tiolimpiki yo Hlawuleka ya 2023 eBerlin, Jarimani, kusuka 17 kufika 25 Khotavuxika 2023. Xipano xa Afrika-Dzonga xi vumbiwa hi 64 wa switsutsumi na 21 wa vadzaberi lava va phikizanaka na 7 000 ya switsutsumi kusuka eka 180 wa matiko. Va yimela lava nga na vuswikoti swinene va rixaka ra ka hina naswona i vumbhoni bya matimba ya moya wa vumunhu. B.  Swiboho swa Khabinete 1.  Ku Amukeriwa ka Afrika-Dzonga ka Milawu ya Luxembourg ya Ntwanano wa Mitsakelo ya Matiko ya Misava eka Switirhisiwa swo Fambafamba hi mayelana na Timhaka leti Kongomanaka na Matorokisi 1.1.  Khabinete yi pasise xiringanyeto xa Milawu ya Swiporo swa Luxembourg ePalamende leswaku xi amukeriwa. Milawu ya Swiporo ya Luxembourg yi kondletela ku kula ka ikhonomi hi ku tiyisa sekitara leyi nga riki ya mfumo leyi nyikaka timali eka indasitiri ya swiporo.1.2.  Milawu ya Swiporo ya Luxembourg i mbuyelo wa ku humelela ka Ntwanano wa Kapa hi mayelana na Mitsakelo ya Matiko ya Misava eka Switirhisiwa swo Fambafamba leyi khomiweke hi 2007. Afrika-Dzonga yi sayine milawu leyi hi 2022, tanihi xikombo xa hilaha tiko ri tiyimiseleke hakona hi mayelana na antswiso wa swiporo. C.  Ku thoriwa Ku thoriwa hinkwako ku fanele ku landzelela vutiyisisi bya mithwaso na mbhasiso lowu faneleke. 1.  Ttn Evert Potgieter tanihi Muofisirinkulu wa Timali wa Vulawuri byo Lawula Vatirhi va Tindlu. 2.  Ttn Sandile Psychology Mkhize tanihi Muofisirinkulu wa Vurhangerinkulu wa Magalies Water (ku engeteriwa ka kontiraka). 3.  Swirho swa Khansele ya Ndzavisiso wa Vurimi:(a)   Mhn Joyene Isaacs (ku thoriwa hi vuntshwa);(b)   Dkd Poncho Mokaila (ku thoriwa hi vuntshwa);(c)   Dkd Jonty Tshipa;(d)   Ttn Neo Harrison Masithela;(e)   Mhn Clarinda Elizabeth Simpson;(f)   Dkd Hilke Maartens;(g)   Ttnr Goodman Gcaba (ku thoriwa hi vuntshwa);(h)   Dkd Troy Govender; (i)    Dkd Konanani Liphadzi (ku thoriwa hi vuntshwa);(j)   Dkd Pieter Naude Malan (ku thoriwa hi vuntshwa); na(k)   Dkd Owen Horwood.4.  Ku pfariwa ka swivandla leswi nga eka Ejensi ya Vutleketli bya le Magondzweni exikarhi ka Mindzilekana:(a)   Mhn Bukeka Mahlutshana; na(b)   Ttn Leroy Nsibande. 5.  Ku pfariwa ka swivandla eka Bodo ya Vulawuri bya Vuhahisi bya Vaaki bya Afrika-Dzonga:  (a)   Gqweta Mpati Lebakeng; na (b)   Ttn Tshepo Peege. D. Milawumbisi1.  Nawumbisi wa Vukati wa Mpfapfarhuto wa 2022 1.1.  Khabinete yi pasise ku kandziyisiwa ka Nawumbisi wa Vukati wa Mpfapfarhuto wa 2022 leswaku vaaki va nyika mavonelo. 1.2.  Nawumbisi lowu wu humelerisa Phepha ra Swibumabumelo swa Mfumo hi mayelana na Vukati eAfrika-Dzonga, leri ri pasisiweke hi Khabinete hi Nyenyakulu 2022. Nawumbisi lowu wu havexerisa Ndzawulo ya Timhaka ta Xikaya ku hluvukisa Nawu wa Vukati wun'we wa tiko leri.  1.3.  Nawumbisi lowu wu lava ku tiyisisa leswaku vukati hinkwabyo bya hetisisiwa hi ku fambisana na milawu ya ndzingano, nkaxihlawuhlawu na xindzhuti xa ximunhu tanihilaha swi lulamiseriweke hakona eka Vumbiwa ra Rhiphabuliki ya Afrika-Dzonga ya 1996.1.4.  Nawumbisi lowa mpfapfarhuto wu pfumelela vanhu va le Afrika-Dzonga na vatshami etikweni va rimbewuvutixaxameti, xikan'we na swikhorwiwa swa vukhongeri na swa mfumo, ku hetisisa vukati bya xinawu hi ku fambisana na milawu ya le ka vumbiwa.1.5.  Nawumbisi lowu katsaka goza ro sivela vukati byo tanihi vukati bya vana na lebyi byi endliwaka ku ri hava vandla lerin'wana2.  Nawumbisi wa Ejensi ya Switirhisiwakulu swa Swipfuno swa Mati ya Rixaka (NWRIA) wa 20222.1.  Khabinete yi pasise xiringanyeto xa Nawumbisi wa NWRIA wa mpfapfarhuto ePalamende. Nawumbisi lowu ringanyeta ku simekiwa ka NWRIA leswaku yi va na vutihlamuleri bya nkunguhato, ku nyika timali na nhluvukiso wa switirhisiwakulu swa mati swa tiko leri. Yi ta tlhela yi va na vutihlamuleri bya nhlayiso wa switirhisiwakulu swa swipfuno swa mati leswi nga kona eka nkarhi wa sweswi.2.2.  Ejensi leyi yi fanele ku tiyisisa leswaku ku va na mphakelo wo yiseka emahlweni, wo ringanana na ku va wo tshembeka wa mati hi ku fambisana na miboheko leyi nga eka vumbiwa ya mfikelelo wa mati na ku sirhelela mbangu lowu nga na rihanyo. Yi ta simekiwa tanihi Vandla ra Mfumo ehansi ka Xedulu ya 2 ya Nawu wa Malawulelo ya Timali ta Mfumo, 1999 (Nawu wa 1999). Ejensi leyi yi ta byarha mitirho leyi eka nkarhi wa sweswi yi tirhiwa hi Trans-Caledon Tunnel Authority.3.  Nawumbisi wa Hundzuluxo wo Dlaya Vukati 2023  3.1.  Khabinete yi pasise xiringanyeto xa Nawumbisi wa Hundzuluxo wo Dlaya Vukati wa mpfapfarhuto wa 2023 ePalamende. 3.2.  Nawumbisi lowu wu hundzuluxa Nawu wo Dlaya Vukati, 1979 (Nawu wa 70 wa 1979) ku endlela ku lulamisela tindlela ta ku sirhelela nhlayiseko wa swihlangi kumbe va na lava hlayisiwaka va tswariweke eka vukati bya Ximuzilamu. Mihundzuluxo leyi yi tlhela yi lulamisela ku phakeriwa hi vuntshwa ka rifuwo loko ku n'okisiwa vukati bya Ximuzilamu; ku lulamisela ku tekeriwa mivuyelo ya ndzhaka ya vukati bya Ximuzilamu.3.3.  Hi Khotavuxika 2022, Khoto ya Vumbiwa yi kumile leswaku Nawu wo Dlaya Vukati eka xivumbeko xa wona xa nkarhi wa sweswi a wu fambisani na Vumbiwa tanihileswi wu nga katsiki vukati bya Ximuzilamu. Khoto yi kume leswaku xiyenge xa Nawu wo Dlaya Vukati wu hambana na vumbiwa hi mhaka ya leswaku wu endla xihlawuhlawu lexi nga riki lexinene ehenhla ka vana va vatswari lava tekaneke na vatswari lava nga tekanangiki.4.  Nawumbisi wa Hundzuluxo wa Nkwama wa Mpfuxeto wa Afrika na Ntirhisano wa Matiko ya Misava (ARF) 4.1.  Khabinete yi pasise xiringanyeto xa nkandziyiso wa Nawumbisi wa Hundzuluxo wa mpfapfarhuto wa ARF leswaku vaaki va nyika mavonelo. Xikongomelo xa Nawumbisi lowu i ku hundzuluxa Nawu wa ARF (Nawu wa 51 wa 2000). Mihundzuluxo leyi yi ta tlhela yi vula leswaku ARF sweswi yi ta vitani Ejensi ya Swinakulobye bya Nhluvukiso wa Afrika-Dzonga. Ejensi leyi yi ta tirha tanihi xitirho ku lawula, ku seketela na ku humelerisa ntirhisano na mpfuneto wa nhluvukiso lowu fikaka emakumu wa Afrika-Dzonga.4.2.  ARF i ya nkoka swonghasi eka ku kondletela mitsakelo ya rixaka na mikhuvanene swa Afrika-Dzonga, Mpfuxeto wa Afrika na ku tumbuluxiwa ka misava yo antswa ya hinkwavo.4.3.  ARF yi tlhela yi va na nkoka eka Afrika-Dzonga tanihileswi yi antswisaka ntirhisano exikarhi ka tiko ra ka hina na matiko man'wana, ngopfungopfu matiko ma le Afrika, hikwalaho ka nkondletelo wa xidemokirasi, mafumelo lamanene, nsivelo na xitshunxo xa ntlimbo, nhluvukiso na mpfanganiso wa vanhu na ikhonomi mpfuneto wa vanhu na nhluvukiso wa swipfuno swa ximunhu. 5.  Ku nyika vuxokoxoko byintshwa hi mayelana na ku Hlawuriwa hi Vuntshwa ka Afrika-Dzonga ku tirha tanihi Xirho xa Khansele ya Nhlangano wa Vuhahisi bya Vaaki wa Matiko ya Misava 5.1.  Khabinete yi lemuke ku hlawuriwa hi vuntshwa ka Afrika-Dzonga ku tirha tanihi Xirho xa Khansele ya Nhlangano wa Vuhahisi bya Vaaki wa Matiko ya Misava F.  Swiendleko leswi Taka1  N'hweti ya Mandela1.1  Afrika-Dzonga na misava hinkwayo, hi Mawuwana, va ta tsundzuka N'hweti ya Mandela ehansi ka nkongomelo wa “Maxelo, Swakudya na Nkhomano”. Hi n'hweti leyi, vanhu va le Afrika-Dzonga va tlangela vutomi bya khale ka Phuresidente Nelson Mandela, ndzhaka ya yena naswona va teka goza ku pfuna ku cinca vaakandhawu va ka hina leswaku va antswa, va pfanganisa matshalatshala ku hoxa xandla eka ku lwisana na vusweti na nkandzingano.1.2  Khabinete yi hlohlotela vanhu va le Afrika-Dzonga hinkwavo ku tirhisa n'hweti leyi ku endla swin'wana leswi swi nga ta endla ku hambana emigangeni ya ka vona na ku tiyisisa leswaku hi aka Afrika-Dzonga leyi voniweke hi tatana wa hina wo simeka. 2  Samiti ya Ntwanano wo Nyika Timali wa Misava Hinkwayo wuntshwa2.1  Phuresidente Ramaphosa hi siku ra 22 na 23 Khotavuxika 2023, u ta teka xiave eka samiti ya ntwanano a ku nyika timali wa misava hinkwayo eFurwa. 2.2  Afrika-Dzonga yi ta tirhana na timhakakulu to tanihi antswiso wa mihlangano ya timali ta nhluvukiso ya matikonyingi, xirilo xa swikweleti, ku nyika timali ka vutumbuluxi, swibalo swa  matiko ya misava ma timfanelo to tihumesa to hlawuleka.3  Khomferense ya Khansele ya Vuyimeri ya Vadyondzi (RCL)3.1   Khomferense ya RCL yi ta rhambiwa hi siku ra 29 na 30 Khotavuxika 2023 eYunivhesiti ya Pitori hi xikongomelo xa ku aka na ku tiyisa xiave xa tiRCL eswikolweni.3.2  Khomferense ya nan'waka yi ta kongomisa eka ku havexerisa vadyondzi, ku kumiwa ka swidingo swa vadyondzi na ku antswisa matirhelo ya tiRCL. Leyi i pulatifomo ya nkoka ya ku hluvukisa vurhangeri bya nkarhi lowu taka bya tiko leri.4  2023 Thonamente ya Khapi ya Misava ya Netibolo4.1  Kha ri na 36 wa Masiku ku ya eka Khapi ya Misava ya Netibolo ya 2023 leyi yi nga ta va kona eCape Town International Convention Centre kusuka 28 Mawuwana kufika 6 Mhawuri 2023, Khabinete yi khense vanhu va le Afrika-Dzonga hinkwavo eka ku amukela ka Vumunhu ka malwandla eka vanhu lava endzeke eka rendzo ra Thirofi ya Khapi ya Misava etikweni hinkwaro. 4.2  Rendzo lera thirofi ri vumba xiphemu xa migingiriko yo yisa eka ntlangu wo pfula. Rendzo lera thirofi ri sungule eKwaZulu-Natal naswona ri ta nghena hi le Gauteng, Mpumalanga, Limpopo, N'walungu-Vupeladyambu, Free State, Kapa-N'walungu na Kapa Vupeladyambu. Rendzo leri ri ta gimeta eKapa-Vupeladyambu tanihi xifundza lexi rhurhelaka, ku nga si sungula thonamente leyi hi siku ra 28 Mawuwana 2023.5  Banyana Banyana va suka ku ya eka Khapi ya Misava ya FIFA ya Vavasati5.1  Hi ku yimela rixaka, Khabinete yi navelele leswinene eka xipano xa bolo ya milenge ya vavasati ya rixaka, Banyana Banyana, tanihiloko xi ri eku lulamiseleni ku suka hi Ravuntlhanu 23 Khotavuxika 2023, kuya eka Khapi ya Misava ya FIFA ya Vavasati leyi yi nga ta khomeriwa eAustralia na le New Zealand hi Mawuwana.5.2  Matirhelo ya xipano eka tithonamente to hambanahambana ma tisile nkongomiso wa miehleketo wa misava hinkwayo eka nhluvukiso wa ntlangu wa vavasati eAfrika-Dzonga, tanihi xiphemu xa vutihavexerisi byo angarhela havexeriso wa rixaka wa vavasati etikweni.G.  Mahungu1.  VuhoyozeriKhabinete yi hundzise vuhoyozeri bya yona na ku navelela leswinene eka: Vatlangi va thenisi va tiwhilichere va le Afrika-Dzonga Donald Ramphadi na Kgothatso Montjane lava va humeleleke tanihi tinghwazi ta Grand Slam eka swiavo swo vona hi ku hambana eka thonamente ya Roland Garros yo xiximeka eFurwa.Vahluri hinkwavo va Matsambu ya Comrade ya 2023 na switsutsumi leswi swi teke xiave eka matsambukulu yo rhelela kusuka ePietermaritzburg kufika Durban. Hi hoyozela Tete Dijana na Gerda Steyn kungari eka ku hlula ntsena misayano ya vavanuna na ya vavasati hi ku hambana ka vona, kambe na ku tlhela va tshova tirhekodo to rhelela eka havumbirhi bya misiyano ya vavanuna na ya vavasati.Ku vuriwa ko hlawuleka ku tlhela ku hlayiseriwa mutshami wa le Limpopo Tatana Johannes Mosehla loyi, eka malembe ya 81 hi vukhale, a veke munhu wa khale kutlula hinkwavo ku heta Comrades. Hi N'hweti ya Vantshwa, vanhu va le Afrika-Dzonga va malembe hinkwawo hi vukhale va nga dyondza nkoka na ku vuyeriwa hi hanyelo leri nga na rihanyo kusuka eka mudyuhari lonkulu swonghasi.Khabinete yi tlhela yi hoyozela Nomhle Ngwenya ku va a ri wansati wa wantima lotsongo eka hinkwavo ku va wo sungula ku kuma PhD ku suka eka fakhalithi ya sayense ya Wits a ri na 25 wa malembe ntsena hi vukhale.  Mhn P Khoza loyi a hlawuriweke tanihi Phuresidente wa Huvo ya ICAO ya 42 leyi yi veke kona kusuka 27 Ndzati ku fika 7 Nhlangula eMontreal, Canada 2.    Michavelelo Khabinete yi hundzise michavelelo ya yona eka ndyangu na vanghana va: Xirho xa Palamende, Mhn Tina Joemat-Pettersson, loyi a ri Mutshamaxitulu wa Komiti ya  Photifoliyo ya Huvo ya Rixaka hi mayelana na Maphorisa, naswona loyi eka nkarhi lowu nga hundza a tirha tanihi Holobye wa Vurimi, Swihlahla, na Tinhlampfi na Holobye wa Eneji. U tlhele a tirha tanihi MEC wa Dyondzo eKapa-N'walungu. U tlhele a va xirho xa Komiti ya Vurhangerinkulu ya Rixaka ya African National Congress (ANC) na Ligi ya Vavasati ya ANC. Mugingirikeli wo lwela ntshunxeko wa United Democratic Front. Hosi Kgagudi Kenneth Sekhukhune, Hosi ya Marota Mohlaletse, Hlabirw’a a Bauba tlhelo ka hosi yo khomela ya Mfumo wa Vapedi. Miehleketo na swikhongelo swa Khabinete swi na Ndyangu wa  le Vukosini na Vapedi tanihiloko malulamiselo yo hetelela ma nkosi wa Hosi yo Khomela leyi nga lova ma le ku endliweni.Khale ka mudzaberi wa ndhuma wa Bafana Bafana, Clive Barker, loyi a rhangeleke rixaka ra ka hina ku ya hlula eka Khapi ya Tinxaka ya Afrika ya 1996 leyi nga ya nkoka eka matimu, leyi a yi khomeriwile laha etikweni rosungula.  Swivutiso: Ttn Michael Currin – Muvulavuleri wo Khomela wa Mfumo Riqingho: 082 462 7896"
"Xitatimente hi mayelana na Nhlengeletano ya Khabinete ya Ravunharhu, 5 Mawuwani 2023",6 Jul 2023,https://www.gov.za/speeches/statement-cabinet-meeting-5-july-2023-6-jul-2023-0000,https://www.gov.za/ts/speeches/statement-cabinet-meeting-5-july-2023-6-jul-2023-0000,"A. IMiba enguNdaba-mlonyeni 1. Ezamandla 1.1. IKhabhinethi iyamkele inkqubela yoMba wokuFumaneka koMbane kwa-Eskom, ngoku isondele kuma-70%. Malunga neemegawathi ezingama-400 (i-MW) zongezwe kuthungelwano lombane kwaye ugcino olucwangcisiweyo luye lwaphucuka ngethutyana elifutshane. 1.2. Kwakhona iKhabhinethi yaqaphela ukuba isigqibo seGosa leSizwe elijonge ukuCoceka koMoya leSebe lezaMahlathi, ezokuLoba kunye nokusiNgqongileyo sokunika u-Eskom elinye ithuba lokuhlangabezana neMithetho yokuKhutshelwa kweGesi eMoyeni kwiSikhululo soMbane iKusile eMpumalanga, ngokulawulwa yimiqathango engqongqo ethile. 1.3. Oku kuhlehliswa kuza kuvumela u-Eskom ukuba aqhube nokulungisa isakhelo esonakele ngomhla wama-23 kweyeDwarha 2022. Iziko lombane liza kwakha kwakhona izakhelo zexeshana ezintathu ekulindeleke ukuba zibuyisele i-2 100 MW yombane kuthungelwano lombane lwesizwe kunye nokunciphisa ukucinywa kombane ngamanqanaba amabini.1.4. IKhabhinethi iphinde yagxininisa ukuba urhulumente uzibophelele kwiNguqu yezaMandla (i-JET) kwaye uzimisele ukuthomalalisa ifuthe lokutshintsha kwemozulu. I-JET, eyasekwa ngonyaka wama-2020, ijolise ekuphumezeni ukukhutshwa kwekhabhoni ""ye-Net Zero"" ngonyaka wama-2050.1.5. IKhabhinethi ibulela abemi boMzantsi Afrika abaqhubekayo nokusebenzisa umbane ngononophelo, ngakumbi ngamaxesha aphezulu. Iinzame zethu zamandla ezidityanisiweyo ziye zanceda ukuzisa amanqanaba asezantsi okucinywa kombane. 1.6. IKhabhinethi kwakhona yamkela ukuzibophelela okwenziwe kwiNgqungquthela yesiVumelwano esiTsha seMali yeHlabathi eyayibanjelwe e-Paris, eFransi ukususela kumhla wama-22 ukuya kowama-23 kweyeSilimela 2023. UMongameli u-Cyril Ramaphosa wayizimasa lo ngqungquthela, eyayijolise ekwakheni ikontraki entsha phakathi koMntla kunye noMzantsi ukunceda ukushukuxa imiba yokutshintsha kwemozulu, uphuhliso kunye netyala.2. Iimeko ezimandla zemozulu2.1. IKhabhinethi ivakalise umbulelo kumaqela oLawulo lweNtlekele kwiPhondo ngokukhawulezisa ekuncedeni uluntu oluchatshazelwe zizikhukula kutsha nje KwaZulu-Natala naseMntla Koloni. Sonke sibuhlungu ngokusweleka kwabantu KwaZulu-Natala, kwaye sivakalisa uvelwano kwiintsapho nezihlobo zabo bathe baphulukana nobomi babo.2.2. Iziseko ezingundoqo zeendlela, unikezelo lombane, iinkqubo zogutyulo lwelindle kunye nezindlu kwiindawo ezichaphazelekayo KwaZulu-Natala zonakaliswe kakhulu ngelixa iindlela kwezinye iindawo zoMntla Koloni ziye zonakala.2.3. Urhulumente kunye nemibutho yoncedo iyaqhubeka nokubonelela ngoncedo olukhawulezileyo kuluntu oluchaphazelekileyo KwaZulu-Natala, kuquka iipasile zokutya, iingubo zokulala, iingubo zeplasitiki kunye neebhokisi zikaxakeka.2.4. U-Eskom kunye namasebe ombane kamasipala nawo avuliwe ukuze kubuyiselwe umbane kwiindawo ezichaphazelekayo.3. Utyelelo lokuSebenza ebeliQhutywe ngokuBambisana yi-Netherlands ne-Denmark 3.1. IKhabhinethi ilwamkele uTyelelo lokuSebenza ngokuManyeneyo olube yimpumelelo phakathi kweNkulumbuso yase-Netherlands, uMnu Mark Rutte kunye neNkulumbuso yase-Denmark, uNks Mette Frederiksen oluqinise ubudlelwane boMzantsi Afrika nala mazwe mabini kwimiba yehaydrojini engenabungozi kokusingqongileyo, amandla ahlaziyekayo kunye ne-JET.3.2. Utyelelo kwakhona lwazisa iqela labatyali-mali eMzantsi Afrika ukuqinisa amanqanaba aphezulu entsebenziswano kunye nobudlelwane obuhle phakathi kwelizwe kunye namaqabane amabini abalulekileyo aseYurophu.3.3. Ngexesha leengxoxo ezisemthethweni ezidibeneyo, isiVumelwano sokuSebenzisana kuMmandla weHaydrojini Engenabungozi kokusiNgqongileyo satyikitywa phakathi koMzantsi Afrika ne-Netherlands, ngelixa isivumelwano phakathi koMzantsi Afrika ne-Denmark malunga neNtsebenziswano yoPhuhliso enxulumene neNkqubo yeNtsebenziswano yezaMandla yonyaka wama-2017 salungiswa.4. Imbizo kaMongameli yeNkqubo yoPhuhliso lweZithili yaKwaZulu-Natala (i-DDM) 4.1. UMongameli Ramaphosa, edibene neenkokheli eziphuma kuwo omathathu amanqanaba oburhulumente (kuzwelonke, kwiphondo nakwingingqi), bathabathe iMbizo kaMongameli yesiXhenxe ye-DDM yoLawulo lweSithandathu ngoLwesihlanu, umhla wama-30 kweyeSilimela 2023 kuMasipala weSithili uThukela KwaZulu-Natala. Iinkokheli zikarhulumente zisebenzise eli thuba ukunxibelelana nabahlali ngemingeni yonikezelo lweenkonzo kunye nezicwangciso zophuhliso lwesithili. 4.2. IKhabhinethi icele abahlali ukuba badlale indima ebonakalayo ekumiseleni ikamva loluntu lwabo ngokuthatha inxaxheba kwinkqubo ye-DDM yeeMbizo zikaMongameli.  4.3. Bonke abemi bayabongozwa ukuba badlale indima kuphuhliso loluntu lwabo ngokuba ngabemi abakhutheleyo. Ngokusebenzisana, sinokubona imiba exhalabisayo kwaye sivule imiqobo ekunikezelweni kweenkonzo okuhlangeneyo. 5. Uqoqosho 5.1. IKhabhinethi icinge ngeeNkcukacha-manani zeKota zamva nje ezikhutshwe liZiko leeNkcukacha-manani loMzantsi Afrika (i-Stats SA) ezibonise ukuhla kwengqesho kumacandelo ahlukeneyo kunye neenzuzo kwamanye. Nangona  ukukhula kuhleli kuthotyiwe, uqoqosho lwethu oluzinzileyo luyaqhubeka nokudala imisebenzi, nangona lungekho ngesantya esisifunayo.5.2. Ungenelelo olufana nenkqubo kaMongameli yoVuselelo lweNgqesho luyanceda ukuguqula imeko. IKhabhinethi ikhuthazekile ukuba kwinyanga yoKwindla 2023, bangaphezu kwesigidi esi-1.2 abantu abathe baxhamla ngokuthe ngqo kule nkqubo ukususela oko yathi yasekwa ngonyaka wama-2020. Ukuza kuthi ga ngoku, malunga nama-800 000 emisebenzi yexeshana elifutshane, ingakumbi elungiselelwe ulutsha, edalwe kwimimandla ebalulekileyo, kwezemfundo, uphuhliso lwabantwana abaselula nokhuseleko loluntu. 5.3. Le nkqubo iqinisekise ukuba abemi boMzantsi Afrika abaninzi abasesichengeni bathatha inxaxheba kumsebenzi onentsingiselo kwaye bafumana umvuzo ozinzileyo. Iye yanceda ekuthomalaliseni ubunzima bezoqoqosho kumawakawaka eentsapho.6. IHaydrojini Engenabungozi kokusiNgqongileyo 6.1. IKhabhinethi iphinde yasamkela isibhengezo esihlangeneyo senjongo yokuseka uMbutho waBasebenzi beHaydrojini eMzantsi Afrika naseJamani, esatyikitywa nguMphathiswa okwi-Ofisi kaMongameli ojongene noMbane, uGq Kgosientsho Ramokgopa kunye noSekela-Tshansela waseJamani u-Robert Habeck. Umbutho wabasebenzi uza kujonga indlela imakhethi yehaydrojini engenabungozi kokusingqongileyo eya kwenziwa ngayo kwaye iphuhliswe, kunye nokudala amathuba oshishino ukuya kumashishini phakathi kwamazwe amabini. Ihaydrojini engenabungozi kokusingqongileyo iveliswa ngamandla ahlaziyekayo kwaye inokukhutshwa kwekhabhoni esezantsi kakhulu kunehaydrojini yemveli. 6.2. Urhulumente sele equlunqe izicwangciso zenkqubo ye-Hydrogen Valley, ekulindeleke ukuba iqale eLimpopo, inqumle eRhawutini, iye kutsho eThekwini. Le nkqubo iza kuseka amathuba eeprojekthi eziya kuqalisa amaphulo ehaydrojini kwiindawo zokuhlala ngenjongo yokukhulisa uqoqosho nokudalwa kwemisebenzi.7. INgqungquthela yeeNtloko zeMibuso noRhulumente woMbutho woRhwebo e-Afrika eseMazantsi (i-SACU)7.1. IKhabhinethi iluqaphele uTyelelo loMsebenzi lukaMongameli u-Ramaphosa oluya kwiNgqungquthela yeSibhozo yeeNtloko zeMibuso nooRhulumente ye-SACU ebibanjelwe eBukhosini baseSwatini ngoLwesine, umhla wama-29 kweyeSilimela 2023. I-SACU eyasekwa ngo-1910,  yeyona Manyano yezoRhwebo endala ehlabathini.7.2. Le ngqungquthela yaxoxa yaza yanikezela ngohlaziyo ngobume bokuphunyezwa kwesiCwangciso-qhinga se-SACU sonyaka wama-2022 ukuya kowama-2027. IsiCwangciso-qhinga se-SACU samkelwa ngenyanga yeSilimela ngonyaka wama-2022 njengomgaqo wokwenza nzulu ukudityaniswa kommandla kuManyano yezoRhwebo kunye nokwakha ubudlelwane obuluqilima phakathi kwamazwe amahlanu angamalungu kwakunye nokusebenzisa amathuba aveliswe ngukuRhwebelana koMmandla we-Afrika okungaHlawulisi iRhafu.8. Ukwembiwa kwemigodi 8.1. IKhabhinethi inenkxalabo ngomkhwa wokwembiwa kwemigodi ngokungekho mthethweni kwaye urhulumente uthatha amanyathelo okuwuphelisa esebenzisa i-National Coordination and Strategic Management Team (i-NCSMT). I-NCSMT ijonge ukulungelelanisa iinzame zikarhulumente zokulwa nokwembiwa kwemigodi ngokungekho mthethweni kunye nokurhweba ngezimbiwa zexabiso. 8.2. Ukwembiwa kwesinyithi kunye nokurhweba ngokungekho mthethweni kuyalonakalisa uqoqosho lwethu, kwaye kunempembelelo embi kukhuseleko nempilo yoluntu. 9. Uqhankqalazo loluntu 9.1. IKhabhinethi iphinde yathi ubundlobongela ayisosisombululo kwiingxaki zoluntu kwaye icela uluntu ukuba lusebenzise imijelo esele ikhona ukusombulula iingxaki zalo. IGqiza laBaphathiswa eliSebenzayo lithe latyalwa e-Diepsloot; e- Gauteng ukuze lisebenze neenkokheli zabahlali ukulungisa imiba ebaxhalabisayo.9.2. IKhabhinethi icele abahlali base-Diepsloot kunye nezinye iindawo ukuba basebenzisane norhulumente, ooceba basekuhlaleni kunye namapolisa ukusombulula imiba efana nolwaphulo-mthetho. B. Izigqibo zeKhabhinethi 1. UYilo lwesiCwangciso soTyalo-mali seLizwe (i-CIS) 1.1. IKhabhinethi iluvumile uyilo loMzantsi Afrika lwe-CIS ukuba luphunyezwe.  1.2. I-CIS, eyapapashwa ngonyaka wama-2022 ukuze uluntu luhlomle ngalo, ifuna ukubeka eli lizwe njengendawo ephambili ekhethwayo yotyalo-mali e-Afrika ngokunyusa umgangatho wotyalo-mali oluthe ngqo lwangaphandle nolwasekhaya. 1.3. Esi sicwangciso sisekelwe kutyalo-mali oluphambili lwelizwe kunye neenjongo zophuhliso loqoqosho ezifana nokwanda kwengqesho, ukunciphisa intlupheko, kunye nokuxhasa utshintsho olunobulungisa kuqoqosho lwekhabhoni ephantsi kunye nokhuseleko lwamandla.1.4. Sibonelela ngeendlela zotyalo-mali ukutsala amashishini amancinci, aphakathi kunye nasakhasayo kwiphulo lohlumo loqoqosho, ngakumbi ukutshintshela kuqoqosho olungenabungozi kokusingqongileyo. Esi sicwangciso sikwachaphazela inani lezivumelwano zamazwe ngamazwe, zommandla kunye namazwe amabini atyikitywe nguMzantsi Afrika.1.5. Esi sicwangciso silungelelaniswe neenjongo zesiCwangciso soPhuhliso seSizwe malunga nenguqu kwezoqoqosho kunye nesiCwangciso seZiseko ezinguNdoqo seSizwe sonyaka wama-2050 esamkelwe kutshanje.1.6. Amaphondo esizwe kunye noomasipala bawo abambaxa aza kuba sembindini ekuqhubeni esi sicwangciso, esiya kuthi rhoqo silungelelaniswe kwimeko yezoqoqosho eguqukayo. 2. Ingxelo yelizwe yesithathu phantsi kwesiVumelwano seZizwe ngezizwe esichasene neNtuthumbo kunye nezinye iiNkohlakalo kunye neMpatho engenabuntu okanye iSohlwayo (i-CAT). 2.1. IKhabhinethi ikuvumile ukungeniswa kwengxelo yesithathu ye-CAT yoMzantsi Afrika kuNobhala-Jikelele weZizwe eziManyeneyo (i-UN). Ingxelo ichaza amanyathelo athathwa nguMzantsi Afrika ukuthintela ukungcungcuthekiswa kunye nokuphathwa kakubi kwabemi.2.2. UMzantsi Afrika utyikitye isiVumelwano ngonyaka wama-2000 waza ngonyaka wama-2008 wasiqinisekisa. Ngokuhambelana neNqaku le-17 loMthetho wokuZiphatha ongaNyanzelisiyo (i-Optional Protocol) kwi-CAT, enye yezibophelelo ezinyanzeliswe kumaQela kaRhulumente kukuseka iindlela zasekhaya zokuthintela intuthumbo eyaziwa ngokuba yiNkqubo yoThintelo yeSizwe.2.3. Kule minyaka ingama-29 idlulileyo, urhulumente wentando yesininzi eMzantsi Afrika uye wayisusa imithetho namaziko amadala ocalu-calulo, wakha amaziko amatsha entando yesininzi, waza wasungula imithetho esekelwe kumalungelo omgaqo-siseko kunye nenkululeko.2.4. Uluntu luyakwazi ukuxela izityholo zokungcungcuthekiswa kunye nempatho-mbi kwiCandelo loPhando lwaMapolisa eliZimeleyo ukuze ziphandwe. Kwakhona uMzantsi Afrika ukwaneKomishoni yamaLungelo oLuntu esebenza kakuhle, iziko lesizwe elimiselwe ukuxhasa intando yesininzi yomgaqo-siseko.C. Izikhundla Zonke izikhundla zixhomekeke ekuqinisekisweni kwamabakala ezemfundo kunye nokuqinisekiswa okufanelekileyo kwezokhuselo.UNks Ntomboxolo Mbengashe njengeGosa eliyiNtloko yesiGqeba (i-CEO) yeBhanki yePosi yoMzantsi Afrika ixesha leminyaka emihlanu. UMnu Sibusiso Bukhosini njengeGosa eliyiNtloko yesiGqeba ye-Isimangaliso Wetland Park Authority (uqeshiwe kwakhona).UNks Tamlyn Bouwer njengeGosa eliPhethe i-Ofisi yeMali yeBhunga leSizwe lokuBhalisa abaKhi bezindlu. UMnu Morongwa Calvin Molongoana njengoSekela Mlawuli-Jikelele (u-DDG): kwicandelo le-Statistics Support and Informatics kwiZiko leeNkcukacha-manani loMzantsi Afrika. UNks Daphne Yandiswa Morudu njengo-DDG: INkqubo yeeNkcukacha-manani yeSizwe yaseMzantsi Afrika kwiZiko leeNkcukacha-manani loMzantsi Afrika UMnu Rory Gallocher njengeGosa eliPhezulu leMisebenzi kuBongameli.  D IMithetho eYilwayo1. UMthetho-siHlomelo oYilwayo wonyaka wama-2023 weeNkampani  1.1. IKhabhinethi ikuvumile ukungeniswa ePalamente koMthetho-siHlomelo oYilwayo weeNkampani wonyaka wama-2023 ukuze uqwalaselwe.   1.2. Izindululo ezikulo Mthetho uYilwayo zijolise ekunciphiseni umthwalo wommiselo nowolawulo kubanini bamashishini kwaye ziza kukhulisa umtsalane woMzantsi Afrika kwabo banokuba ngabatyali-zimali. Uninzi lwezihlomelo bezinobugcisa ngokwendalo, kwaye bezijongene nohlenga-hlengiso kunye nokucacisa imiba yolawulo.1.3. Enye yezinto ezingundoqo eziphambili kulo rhulumente wentando yesininzi kukudala imisebenzi kwaye oku akunakufezekiswa ukuba ukukhululeka kokwenza ushishino eMzantsi Afrika akushukuxwa. 1.4. Ezi zihlomelo zikwanika ingcaciso ethe kratya kwinani lamagatya akulo Mthetho uYilwayo, zifuna ukunciphisa inkqubo yommiselo kumashishini; ziqinisa izikhewu ezichasene nokuthutyeleziswa kwemali; ukomeleza iimfuno zokubhengeza kunye nokwandisa amagunya abanini-zabelo kwinkampani. 1.5. Umvuzo ogqithisileyo, ngakumbi kumanqanaba aphezulu enkampani, ngumcimbi oxhalabisa kakhulu kumazwe ngamazwe kunye nalapha eMzantsi Afrika. 1.6. zihlomelo ezikulo Mthetho uYilwayo ziza kukhuthaza ukwenziwa kwezinto elubala kwaye zicacise uxanduva phakathi kwabalawuli nabaphathi abaphezulu kwelinye icala, nabanini-zabelo kwelinye, kunye nokulungisa iinkxalabo zoluntu malunga namazinga aphezulu okungalingani eluntwini. 2. UMthetho oYilwayo wonyaka wama-2022 wokuBeka esweni, iNkxaso kunye namaNgenelelo kuRhulumente (i-IMSI) 2.1. IKhabhinethi ikuvumile ukupapashwa koyilo loMthetho oYilwayo we-IMSI wonyaka wama-2022 ukuze uluntu luveze izimvo zalo. 2.2. Lo Mthetho uYilwayo uza kusetyenziswa njengesisombululo kwimingeni emininzi efunyenwe xa urhulumente ebesebenzisa icandelo le-100 nele-139 loMgaqo-siseko weRiphabhlikhi yoMzantsi Afrika yonyaka we-1996 xa kunyanzeleke ukuba enze njalo ngenxa yokusilela kwamanye amacandelo karhulumente. 2.3. ICandelo le-100 lixhobisa urhulumente ukuba angenelele ukuba iphondo liyasilela ukuhlangabezana nezibophelelo zalo zolawulo nonikezelo lweenkonzo ngelixa iCandelo le-139 lixhobisa isigqeba sephondo esinolawulo oluphezulu ukuba singenelele ukuba umasipala akalufezi uxanduva ngokoMgaqo-siseko okanye ngokomthetho. 2.4. UMthetho oYilwayo we-IMSI waziswa njengesixhobo sokulawula ukujongana nemingeni ekunyanzeliseni iCandelo le-139, ukubeka iliso novavanyo, kunye nefuthe longenelelo. 2.5. Lo Mthetho uYilwayo uya kulawula ukuphunyezwa kweCandelo le-139 loMgaqo-siseko, kuquka neenkqubo ezifanelekileyo.Uza kubonelela ngenkxaso ekujoliswe kuyo koomasipala abafuna uncedo, kwaye ukwabonelela ngokubeka iliso koomasipala ukuze bafezekise izibophelelo zabo zolawulo ngokoMgaqo-siseko okanye ngokomthetho. E.  Imisitho Ezayo 1. Ixesha leRhafu 1.1. IKhabhinethi ikhumbuza wonke umntu ukuba ixesha lokufakwa kwerhafu lonyaka wama-2023 liza kuvulwa ngoLwesihlanu, umhla wesi-7 kweyeKhala 2023 liqhube kude kube ngumhla wama-23 kweyeDwarha 2023. Abahlawuli berhafu bayakhuthazwa ukuba bafake iingxelo zabo kwi-eFiling okanye kwi-MobiApp yeNkonzo yeRhafu yoMzantsi Afrika (u-SARS). 1.2. Inkqubo yokufakwa kwerhafu ngoku ilula ngakumbi kwaye u-SARS uza kuqhubeka novavanyo oluzenzekelayo kulo nyaka. Phakathi komhla woku-1 kunye nowe-7 kweyeKhala 2023, abahlawuli berhafu baza kwaziswa nge-SMS okan nge-imeyile ukuba bakhethelwe ukufumana uvavanyo oluzenzekelayo. Ukuba uthe wayifumana i-SMS, inyathelo elilandelayo lakho liya kuba kukuhlola uvavanyo oluzenzekelayo kwi-MobiApp yakwa-SARS okanye kwi-eFiling. Ukuba novavanyo oluzenzekelayo, akukho mfuneko yokuba wenze nantoni na. 1.3. Ukungeniswa kwangethuba nangokuchanekileyo kweengxelo zerhafu kuqinisekisa ukuba abahlawuli berhafu bahlala bethobela umthetho, kwaye kunceda urhulumente ukuba anikezele ngeenkonzo kubemi boMzantsi Afrika nokukhulisa uqoqosho. 2. INdebe yeHlabathi yabaseTyhini ye-FIFA yowama-2023 2.1. IBanyana Banyana, iiNtshatsheli ze-Afrika ezilawulayo, kunye neqhayiya lesizwe, iza kuthwala amathemba namaphupha oMzantsi Afrika xa ithatha inxaxheba kwiNdebe yeHlabathi yabaseTyhini ye-FIFA yowama-2023 e-New Zealand nase-Australia ukusuka ngomhla wama-20 kweyeKhala ukuya kowama-20 kweyeThupha 2023. 2.2. IKhabhinethi ibanqwenelela okuhle kodwa njengoko bekwiphulo lokufuna udumo. UMzantsi Afrika unabo inyathelo ngalinye, kwaye sijonge phambili kubo ukuba benze imbali entsha kunye nokukhuthaza izizukulwana ezizayo. 3. INdebe yeHlabathi yeBhola yoMnyazi yowama-2023 3.1. Kwezi ntsuku zimbalwa zizayo, amehlo ehlabathi lezemidlalo aza kujonga eKapa, eMzantsi Afrika, xa kuqalwa iNdebe yeHlabathi yeBhola yoMnyazi yowama-2023 ukusuka ngomhla wama-28 kweyeKhala ukuya kowe-6 kweyeThupha. Kukokokuqala ukuba lo mboniso ubalaseleyo kwihlabathi ubanjelwe e-Afrika. 3.2. IKhabhinethi imemelela wonke umntu kweli lizwe ukuba axhase amantombazana ethu njengoko ezama ukwenza imbali ngokuphumelela igolide e-Afrika. F.  Imiyalezo 1. Amazwi okuvuyisana IKhabhinethi ithumela amazwi okuvuyisana kunye neminqweno emihle kwaba balandelayo:IYunivesithi yoMzantsi Afrika ngokufikelela kwinqanaba elibalulekileyo leminyaka eli-150 yokugqwesa kwimfundo ephakamileyo, nokuba lelona ziko likhulu nelona lidala kwi-Afrika ekuMazantsi ye-Sahara elizinikele kwimfundo esemgangathweni nakwihlabathi liphela. UMnu Edward Kieswetter, uMkomishinala wakwa-SARS, emva kokuchongwa kwakhe njengosihlalo woMbutho woRhwebo weHlabathi kunye nokuba ngummi woMzantsi Afrika wesibini ukuba ngusihlalo walo mbutho. UMmeli Pansy Tlakula ekunyulweni kwakhona kwakhe kwiKomiti yeZizwe eziManyeneyo yokupheliswa kocalu-calulo ngokobuhlanga. Ixesha lakhe liza kuqhuba ukusuka kunyaka wama-2024 ukuya kunyaka wama-2028. UMmeli Thembile Joyini ekonyulweni kwakhe njengeJaji yeNkundla yaMazwe ngaMazwe yoMthetho woLwandle ukusuka kunyaka wama-2023 ukuya kunyaka wama-2032. iBhodi yeFilimu noPapasho (i-FPB) ngokuchongwa njengelungu elipheleleyo le-Global Online Safety Regulators Network. Ubulungu buvumela i-FPB ukufumana inkxaso yehlabathi jikelele ukulwa nokulimala ngenxa ye-intanethi kunye nokukhuthaza ukhuseleko kwi-intanethi kunye nabalawuli base-Australia, e-United Kingdom, e-Fiji, e-Ireland nakwamanye amazwe.  2. Amazwi ovelwano IKhabhinethi ithi tutwini kwezi ntsapho nezihlobo zaba balandelayo:  uMama Sally Motlana (96), igqala lomzabalazo kunye nelungu elibekekileyo leMbasa yeSizwe ye-Baobab yeSilivere. UNkskz Maggie Mathabatha (61), inkosikazi yeNkulumbuso yaseLimpopo, uMnu Stanley Mathabatha. Imibuzo: uNks Nomonde MnukwaIBambela leSithethi sikaRhulumente Iselula: 083 653 7485"
Statement on the Cabinet Meeting of 8 August 2023,10 Aug 2023,https://www.gov.za/speeches/statement-cabinet-meeting-tuesday-8-august-2023-10-aug-2023-0000,https://www.gov.za/ts/node/822810,"A. Issues in the Environment1. South African National Taxi Council (SANTACO) Western Cape taxi strike 1.1. Cabinet was briefed about the ongoing impasse between SANTACO Western Cape and the City of Cape Town, which has escalated into a violent strike as a result of the impounding of taxi vehicles by the City of Cape Town.1.2. Cabinet condemns the violence and anarchy in Cape Town and has called on SANTACO to ensure that its protest action is peaceful and does not interfere with the rights of others. In this regard, we have noted that there were no violent incidents in the last 48-hours. However, members of the South African Police Service and other law-enforcement agencies have been directed to ensue violent situation is under control to allow residents safe movement to school, work and their normal daily activities.1.3. Cabinet was also briefed about the City of Cape Town’s imposing of taxi operating conditions which are at variance with both the National Road Traffic, 1996 (Act 93 of 1996) and the National Land Transport Act, 2009 (Act 5 of 2009), which regulate the traffic offences and applicable penalties, including the impounding of vehicles. Cabinet has directed the Minister of Transport, Ms Sindisiwe Chikunga, to ensure that any taxi operating conditions that contradicts the laws of the Republic are removed.2. Fight against illegal mining2.1. Cabinet welcomed the deployment of a special police unit, which is supported by the military, in Riverlea, Johannesburg, to deal with illegal mining in the area. 2.2. In addition, Cabinet commended the arrest of over 194 suspects over illegal mining activities and directed law-enforcement agencies to urgently clamp down on this and other serious crimes in the country. 2.3. The Department of Mineral Resources and Energy (DMRE) has committed to close all derelict open shafts and mine holes in Riverlea by the end of September 2023, whilst finalising plans to close other derelict open shafts and mining holes across the country.3. The security situation in Niger3.1. Cabinet has noted the impact the security situation in Niger is having on air-travel between South Africa/Southern Africa and Western Europe, with negative implications for business and individuals alike and the airline industry that is just starting to recover from the devastating ravages of the Coronavirus Disease 2019 (COVID-19) pandemic.3.2. Cabinet reiterated government’s condemnation of the coup in Niger and the call for the speedy restoration of a democratic order, and also noted the initiative to restore normality under the Economic Community of West African States.4. Russia-Africa Summit4.1. President Cyril Ramaphosa was amongst other African leaders who attended the Second Russia-Africa Summit, in St Petersburg in the Russian Federation on 27 and 28 July 2023. This summit adopted the Russia-Africa Partnership Forum Action Plan which focuses on strengthening cooperation in areas of politics and security, economics, humanitarian matters, and interests of mutual benefit and prosperity.4.2. On the sidelines of the summit, African Heads of State and Government who are part of the African Peace Initiative on the conflict between Russia and Ukraine held follow-up talks with President Vladimir Putin on the previously discussed confidence-building measures that will create conditions for a negotiated settlement to ending the war. 4.3. Presidents Ramaphosa and Putin also held a bilateral meeting and discussed opportunities to increase trade between the two countries, and for the Russian Federation to increase investments in South Africa.5. BRICS Summit Hosting Readiness5.1. Cabinet was apprised that it is all systems go in terms of South Africa’s readiness to host the 15th BRICS Summit in Johannesburg from 22 to 24 August 2023. 5.2. The last of the BRICS Ministerial meetings – the BRICS Ministers of Agriculture Meeting – is currently underway, while the Ministerial Meetings of Foreign Affairs, Security, Trade, Industry, Education, Science, Labour, Communications, Health, and Urbanisation Forum have concluded their reports for the Leaders’ Summit. 5.3. The BRICS Outreach programmes for various sectors and communities have also been concluded. 5.4. These engagements provided governments, organisations, experts and academics from the BRICS nations an opportunity to discuss issues of mutual interest that will enable informed decision-making during the BRICS Summit.6. National Development Plan (NDP) Ten-Year Review6.1. Cabinet welcomed the Ten-Year Review of the NDP by the National Planning Commission that pointed out that the economy remained structured in a manner that does not serve the interests of all South Africans, which is a major reason behind increasing levels of poverty and inequality. 6.2. Government remains committed to restructuring and transforming the economy to serve the interests of all South Africans.7. Energy7.1. The 25th July marked the First Anniversary since President Ramaphosa announced the Energy Action Plan.7.2. Cabinet welcomed the progress made to date to implement the Energy Action Plan, which continues to register an improvement in the Energy Availability Factor and improvement in the stages of load-shedding. 8. Tourism 8.1. Cabinet is pleased that the Tourism statistics for June 2023 show that our tourism sector is slowly but surely recovering from the devastating effects of the COVID-19 pandemic. The June 2023 statistics from Statistics South Africa (Stats SA) show that the volume of arrivals, departures and travellers in transit increased for both South African residents and foreign travellers between June 2022 and June 2023. 9. Economy 9.1. Cabinet welcomed Stats SA’s report of a drop in consumer inflation from 6.3 per cent in May to 5.4 per cent in June 2023, which is the largest decline since May 2020. This drop shows the resilience of our economy, which has been further buoyed by the South Africa Reserve Bank’s decision to leave the repo rate unchanged at 8.25 per cent.10. South African Sign Language (SASL) Bill10.1. Cabinet welcomed the recent signing into law of the SASL Bill by President Ramaphosa, which made the SASL the 12th official language in South Africa. This will promote the rights of about 600 000 SASL users in South Africa. B. Cabinet Decisions1. Pre-release calendar for the publication of the quarterly crime statistics for the 2023/24 financial year 1.1. Cabinet approved the pre-release calendar for the publication of the quarterly crime statistics for the 2023/24 financial year. The crime statistics will be released in August and November 2023 for quarters one and two, and February and May 2024 for quarter three and quarter four respectively. The frequent release of crime statistics is important for monitoring crime trends and better decision-making in the fight against crime.2. Financial Inclusion Policy  2.1. Cabinet approved the Financial Inclusion Policy for implementation. The policy forms part of government’s reforms of the financial sector regulations and in line with the Twin Peaks model of National Treasury.  2.2. The policy, amongst others, aims to ensure better market conduct and the treatment of customers in the financial sector. The purpose is to ensure that financial institutions conduct business in ways that are fair to customers, prevent practices that undermine the integrity of financial markets, and build confidence in the financial system. 2.3. The implementation of the policy will ensure that the country strengthens its financial systems to support economic growth and promote access to financial services and financial inclusion for all citizens. It is an acknowledgment that while levels of access have improved in transactional accounts, this has not reflected across many other financial products and services.2.4. The policy is available on the National Treasury website: www.treasury.gov.za C. Bills1. National Prosecuting Authority (NPA) Amendment Bill of 20231.1. Cabinet approved the submission of the draft NPA Amendment Bill of 2023 to Parliament. The Bill amends the NPA Act, 1998 (Act 32 of 1998) to provide for the establishment of the Investigating Directorate as a permanent entity within the NPA and to also strengthen its investigative powers.2. The Regulation of Interception of Communications and Provision of Communication-related Information Amendment Bill2.1. Cabinet approved the submission of the draft Amendment Bill to Parliament, which amends the Regulation of Communications and Provision of Communication-related Information Act (RICA), 2002 (Act 70 of 2002). 2.2. The amendments are largely to provide adequate safeguards to protect the right to privacy, as buttressed by the rights of access to courts, freedom of expression of the media and legal privilege in line with the 2021 Constitutional Court judgement that found the RICA of 2002 to be unconstitutional. D. AppointmentsAll appointments are subject to the verification of qualifications and relevant clearance.1. Mr Percy Sechemane as Chief Executive Officer of the Trans -Caledon Tunnel Authority. 2. Ms Thathakahle Nonkqubela Jordan-Dyani as Director-General (DG) at the Department of Communications and Digital Technologies. 3. Mr Duncan Pieterse as DG at National Treasury. 4. Ms Qinisile Precious Delwa as Deputy DG (DDG): Enterprise Development and Entrepreneurship at the Department of Small Business Development (DSBD).5. Ms Mosa Keneilwe Makhele as DDG: Sector Policy and Research at the DSBD. 6. Mr Xolisa Mabhongo as DDG: Global Governance and Continental Agenda at the Department of International Relations and Cooperation.7. Ms Rosinah Nghaka Dumalisile as DDG: Affordable Rental and Social Housing at the Department of Human Settlements. 8. Mr Thabo Kekana as DDG: Programmes and Projects at the DMRE.9.    National Radioactive Waste Disposal Institute Board of Directors: (a)     Ms Lemao Dorah Modise (Chairperson);(b)     Dr Wolsey Barnard (Deputy Chairperson);(c)     Ms Gratitude Ramphaka;(d)     Dr Kgaugelo Chiloane (reappointment); and(e)     Adv Derick Block.10.    National Nuclear Regulator Board of Directors:(i)     Mr Protas Phili – Chairperson (reappointment); (ii)     Ms Pinkie Deneo Peta (reappointment); (iii)     Mr Paul Heeger;(iv)     Ms Nolubabalo Zolisa Zwakala;(v)     Dr Pathmanathan Naidoo;(vi)     Dr Nandi Malumbazo;(vii)     Ms Theodorah Bahlekazi; and(viii)     Mr Happy Khambule.11. Inkomati-Usuthu Catchment Management Agency Board of Directors:(i)     Ms Linda Carol Zulu (Chairperson);(ii)     Adv Geraldine Khoza (Deputy Chairperson);(iii)    Ms Shivon Wiggins;(iv)     Mr Sam Mthembu;(v)     Mr Mokgobi Andrew Ramushu;(vi)     Mr Steven Matome Mathetsa; and(vii)     Ms Salome Chiloane-Nwabueze. 12. State Information Technology Agency Board of Directors: (i)     Mr Kiruben Pillay (Chairperson);(ii)     Ms Lerato Petlele (Deputy Chairperson);(iii)    Ms Khathu Sibanda;(iv)    Dr Lucienne Abraham;(vi)    Mr Luvuyo Keyise;(vii)     Mr Mandla Martin Mnisi; (viii)     Ms Renisha Naidoo;(ix)    Ms Nolitha Pietersen; and(x)     Ms Laura Mseme.E. Current Event1. Women’s Month1.1. South Africa is commemorating Women’s Month in August under the theme: “Accelerating socio-economic opportunities for empowerment of women” to pay tribute to the more than 20 000 women who marched to the Union Buildings in 1956 to protest against the oppressive pass laws of the apartheid government.1.2. Cabinet calls on South Africans to use the month not to only honour women who fought for our freedom but to also play our part to building a society that supports women empowerment and guarantees the safety of women and children. F. Messages1. CongratulationsCabinet extends its congratulations and well wishes to: Netball Spar Proteas, for making it to the top six in the Netball World Cup. Cabinet called on all South Africans to use such unifying moments as an opportunity to reach out to fellow South Africans to build social cohesions and promote nation-building in a society where everyone feels welcomeBanyana Banyana, for making history by advancing to the last 16 of the 2023 FIFA Women’s World Cup. Their incredible feats on the sporting field inspired the nation and they have flown the country’s flag high.     Prof Thuli Madonsela, the former Public Protector, for being appointed to the United Nations Scientific Advisory Board for Independent Advice on Breakthroughs in Science and Technology.Tatjana Schoenmaker, for winning gold in the 200m breaststroke and silver in the 100m breaststroke at the World Aquatics Championships in Fukuoka, Japan. 2. Condolences Cabinet expressed condolences to the family and friends of: Imam Achmad Cassiem (78), the former Robben Island prisoner, Pan Africanist Congress member and founding member of the Qibla Movement, who was a veteran of the Struggle against apartheid.The people who lost their lives during the minibus taxi strike in Cape Town. Enquiries:Ms Nomonde MnukwaActing Government SpokespersonCell: 083 653 7485"
Statement on the Cabinet Meeting of 30 August 2023 ,31 Aug 2023,https://www.gov.za/speeches/statement-cabinet-meeting-30-august-2023-31-aug-2023,https://www.gov.za/ts/node/823296,"A.  Issues in the environment1.  BRICS XV Summit and the Johannesburg II Declaration 1.1.  South Africa hosted a successful BRICS XV Summit that adopted the historic Johannesburg II Declaration. 1.2.  Cabinet expressed its appreciation to Team South Africa ably led by our State President, His Excellency Cyril Matamela Ramaphosa who ensured the Summit was a great success at the level of both content and logistics.1.3.  The President will address the nation on the successful BRICS XV Summit and other important matters. 2.  State Visit by Chinese President 2.1.  South Africa hosted a State Visit of His Excellency, President Xi Jinping of the People’s Republic of China on Tuesday, 22 August 2023, ahead of the BRICS Summit. The State Visit also marked the celebration of 25 years of diplomatic relations between the Republic of South Africa and the People’s Republic of China. 2.2.  The People’s Republic of China is currently South Africa’s largest trading partner.   2.3.  The People’s Republic of China had previously donated emergency power equipment worth R167 million and have since made available a grant of R500 million for development assistance.2.4.  Cabinet welcomed the signing of various Agreements and Memoranda of Understanding between the South African government and the People’s Republic of China in the areas of trade, energy, higher education. 2.5.  Amongst the signed Agreements, it is the China-Africa Development Fund between the IDC and the Bank of China. This Fund will stimulate increased investments in South Africa.2.6.  Cabinet also welcomed the reopening of the Chinese market for the export of South African beef, in addition to the export of South African avocados to China. These export opportunities will unlock new opportunities for our local producers including small scale farmers.2.7.  South Africa is negotiating with BYD, the Chinese automaker and the world’s largest electric vehicle manufacturer for possible opening of a manufacturing plant in South Africa. This is in addition to the opening of the BAIC manufacturing plant (another Chinese automaker) in South Africa. 3.  Highlights of the Economy3.1.   Quarterly Labour Force Survey 3.1.1.  Cabinet welcomed the Quarterly Labour Force Survey results for quarter 2 as released by Statistics South Africa, which indicated a slight decrease in unemployment rate from 32.9% in the first quarter to 32.6% in the second quarter.3.1.2.  Cabinet is also pleased with 154 000 new jobs were created in the second quarter, taking the number of employed persons to 16.3 million.  This is the 7th quarter of consecutive gains in employment inching South Africa closer to pre-Covid-19 pandemic employment figure of 16.4 million. 3.1.3.  Cabinet has also noted the green shoots with the reduction of youth unemployment by 131,000 and an increase of 105,000 in the number of employed youth to 5.7 million.3.2.   Consumer Price Inflation (CPI)3.2.1.  Cabinet further welcomed reports  by StatsSA that the annual Consumer Price inflation slowed to 4.7% in July 2023, from 5.4% in June 2023.3.2.2.  The annual inflation rate for goods was 5.5% for July 2023 from 6.3% in June 2023, whereas the inflation rate for services was 4.0% down from 4.5% in the same period.4.  Agro-Energy Fund to support agriculture and agribusinesses.4.1.  On the 27th of August 2023, the Department of Agriculture, Land Reform and Rural Development, collaboratively with the Land Bank, launched a R1,21 billion Agro-Energy Fund to support the agriculture and agribusiness sector to install alternative energy sources and continue with food, fibre and beverages production. 4.2.  The sector is one of the intensive energy users and critical for the stability of South Africa’s food security, export earnings and employment, thus making this government intervention vital to ensure sustainability. 4.3.  The Fund is inclusive and will support farming businesses of all scales in a Blended Finance approach, with the Land Bank managing the Fund. The Fund will also include all agriculture and agribusiness activities that are energy intensive5.  Implementation of State Capture Commission recommendations 5.1.  The National Prosecuting Authority assets recovery is R10.2 billion in the current MTEF period and R2.55 billion of it is State Capture related. 5.2.  Cabinet has approved and tabled in Parliament eight of the fourteen new legislative amendments identified in our implementation plan. Work also continues to ensure that those responsible for state capture are held to account.  6.  Fight against crime, corruption and illegal immigration 6.1.  The latest Quarterly Crime Statistics show that we must do more as a society to tackle the scourge of crime. Cabinet calls on everyone to join the fight and to work collectively to make our homes, places of work and public spaces safer for all.6.2.  Cabinet further welcomed the extension of the integrated crime-fighting “Operation Shanela” to other provinces, including the Northern Cape, Eastern Cape and KwaZulu-Natal. 6.3.  Cabinet noted the recent guilty plea and sentencing of six men accused of killing anti-corruption whistleblower, Ms Babita Deokaran, in August 2021. It called on law-enforcement agencies to further investigate and ensure that masterminds behind the murder are brought to book.6.4.  Cabinet applauded the integrated approach in combating crime that recently led to the Department of Home Affairs intercepting 67 Pakistani nationals who tried to enter the country illegally at the OR Tambo International Airport on Sunday, 13 August 2023. 7.  Transforming MENtalities Summit 20237.1.  The recently concluded Transforming MENtalities Summit has left an indelible mark on 1500 attendees, with its powerful engagement and insightful discussions poised to pave the way for transformation needs for men and boy behavior. Held at the Birchwood Hotel and OR Tambo Conference Centre, the summit brought together University Vice-Chancellors, Deans, Principals and Council Chairpersons of TVET Colleges, Student Support Structures and Leadership, CEOs of SETAs, entities of the Departments of Higher Education and Science and Innovation, policymakers, survivors, peer educators, and change-makers, all unified by a shared commitment to addressing Gender-Based Violence (GBV) within the Post-School Education and Training (PSET) sector.7.2.  The Summit was hosted by HIGHER HEALTH and the Human Science Research Council (HSRC) on behalf of the Department of Higher Education and Training and the Department of Science and Innovation. The aim was to engage the sector leadership, on transforming mentalities and address the root causes of GBV.7.3.  Evidence and data suggest that men behavior has been one of the root causes of GBV and the Summit called for action for men and boys towards being part of the solution.7.4.  The summit asked for the development of more peer educators and champions across all our campuses, to work as change agents towards transforming MENtalities, more men dialogues across all institutions, incorporating gender studies including GBV, gender equality, gender diversity and transforming MENtalities as co-curriculum alongside the main curriculum in the Post-School Education and Training (PSET) sector.8.  Electricity 8.1.  Cabinet received an update on electricity situation in the country and noted reports of the continued improvement in electricity availability 8.2.  Although the last few days had recorded an increase in the load shedding stages to stage 4, the situation has since improved with the return of units to generation, and Eskom continues to taper down the load shedding stages.8.3.  Cabinet was briefed that there are communities that have no electricity due to power outages and not load shedding. These power outages are caused by system overload due to illegal connections, theft or vandalism of sub-stations and transformers, and vandalism of distribution lines. The affected communities include those in parts of Soweto, parts of Thembisa, Kwa-Thema, Komane, Taung md Ditsobotla.8.4.  The Minister of Electricity and the Department of COGTA have commenced with a programme to engage with the affected communities to agree on measures that will allow the replacement of damaged infrastructure but linked with the prohibition of illegal connections, community partnerships in the protection if electricity infrastructure, and payment for electricity service.8.5.  South Africa’s Agreement with the Chinese companies, on recently signed agreements, will play a significant role in introducing electricity infrastructure with self preservation capability.9.  Western Cape Provincial Powers Bill9.1  Cabinet was briefed about the unconstitutional draft Western Cape Provincial Powers Bill.9.2  The Draft Bill violates the provisions of Schedules 4 and 5 of the Constitution that set out powers and functions including concurrent powers of both the provincial and National executives. 9.3  Cabinet has noted that this draft Bill is an attempt to revert back to the Democratic Party’s (forerunner to the Democratic Alliance) preferred federal approach that seeks to undermine a United and inclusive South Africa.9.4  It is noteworthy that WC draft Bill ignores the exclusion from access to services of the large black communities of Khayelitsha, Gugulethu, Nyanga, Langa, the Cape Flats, Delft, Central Line, amongst others 9.5  Cabinet has mandated the Ministers of Justice and COGTA to enter into discussions with the Western Cape provincial government in line with the relevant dispute resolution mechanisms as provided for in section 146 of the Constitution and the applicable intergovernmental framework.B.  Cabinet decisions 1.  Extension of the Taxi Relief Fund disbursement   1.1.  Cabinet approved the extension period for the disbursement of the Taxi Relief Fund for another 12 months. The extension will provide the Department of Transport sufficient time to assist the many taxi operators who are yet to receive the relief funds. To date, 88 580 taxi operators have been assisted. 1.2.  The fund was established to assist minibus taxis, cabs and e-hailing drivers who were financially disadvantaged during the Coronavirus Disease hard lockdowns, in line with stipulated criteria.2.  Green Paper on the Development of Tourism in South Africa 2.1.  Cabinet approved the publication of the Green Paper on the Development of Tourism in South Africa for public comments. The policy seeks to develop and promote tourism in South Africa, and address barriers to tourism growth. 2.2.  The policy will promote rural and peri-urban tourism by encouraging the profiling and visibility of rural products. Policy proposals also focus on tourism governance and cooperation; safety and security management; transformation; and embracing technology, amongst others. 2.3.  Members of the public have 60 days to make comments on the policy. The Green Paper is available on www.tourism.gov.za. 3.  National Policy on Theatre and Dance3.1 Cabinet approved the National Policy on Theatre and Dance. The policy seeks to address the historically institutionalised inequalities and disparities, which follow racial and economic access lines in theatre and dance.3.2 The policy aims to set a vision and practical policies, strategies, implementation mechanisms and time frames that will result in a sustainable and vibrant theatre and dance sector in all nine provinces, with South African dance and theatre makers representing the country with pride continentally and globally4.  Essential Food Price Monitoring Reports4.1 The Competition Commission has been monitoring essential food prices pursuant to price gouging concerns raised since the declaration of the State of Disaster in March 2020. 4.2 The continuation of essential food price monitoring is motivated by the need to ensure affordable and accessible essential food products for consumers. 4.3 The Commission has noted the ‘rocket and feather’ effect, where prices are quick to rise often in excess of cost increases and slow to fall once cost pressures decline. It has also flagged the concentrated nature of the food and retail markets as a concerning contributing factor. 4.4 The Cabinet has noted the Commission’s recommended measures including market inquiries to address structural features in the market that lead to high food prices and low levels of competition. 4.5 Cabinet has approved that the Economic Cluster must put in place an action plan on food prices, food secure and access to food. C.  Appointments All appointments are subject to the verification of qualifications and relevant clearance.1.  Ms Nosiphiwo Mzamo as the Chief Executive Officer (CEO) of the State Diamond Trader. 2.  Mr Loyiso Tyabashe as the CEO of the South African Nuclear Energy Corporation (reappointment). 3.  Appointment of Non-Executive members to serve on the Ports Regulator Board for a period of three years3.1 Mr Aubrey Ngcobo as the Chairperson3.2 Ms Lauriette Lynne Sesoko3.3 Adv. Derrick Jeffrey Block3.4 Ms Thembela Beryl Taboshe3.5 Mr Abdul Qadir Chogle3.6 Dr Percy Derrick Manzini3.7 Ms Princess Mangoma 3.8 Ms Sizakele Makhanya3.9 Ms Ntebaleng Rolland Setlako3.10 Ms Marcia Xolisile Mkhari3.11 Ms Leanda Marsha Mtshali – re-appointment4.  Appointment of Non-Executive Directors of South African Maritime Safety Authority (SAMSA) Board for a period of three years4.1 Mr Mahesh Fakir – Chairperson4.2 Mr Tau Morwe – Deputy Chairperson4.3 Adv Aurelia Nosipho Sobekwa4.4 Dr Natalie Skeepers 4.5 Ms Nogolide Feziwe Nojozi4.6 Mr Sihle NguseD.  Upcoming events1.  Heritage Month1.1.  Heritage month will be celebrated under the theme: “Celebrating our cultural diversity in a democratic South Africa”. Communities are urged to use Heritage Month in September to unite our nation, as we celebrate our nation’s rich heritage and diversity. 2.  Public Service Month (PSM)2.1.  The Public Service will celebrate PSM between 1 and 30 September 2023. The month serves as a reminder of what it is to serve, and offers us an opportunity to reflect on how public servants can impact and change the lives of communities.3.  Thusong Service Centre Week 3.1.  This year’s Annual Thusong Service Centre Week will take place from 18 to 22 September 2023. South Africans are invited to explore the array of services offered at their local Thusong Service Centre, which is a one-stop service point that brings government information and services closer to people.4.  National Police Commemoration Day 4.1.  In honour of our heroes and heroines who passed away in the line of duty, the South African Police Service’s National Commemoration Day will be held at the Union Buildings on Sunday, 3 September 2023. The National Flag will be flown at half-mast on the day of the event. E.  Messages1.  CongratulationsCabinet extends its congratulations and well-wishes to: Ms Natasha Joubert, the newly crowned Miss South Africa 2023, as she embarks on her reign as Miss South Africa.  Mr Brad Binder, who finished second at the Austrian MotoGP. The Springboks for beating the All Blacks and wished them well in the forthcoming Rugby World CupIndia, for becoming the first country to successfully land a spacecraft near the south pole of the moon.Zimbabwe elections. Cabinet congratulated the people of Zimbabwe for exercising their democratic right to vote and reiterated its commitment to work with Zimbabwe in strengthening the region and the continent.  2.  Condolences Cabinet expressed condolences to the family and friends of: Mr Derek Watts (74), the veteran television (TV) host and journalist who will  be remembered as the face of the Carte Blanche TV series and for his dedication to investigative journalism.  Ms Sylvia Ncediwe Mdunyelwa, the jazz singer and actor, who worked with the late Victor Ntoni and the Ngcukana brothers, Winston Mankuku, Nick Carter and Merton Barrow. The families and friends of the 64 people who died from a building that was burned down in Marshaltown, JohannesburgEnquiries: Ms Nomonde Mnukwa – Acting Government SpokespersonMobile: 083 653 7485 "
