title,date,origin_url,url,text
Verklaring oor die Kabinetsvergadering van Woensdag 07 Augustus 2024,08 Aug 2024,https://www.gov.za/news/cabinet-statements/statement-cabinet-meeting-7-august-2024-08-aug-2024,https://www.gov.za/af/news/cabinet-statements/verklaring-oor-die-kabinetsvergadering-van-woensdag-07-augustus-2024-08-aug,"Verklaring oor die Kabinetsvergadering van Woensdag 07 Augustus 2024
Die eerste formele Kabinetsvergadering van die 7de administrasie het twee dae voor die viering van Nasionale Vroudag, by die Uniegebou in Pretoria plaasgevind. Ons vier die 68ste herdenking van die Vroue-optog en 70 jaar sedert die aanvaarding van die Vrouehandves, 'n verklaring van voorneme deur die Federasie van Suid-Afrikaanse Vroue, wat die regte en voorregte vir vroue deur vroue van Suid-Afrika duidelik omskryf.Vanjaar vier ons nie net Vrouemaand nie, maar ook die toonaangewende aanstelling van regter Mandisa Maya, die eerste vroulike hoofregter van die Republiek van Suid-Afrika. Sy het ook sedert 2017 met onderskeiding as die president van die Hoër Hof van Appèl gedien en was die eerste vrou wat dié pos beklee het.Haar aanstelling is veral betekenisvol in die konteks van die volgende gegewens deur die International Association of Women Judges: ""In 1994 was daar ongeveer 165 regters, waarvan 160 wit mans was, drie was swart mans en twee was wit vroue; geen swart vroue was destyds regters nie. Vanaf Februarie 2023 is daar 253 regters, waarvan 113 vroue is; omgeskakel na persentasies is 32% swart vroue en 13% wit vroue wat altesaam op 45% vroueverteenwoordiging dui. Boonop bestaan die oorblywende 140 manlike regters uit 39% swart mans en 17% wit mans.""A.    Kwessies in die omgewing
1.    2024 Olympiese Spele in Parys: Suid-Afrika se span1.1.    Die Kabinet het die Suid-Afrikaanse span gelukgewens dat hulle die land met trots by die Olimpiese Spele in Parys verteenwoordig het en die nasionale vlag hoog laat wapper het deur onder die top 30 nasies te tel wat die meeste medaljes ingepalm het.
1.2.    Die Kabinet wens weereens die volgende spanlede geluk:1.2.1.    Die swemsensasie Tatjana Smith vir haar goue medalje in die 100m-borsslag vir vroue en silwermedalje in die 200m-borsslag.1.2.2.    Die Blitsbokke vir hul brondsmedalje in die sewesrugby vir mans.1.2.3.    Bergfietsryer Alan Hatherly vir sy bronsmedalje in die bergfietsry-item vir mans.1.2.4.    Akani Simbine, wat ’n nuwe nasionale rekord opgestel het toe hy die 4de plek in die mans 100m senutergende finaal verower het. Suid-Afrika tel onder een van die lande met die vinnigste mans.1.3.    Ons doen ’n beroep op alle Suid-Afrikaners om ook die Suid-Afrikaanse span wat in die Paralimpiese Spele van 28 Augustus tot 8 September 2024 meeding, te ondersteun.
2.    Ekonomie2.1.    Spoorweginfrastruktuur2.1.1.    Die Kabinet verwelkom die Passasierspoorwegagentskap van Suid-Afrika (PRASA), ’n agent van die Departement van Vervoer (DoT), se bekendstelling van die nuwe hoë-tegnologie treine op die Sentrale Spoor in Kaapstad. 2.1.2.    Die roete is verleng van Nyanga- tot Mandalay-stasie. Moderne seinstelsels word vanaf Langa tot by die Mutual-spoor gebruik om die veiligheid en betroubaarheid van die  spoordiens te verbeter. 2.1.3.    Die moderne hoëtegnologiefunksies sluit outomatiese deure en kringtelevisie vir elke wa in om passasiersveiligheid te verbeter.2.1.4.    Die Kabinet loof ook die herstel van meer spoorlyne as deel van die regering se prioriteit om veilige, betroubare en bekostigbare openbare vervoer te verskaf.
3.    UNESCO se Wêrelderfenisterreine3.1.    Die Kabinet verwelkom die jongste toevoeging van die Suid-Afrikaanse menseregte- en bevrydingstrydterreine tot die gesogte lys van UNESCO se wêrelderfenisgebiede.3.2.    Die terreine, wat Menseregte, Bevryding en Versoening: Nelson Mandela-erfenisterreine genoem word, dra nie net daartoe by om ons unieke erfenis te bewaar nie, maar verhoog ook ons land se posisie as ’n vooraanstaande toeriste-aantreklikheid vir wêrelderfenisgebiede, wat nie net toerisme nie, maar ook die ekonomie 'n hupstoot gee.3.3.    Dit sluit die Uniegebou, Constitution Hill, Liliesleaf-plaas, die Sharpeville-gedenkteken, Walter Sisulu-plein, 16 Junie 1976: Die strate van Orlando-Wes, die Universiteit van Fort Hare en die ZK Mathews-huis, Mqhekezweni, Waaihoek en Ohlange in.3.4.    Die UNESCO-wêrelderfeniskomitee het verder drie terreine in die Middelsteentydperk toegevoeg ter erkenning aan Suid-Afrika se belangrike bydrae tot kennis oor die oorsprong van moderne menslike gedrag. Dit sluit in die Diepkloof-rotsskuiling naby Elandsbaai in die Wes-Kaap; Pinnacle Point-terreinkompleks in Mosselbaai, ook in die Wes-Kaap; en Sibhudu-grot in KwaDukuza, KwaZulu-Natal.
4.    Halfjaarbevolkingsberamings 4.1.    Die Kabinet verwelkom die halfjaarbevolkingsberamings (MYPE) vir 2024, wat daarop dui dat Suid-Afrikaners langer leef.4.2.    Die lewensverwagting het van 53,6 jaar in 2005, tot 66,5 jaar in 2024 toegeneem. Dit kan toegeskryf word aan verskeie regeringsingrypings, insluitend die uitgebreide ontplooiing van antiretrovirale terapie, wat een van die grootste antiretrovirale terapieprogramme ter wêreld is. Ander faktore sluit die voorsiening van inentings in, asook die afname in kindersterftesyfer van 'n geskatte 57 babasterftes per 1 000 lewende geboortes in 2002 tot 22,9 per 1 000 lewende geboortes in 2024.4.3.    Suid-Afrika se bevolking oorskry nou 63 miljoen en het van Julie 2023 tot Julie 2024 met 1,33% gegroei.4.4.    Die bygewerkte bevolkingsgroeisyfers sal die regering help met beplanning en toewysing van hulpbronne terwyl die regering voordurend daarna streef om alle Suid-Afrikaners se lewens te verbeter.
5.    Veiligheid en sekureitit5.1.    Die stryd teen misdaad.5.1.1.    Die Kabinet verwelkom die voortgesette sukses van wetstoepassingsagentskappe in die stryd teen misdaad; dit sluit onder meer die inhegtenisneming van lede van georganiseerde misdaadsindikate en bendes in as deel van misdaadbestryding. 5.1.2.    Die Suid-Afrikaanse Polisiediens se Operasie Shanela het tot die inhegtenisneming van 766 237 verdagtes vir verskeie misdade, gelei, waarvan 161 752 verdagtes van prioriteitsmisdade was; dit sluit onder meer moord, transitorooftogte, gewapende rooftogte, verkragting en motorkaping in.5.1.3.    Die Kabinet verwelkom die sluiting van 'n onwettige militêre opleidingskamp in Witrivier, Mpumalanga ná 'n intelligensiegedrewe multidissiplinêre wetstoepassingsoperasie wat ook tot die inhegtenisneming van 95 Libiese burgers gelei het. 5.1.4.    Die Kabinet herhaal 'n beroep op alle Suid-Afrikaners om met wetstoepassingsagentskappe saam te werk in die stryd teen misdaad sonder om onoordeelkundig op te tree.5.1.5.    Die Kabinet het die optrede van sommige gemeenskapsleiers wat neerkom op die bedreiging van leerders en onderwysers by hul skole veroordeel. Die Departement van Basiese Onderwys sal voortgaan om met die SAPD saam te werk om te verseker dat skole veilige ruimtes vir leer en onderrig bly.
5.2.    Bedrog en korrupsie5.2.1.    Die Kabinet is tevrede met die skuldigbevinding en vonnisoplegging deur die Durbanse gespesialiseerde handelsmisdaadhof van voormalige amptenare van die Departement van Binnelandse Sake en buitelandse burgers wat skuldig bevind is aan die pleeg van bedrog en korrupsie teen die immigrasiestelsel. Die suksesvolle skuldigbevinding versterk die regering se pogings om 'n etiese, professionele en bekwame ontwikkelingstaat te bou.
B.    Inligting oor nuwe verwikkelings  aan die Kabinet
1.1.    Watersekerheid1.1.1.    Die Kabinet is ingelig oor inisiatiewe wat in werking gestel word om watersekerheid in die land te verseker gegewe die toenemende vraag na water weens bevolkings- en ekonomiese groei, asook die feit dat 75% van die beskikbare oppervlakwaterbronne in Suid-Afrika reeds opgevang is.1.1.2.    Daar is tans 14 groot nasionale hulpbroninfrastruktuurprojekte vir oppervlakwater ter waarde van meer as R100 miljard in verskillende ontwikkelingsfases. 1.1.3.    Die Departement van Water en Sanitasie het 'n Kantoor vir Watervennootskappe saam met SALGA en die DBSA gestig; dit is daarop gerig om munisipaliteite te help om inisiatiewe te dryf wat alternatiewe waterbronne sal diversifiseer en ontwikkel om watersekerheid in die toekoms te verseker. 1.1.4.    Die Kabinet is ook op die hoogte gebring van die vordering om watervoorsiening aan die inwoners van Giyani en Hammanskraal te verseker en om aandag te gee aan die rioolstortings in die Emfuleni-munisipaliteit.1.1.5.    Die Kabinet is voorts ingelig dat water na nege (9) dorpe onder die Groter Giyani Munisipaliteit begin vloei het; 'n verdere 15 dorpe sal teen einde Augustus 2024 water kry.1.1.6.    Die Mopani-distriksmunisipaliteit het befondsing ontvang om die Giyani-watersuiweringswerke op te knap en die kapasiteit te verhoog.1.1.7.    Die Departement in samewerking met die Stad Tshwane en Magalies Water is besig met 'n Magalies Water-projek wat teen Oktober 2024 'n alternatiewe bron van drinkwater aan Hammanskraal in die Stad Tshwane sal voorsien. Die Stad Tshwane sal intussen voortgaan om die Rooiwal-afvalwatersuiweringswerke te herstel en op te gradeer.1.1.8.    Met die toenemende uitdagings van watervoorsiening in die land, sal die Departement van Water en Sanitasie tweeweeklikse inligtingsessies hou oor vordering met die hantering van wateronsekerheid en maatreëls wat gemeenskappe moet onderneem om watersekerheid in ons waterskaars land te verseker.
1.2.    Elektrisiteit1.2.1.    Die voorsiening van volhoubare elektrisiteit is nou 'n stap nader danksy die standvastige implementering van die Energie-aksieplan (EAP) wat in Julie 2022 deur President Cyril Ramaphosa aangekondig is. Die EAP se voortgesette fokus op beplande instandhouding en werk om energiesekerheid te bewerkstellig deur nuwe opwekkingskapasiteit aan boord te bring, het grootliks bygedra tot volhoubare kragvoorsiening en geen beurtkrag oor etlike maande nie. Dit is 'n belangrike instaatsteller vir ekonomiese groei en het 'n positiewe uitwerking op lewensgehalte wat burgers toelaat om ongehinderd voort te gaan met hul daaglikse aktiwiteite.1.2.2.    Eskom het einde Julie 2024 'n onbeplande vermoëverliesfaktor (UCLF) van 8 321MW aangeteken, wat 'n historiese mylpaal in die verbetering van elektrisiteitsopwekking by sy kragstasies is.1.2.3.    Die Kabinet wens Eskom geluk met hierdie belangrike mylpaal en moedig Suid-Afrikaners aan om steeds 'n energiebesparende leefstyl te handhaaf om ons nasionale netwerk te beskerm. Sodoende maak ons almal ’n bydrae om die ligte aan te hou, wat noodsaaklik is vir besigheid, nywerheid en die ekonomie
2.    Handel2.1 21ste AGOA-forum2.1.1.    Die Kabinet is ingelig oor die Suid-Afrikaanse afvaardiging se suksesvolle deelname aan die 21ste Forum van die Africa Growth and Opportunity Act (Agoa) in die Verenigde State, as 'n positiewe bevestiging van goeie bilaterale betrekkinge tussen ons land en die VSA.2.1.2.    Suid-Afrika bevorder steeds sy saak vir die hernuwing van die Wet op Groei en Geleenthede in Afrika, wat oor 14 maande verstryk, en ondersteun oproepe deur Afrika se ministers van handel dat die Amerikaanse regering moet wegdoen met die jaarlikse oorsigte van Agoa.
2.2.    SA – EU sitrusdispuut in die WHO2.2.1.    Die Kabinet is ingelig oor 'n formele dispuut wat die land met die Wêreldhandelsorganisasie teen die Europese Unie (EU) se streng en onnodige plantgesondheidsvereistes rakende Sitrus-Black Spot (CBS) en False Codling Moth (FMC) se regulasies oor die uitvoer van Suid-Afrikaanse sitrusprodukte na die EU ingestel het.2.2.2.    Suid-Afrika is die wêreld se tweede grootste uitvoerder van sitrus met 33% van die land se sitrusuitvoere wat vir die EU-mark bestem is. Suid-Afrika se bedryf verskaf direkte werk aan meer as 140 000 mense in landelike Suid-Afrika en ondersteun sodoende meer as 1,5 miljoen mense.2.2.3.    Hoewel die maatreëls wat deur die EU ingestel is nie 'n verbod is nie, lei dit tot aansienlike koste vir die Suid-Afrikaanse sitrusbedryf, wat op R2 miljard (US$110 miljoen) per jaar geraam word. Die EU het besluit om die streng maatreëls teen Suid-Afrika in te stel, terwyl dit nie vir lande met soortgelyke situasies soos Israel, geld nie.
2.3.    Internasionale betrekkinge3.1 Die Kabinet verwelkom die Internasionale Geregshof se raadgewende mening oor die regsgevolge wat voortspruit uit die beleid en praktyke van Israel in die besette Palestynse gebiede, wat eenparig bevestig het dat Israel se voortgesette teenwoordigheid in die besette Palestynse gebiede onwettig is onder internasionale reg.3.2    Die uitspraak skep 'n bykomende wetlike verpligting vir alle state om medepligtigheid aan Israel se onwettige optrede te beëindig en om deur hul optrede respek vir die internasionale reg te toon.3.3    Suid-Afrika was een van 49 VN-lidlande wat in Februarie 2024 'n verklaring oor die aangeleentheid aan die Internasionale Geregshof gerig het.
4.   Onrus in Kenia en Nigerië4.1    Die Kabinet het sy kommer uitgespreek oor die voortslepende onrus in Kenia en Nigerië en het alle partye aangemoedig om dringende oplossings te vind vir die lot van burgers weens die hoë lewenskoste, waarvan Suid-Afrika ook nie gespaar word nie.
5.      Verenigde Koninkryk se algemene verkiesing5.1     Die Kabinet het weer-eens die Verenigde Koninkryk se Eerste Minister Sir Keir Starmer en die Arbeidersparty geluk gewens met hulle oorwinning in die onlangse algemene verkiesing. Suid-Afrika is gereed om met die Verenigde Koninkryk se regering saam te werk om handel en samewerking te bevorder.5.2    Die regering sal steeds ontwikkelings in ander lande wat ook vanjaar verkiesings het, dophou.
6.    Suid-Afrika se kandidatuur aan multilaterale liggame6.1 Die Kabinet onderskryf Suid-Afrika se kandidatuur aan multilaterale liggame:6.1.1    Die kandidatuur van me Swazi Bajabulile Tshabalala vir president van die Afrika Ontwikkelingsbank (AfDB) vir die termyn 2025-2027, tydens ’n verkiesing wat in Augustus 2024 plaasvind. 6.1.2    Die kandidatuur van me Yvette van der Merwe vir president van die Organisasie vir Wingerd en Wyn (OIV) tydens ’n verkiesing wat in Oktober 2024 in Frankryk gehou sal word. Suid-Afrika het 'n bod vir herverkiesing tot die Menseregteraad vir 2026-2028.6.1.3     Suid-Afrika versoek die herverkiesing van sy kandidaat Professor Frans Jacobus Viljoen, tot die VN se Advieskomitee vir Menseregte vir die tydperk 2025-2027, tydens ’n verkiesing wat vir Oktober 2024 in New York, VSA geskeduleer is.6.1.4     Suid-Afrika versoek ook termyne vir die VN se Kommissie vir die Status van Vroue (CSW) in 2025 en die Kommissie vir Maatskaplike Ontwikkeling in 2025. Verkiesings vir albei liggame sal in April 2025 plaasvind.6.1.5. Suid-Afrika sal verkiesing tot die VN se Veiligheidsraad vir ’n tweejaartermyn aanvra vir die tydperk 2031-2032, wanneer dit Suider Afrika se beurt sal wees.  
7.    Voorbereiding vir Suid-Afrika se presidentskap van die G207.1    Suid-Afrika sal die presidentskap van die G20 vanaf 1 Desember 2024 oorneem.6.2.2. Die Kabinet is ingelig oor die voorbereidings vir Suid-Afrika se G20-presidentskap en die aanbieding van die G20-beraad in 2025.6.2.3. ’n Interministeriële komitee sal namens die regering en Suid-Afrikaners verantoordelik wees om hierdie geleentheid te reël.6.2.4 Suid-Afrika sal voortgaan om geleenthede aan te gryp om internasionale forums soos die G20 te lei en aan te bied aangesien dit wêreldwyd aandag vestig op die ontwikkelingsuitdagings wat Afrika en die lande van die globale Suide in die gesig staar.
C.    Toekomstige gebeure1    Vrouemaand 1.1    Nasionale Vrouedag word vanjaar op 9 Augustus 2024 gevier by die Dennis Nel Stadion op Pofadder in die Noord-Kaap met die tema: “Vier 300 jaar van demokrasie vir die ontwikkeling van vroue”. 1.2    Vanjaar se Vrouedagviering sal bestek opneem van die vordering wat gemaak is met die sosio-ekonomiese bemagtiging van vroue sedert die koms van demokrasie en prestasies van die Vrouehandves se doelwitte. 1.3    Ons nasie bring hulde aan die meer as 20 000 vroue wat op 9 Augustus 1956 na die Uniegebou opgeruk het uit protes teen die uitbreiding van paswette rakende vroue. 1.4    Die Kabinet nooi burgers om deel te wees van die geleenthede wat tydens Vrouemaand aangebied word. Dit sluit onder meer ook 'n handelsuitstalling, interaktiewe dialoë en geleenthede in wat vir vroue in uiteenlopende sektore beskikbaar is en instrumenteel is om geslagsongelykheid te beperk.
2    32ste Algemene Vergadering van die Internasionale Sterrekunde-unie (IAU)
2.1    Suid-Afrika bied vanjaar die wêreld se grootste sterrekundevergadering, naamlik die 32ste Algemene Vergadering van die Internasionale Sterrekunde-unie (IAU), in Kaapstad aan. 2.2    Die vergadering strek oor ’n tydperk van twee weke vanaf 6 Augustus 2024 en is die eerste konferensie vir die internasionale sterrekundegemeenskap wat op die vasteland van Afrika gehou word.2.3    Dié vergadering speel 'n belangrike rol om Suid-Afrika te help om van 'n hulpbrongebaseerde ekonomie na 'n kennisgebaseerde ekonomie oor te skakel. Suid-Afrika het oor die jare vordering gemaak met sterrekunde-ontwikkeling en sterrekundeverwante aktiwiteite, wat groot wetenskaplike projekte soos die SKA en die MeerKAT ingelui het.
3    Money Smart-week Suid-Afrika3.1    Die 2024 Money Smart-week Suid-Afrika (MSWSA) word van 26 Augustus 2024 tot 1 September 2024 aangebied met verskeie verbruikersgerigte finansiële opvoedingsprogramme en inisiatiewe.3.2    MSWSA is 'n inisiatief van die Nasionale Verbruiker Finansiële Onderwyskomitee (NCFEC) wat daarop gerig is om Suid-Afrikaners te motiveer, te bemagtig en op te voed, en om by te dra tot meer finansieel geletterde burgers.3.3    Aktiwiteite wat tydens die veldtog aangebied word sluit in gratis werksessies, inligtingsessies, winkelsentrum-aktiverings, uitstallings en webinaars.
C.    Boodskappe1.    GelukwenseDie Kabinet het gelukgewense en voorspoed oorgedra aan: •    Me Kholeka Gcaleka, Suid-Afrika se openbare beskermer wat verkies is tot streekspresident van die Instituut vir Internasionale Ombudsmanne.•    Dr Mugwena Maluleke, hoofsekretaris van die Suid-Afrikaanse Demokratiese Onderwysersunie (SADOU), wat by die 10de Wêreldkongres verkies is tot president van Education International.•    Dr John Kani, veteraanakteur, regisseur en dramaturg, wat deur sy majesteit Koning Charles III met die gewaardeerde Orde van die Britse Ryk vereer is.
2.    MeegevoelDie Kabinet het sy meegevoel uitgespreek met die afsterwe van: •    Die vyf leerders van die Morneg Gekombineerde Skool wat hul lewens verloor het toe 'n bus waarin hulle gery het teen 'n trein op die R104-pad naby Mafube Village, tussen Wonderfontein en Arnot, gebots het.•    Veteraanaktrise Connie Chiume (72) wat veral bekend was vir haar hoofrol in die plaaslike reeks Rhythm City. Sy is ook baie geprys vir haar verskyning in die Marvel-film Black Panther. •    Die regering en mense van die Federale Demokratiese Republiek van Ethiopië na aanleiding van die onlangse grondverskuiwings in Gofa, Suidwes-Ethiopië, wat tragies die lewe van minstens 250 mense geëis het.•    Vier mense wat omgekom het in 'n ongeluk tussen 'n bakkie en 'n goederetrein naby Postmasburg in die Noord-Kaap•    Mnr Robbie Venter (64), die voormalige uitvoerende hoof van Altron, wat sedert 1997 in verskeie rolle in die IKT-groep gewerk het.•    Mnr John Sidipa Mphosi (71), die voorsitter van Global Oil, 'n groep van brandstofafsetpunte.
Mag hulle in vrede rus."
"Verklaring oor die Kabinetsvergadering van Woensdag, 21 Augustus 2024",22 Aug 2024,https://www.gov.za/news/cabinet-statements/statement-cabinet-meeting-21-august-2024-22-aug-2024,https://www.gov.za/af/news/cabinet-statements/verklaring-oor-die-kabinetsvergadering-van-woensdag-21-augustus-2024-22-aug,"A.    Kwessies in die omgewing
1.    Die bou van ŉ veiliger Suid-Afrika 1.1.    Stryd teen misdaad1.1.1    Die Kabinet verwelkom die nuus van die inhegtenisname van ŉ 40-jarige verdagte wat vermoedelik een van die leiers is van ŉ ontvoering-vir-losprys-sindikaat wat sakepersone in Suid-Afrika teiken. Hy is ook vermoedelik ŉ sleutelfiguur agter die smokkel van kristalmet oftewel “tik” ter waarde van R300-miljoen waarop onlangs in die Johannesburgse voorstede Fourways en Bruma beslag gelê is. Die inhegtenisname beklemtoon die regering se toewyding daartoe om beslissend teen georganiseerde misdaad op te tree. 1.1.2    Die Kabinet ondersteun die ontplooïng van multidissiplinêre wetstoepassingspanne om die hoë misdaadsyfer-situasie wat tans in die Oos-Kaap heers, aan te spreek. Die multidissiplinêre spanne sluit in personeel wat spesialiseer in anti-georganiseerde misdaad, gespesialiseerde operasies en intelligensiepersoneel. Die Kabinet herhinner wetstoepassingsowerhede weereens dat gemeenskappe nie deur misdadigers gyselaar gehou mag word nie.1.1.3    Die Kabinet verwelkom ook die inhegtenisname van ŉ verdagte wat met 34 paspoorte in sy besit deur die grensbestuursowerheid by die Lebombo-grenspos na Mosambiek gestop is. Dit vorm deel van voortgesette pogings om kriminele sindikate wat handel in onwettige immigrasie en wat ons grenskontrole en immigrasiewetgewing probeer omseil, uit te dryf.1.1.4    Die stryd teen misdaad bly ŉ gedeelde verantwoordelikheid tussen die polisie, gemeenskappe en alle sektore van die samelewing, en die Kabinet spoor landsburgers weereens aan om saam met wetstoepassingsagentskappe te werk om misdaad in ons gemeenskappe te beveg.
1.2.    Stryd teen geslagsgebaseerde geweld en vrouemoord (GGGV)1.2.1.    Die Kabinet doen ŉ beroep op die mans van ons nasie om president Cyril Ramaphosa se inisiatief te ondersteun en ŉ standpunt in te neem teen GGGV deur die virtuele belofte te onderteken by www.stateofthenation.gov.za/endGBVF.1.2.2.    Deur hierdie belofte te onderteken, verbind mans hulle daartoe om deel te wees van die oplossing deur positiewe gedrag en houdings teenoor vroue te handhaaf en verantwoordelikheid te neem vir hul aksies. Dit verbind mans ook daartoe om nooit ŉ hand teen ŉ vrou te lig nie, om vroue as gelykes te behandel, hul regte te respekteer en hulle met waardigheid te behandel. As ons GGGV saam aanspreek sal dit lei tot gesonder, veiliger en meer vreedsame gemeenskappe waarin vroue en kinders kan floreer.1.2.3.    Daarbenewens verwelkom die Kabinet ook die opening van die 65e Thuthuzela-sorgsentrum om slagoffers van GGGV te ondersteun vroeër die week by die Mitchellsplein-hospitaal in Kaapstad. Die regering se vestiging van die Thuthuzela-sorgsentrums regoor die land was na aanleiding van die dringende behoefte vir voorkoming, reaksie en steun aan slagoffers van geweld, veral vroue en kinders.1.2.4.    Die Kabinet het hul sorg uitgespreek oor die kommerwekkende statistieke van tienerswangerskappe, waar kinders so jonk as 10 jaar voortydig ouers word. 1.2.5.    Die Kabinet doen ŉ beroep op die samelewing en ouers om te help om hierdie uitdaging aan te spreek deur enige iemand wat seks het met ŉ minderjarige (ŉ kind onder die ouderdom van 16 jaar) aan te meld, aangesien dit ŉ kriminele oortreding is. 1.2.6.    As die land nie saamwerk om hierdie uitdaging van tienerswangerskappe aan te spreek nie, sal vroue en jong meisies vasgevang bly in ŉ boosaardige kringloop van armoede en ŉ gebrek aan onderrig en ekonomiese vooruitsigte.
1.3.    Voorvrystellingskalender vir die publikasie van die kwartaallikse misdaadstatistieke 1.3.1.     Die Kabinet neem kennis van die voorvrystellingskalender vir die publikasie van die kwartaallikse misdaadstatistieke vir die 2024/25 finansiële jaar. Die misdaadstatistieke sal vrygestel word in Augustus en November 2024, en in Februarie en Mei 2025. Die gereelde vrystelling van misdaadstatistieke is belangrik om misdaadtendense te monitor en vir beter besluitneming in die stryd teen misdaad.
1.4    Rampsbestuur
1.4.1    Die Kabinet verwelkom die dringende ingryping deur die departement van menslike nedersettings om steun te verleen aan verplaasde gesinne wie se huise oorstroom het nadat die wal van ŉ dam op 8 Augustus 2024 in die Swartland-munisipaliteit in die Wes-Kaap ingestort het.1.4.2    Steun word steeds verskaf aan gesinne wat geraak is na aanleiding van die breek van drie damme se walle in die Riverlands-omgewing, wat erge skade aan eiendom en infrastruktuur veroorsaak het. Watervlakke het nou genoeg gesak dat inwoners – wie vroeër ontruim is – na hul huise kon terugkeer. Die volle omvang van die skade word egter steeds bepaal en die twee beskikbare gemeenskapsentrums bly oop vir inwoners wat verkies om nie dadelik na hul huise terug te keer nie. 1.4.3    Met die land se naderende reënseisoen vir die noordelike gedeeltes van die land, doen die Kabinet ŉ beroep op munisipaliteite om te verseker dat stormwaterdreineringstelsels skoon en vry is van blokkasies om die gladde vloei van water te verseker wanneer dit reën.
2.    Die ekonomie2.1    Kwartaallikse arbeidstatistieke 2.1.1    Die amptelike werkloosheidsyfer was 33.5% in die tweede kwartaal van 2024; dit het met 0.6 van ŉ persentasie gestyg vanaf die eerste kwartaal (toe was dit 32.9%). Indiensneming het met 92 000 afgeneem na 16.7 miljoen in die tweede kwartaal van 2024. Die aantal werklose mense het met 158 000 gestyg na 8.4 miljoen tydens dieselfde kwartaal. 2.1.2     ŉ Nywerjeidsanalise van indiensneming toon ŉ afname in die aantal individue met werk in vyf van die 10 nywerhede tussen K1: 2024 en K2: 2024. Afname in indiensneming was meestal in die handelsektor (110 000), landbousektor (45 000) en privaathuishoudingsektor (18 000). 2.1.3    Die grootste toenames in indiensneming was egter in die vervaardigingsektor (49 000) en gemeenskaps- en maatskaplike dienste (36 000). Die bestendige groei in die vervaardigingsektor is ŉ hupstoot vir vertroue in die werk wat tans gedoen word om ŉ produksie-ekonomie te bou. Die staat se fokus bly gerig op die hoogste prioriteit naamlik die bou van ŉ inklusiewe ekonomie wat werk skep.
2.2.    Inflasie2.2.1.     Die jaarlikse verbruikersprysinflasie was 4.6% in Julie 2024, af van 5.1% in Junie 2024. Die verbruikersprysindeks het gegroei tot 0.4% maand-op-maand in Julie 2024.2.2.2.     Die grootste bydraers tot die jaarlikse inflasiekoers van 4.6% was die volgende:•    Behuising en hereregte  (toegeneem met 5.3% jaar-op-jaar en met ŉ bydrae van 1.3 persentasiepunte)•    Diverse goedere en dienste (toegeneem met 7.0% jaar-op-jaar en met ŉ bydrae van 1.0 persentasiepunt),•    Voedsel en nie-alkoholiese drankies (toegeneem met 4.5% jaar-op-jaar en met ŉ bydrae van 0.8% van ŉ persentasiepunt), en•    Vervoer (toegeneem met 4.2% jaar-op-jaar en met ŉ bydrae van 0.6 van ŉ persentasiepunt).
In Julie 2024 was die jaarlikse inflasiekoers van:•    Goedere 4.6%, af van 5.5% in Junie 2024, en •    Dienste 4.7% op van 4,6 in Junie 2024.
2.3.    Energie2.3.1.    Die wetsaantekening van die Gewysigde Wet op Elektrisiteitsregulering, 2006 (Wet 4 van 2006) deur president Ramaphosa lui ŉ nuwe era in vir ŉ mededingende en volhoubare elektrisiteitsektor wat Suid-Afrika se energiebehoeftes kan vervul. 2.3.2.    Die wysigings verbeter energiesekuriteit deur meer deelnemers in energieproduksie te betrek.2.3.3.    Die land se energiesekuriteit is verder versterk deur ŉ bykomende 2 500 megawatt elektrisiteit wat in die nasionale elektrisiteitsrooster gevoer sal word teen die einde van September 2024. Die bykomende kapasiteit sal afkomstig wees vanaf Medupi-eenheid 4, Kusile-eenheid 6 en Koeberg-eenheid 2, en sal die land stewing op koers plaas om die mylpaal van 150 dae sonder beurtkrag te behaal. Die huidige mylpaal van 148 dae sonder beurtkrag is behaal deur ŉ verminderde gebruik van opelug-gasturbines wat gelei het tot ŉ besparing van R10.21 miljard in die koste van diesel, vergeleke met dieselfde tydperk laasjaar.2.3.4.    Die Kabinet neem kennis van die onttrekking van die vasstelling vir die verkryging van nuwe kernenergie-opwekkingskapasiteit deur die minister van energie, dr. Kgosientsho Ramokgopa, om verder konsultasie met die publiek te bemoontlik. Die Kabinet bevestig dat kernenergie deel bly van ons land se energieverskaffing aangesien dit ŉ lae-koolstof, betroubare bron van elektrisiteit is wat noemnswaardig kan bydra tot die land se energiesekuriteit en klimaatsteikens.
2.4.    Hawe-infrastruktuur2.4.1.     Die Kabinet verwelkom die bekendstelling van vyf van die sewe sleepbote wat deel vorm van Transnet se nasionale hawe-owerheid se vlootvernuwingsprogram om die uitdaging van verkeersopeenhoping in die land se hawens aan te spreek, belyn met die spoorvrag logistieke padkaart (Freight Logistics Roadmap), om die doeltreffendheid en mededingendheid van ons hawens en spoorweë te herstel. 2.4.2.     Die sleepbote, wat toegerus is met die nuutste tegnologie asook sterker sleepkrag, sal help om vaartuigomkeertye te verminder deur te help met vinniger vervoer van vrag en vragskepe deur ons grootste hawens. Dus sal die sleepbote ook bydra tot veiligheid en help om ongelukke te voorkom deur skepe deur verkeersopeenhopings in die hawens te lei.
3.    Gesondheidsverwante sake3.1    Mpox3.1.1    Die Kabinet stel Suid-Afrikaners gerus dat die uitbreek van die Mpox-siekte onder beheer is in Suid-Afrika. Die siekte is nou as ŉ openbare gesondheidsnoodgeval van internasionale belang deur die wêreldgesondheidsorganisasie (WHO) verklaar, asook as openbare gesondheidsnoodgeval van kontinentale sekuriteit deur die Afrika-sentrums vir siektebeheer en -voorkoming (Afrika-CDC).3.1.2    Tot hede staan die aantal positiewe gevalle wat aangemeld is op 24 wat insluit drie sterftes, 19 gevalle van herstel en twee aktiewe gevalle in tuis-isolasie. Twaalf gevalle is in Gauteng aangemeld, 11 in KwaZulu-Natal en een in die Wes-Kaap.3.1.3    Die Kabinet doen ŉ beroep op lede van die publiek om hul deel te bring en steun te verleen aan die staat se pogings om die verspreiding van Mpox te verhoed deur waaksaam te bly en nie-farmaseutiese ingrypings soos strenger persoonlike higiëne ter harte te neem en sodoende verdere verspreiding te bekamp. 3.1.4    Die Kabinet steun die beroep deur president Ramaphosa – in sy kapasiteit as die Afrika-unie se kampioen vir pandemie-voorkoming, paraatheid en reaksie – op alle rolspelers om nou saam te werk met die Afrika-CDC om te verseker dat daar voldoende steun is vanaf die internasionale gemeenskap, wat sal verseker dat daar billike toegang is tot alle mediese teenmaatreëls, insluitend diagnostieke, terapeutika en entstowwe.
3.2    Bek-en-klouseer 3.2.1    Groot vordering is gemaak in die bestryding van bek-en-klouseer in die Kouga en Kou-Kamma plaaslike munisipaliteite in die Oos-Kaap, met die laaste kliniese geval wat in middel-Julie aangemeld is. 3.2.2    Die beweging van diere in en uit die areas wat geraak is, word voortdurend gemonitor om die verspreiding van die siekte na ongeraakte areas (soos bepaal deur die amptelike siektebestuursarea) te verhoed; en die vervoer van vee van een plek na ŉ ander vereis ŉ vervoerpermit van die plaaslike staatsveearts om die verspreiding van die siekte te bekamp. 3.2.3    Die 30 beesplase wat positief getoets het vir die siekte is onder kwarantyn geplaas en inentings word gebruik om die verspreiding van die infeksie te beheer en die erns van die kliniese simptome te verminder. Daarbenewens is voorkomende inentings gedoen op ŉ verdere 37 plase wat identifiseer is hoë-risiko weens hul nabyheid aan die plase waar diere die siekte het. In totaal is meer as 92 000 beeste en nagenoeg 600 skape op 67 plase ingeënt.
3.3    Skoolvoedingsprogram3.3.1    Die Kabinet het kennis geneem van die voorgestelde moderniseringstrategie van die nasionale skoolvoedingsprogram en steun die werk wat reeds onderweg is om deurdagte omsigtigheid te verseker in terme van die voorgestelde benadering en sodoende die belange van die 9.7 miljoen leerders wat daagliks deel is van die program te beskerm.
4    Vrouemaandvieringe4.1    Nasionale lugvaartspitsberaad oor geslag (NAGS)4.1.1    Die Suid-Afrikaanse burgerlugvaartowerheid (SACAA), ŉ entiteit onder die departement van vervoer, het op Woensdag, 21 Augustus 2024 ŉ suksesvolle spitsberaad oor geslag (NAGS) aangebied in KwaZulu-Natal om die deelname van vroue aan die globale lugvaartsektor, asook vroueregte in die sektor, te bevorder.
4.2    Suider-Afrikaanse streekswebinaar oor die ekonomiese bemagtiging van vroue 4.2.1    Die departement van vroue, die jeug en persone met gestremdhede bied op 21 en 22 Augustus ŉ tweedag-webinaar aan oor die ekonomiese bemagtiging van vroue in suider-Afrika.4.2.2    Die webinaar sal kritiese kwessies rakende die ekonomiese bemagtiging van vroue aanspreek, met ŉ fokus op handels- en ekonomiese inisiatiewe, raamwerke en ooreenkomste op nasionale en streeksvlak en die impak daarvan op die ekonomiese bemagtiging van vroue, die jeug en persone met gestremdhede.
5    Internasionale sake5.1    44e spitsberaad van die Suider-Afrikaanse ontwikkelingsgemeenskap (SAOG) 5.1.1    Die Kabinet verwelkom die uitkomste van die 44e SAOG-spitsberaad vir staats- en regeringshoofde wat op 17 Augustus 2024 in Harare, Zimbabwe plaasgevind het.5.1.2    Die spitsberaad het ledestate aangespoor om die SAOG se humanitêre maatreëls te implementeer met betrekking tot die droogtes en vloede veroorsaak deur El Niño-effek en om aan te hou om weerstoestande en klimaatsrisiko’s te monitor, insluitend die voorspelde La Niña-effek, en voorsorgmaatreëls te ontwikkel om die impak van rampe te versag. 5.1.3    Die spitsberaad het kennis geneem van die totstandkoming van die ooreenkoms wat die drieparty-vryhandelsgebied onder die gemeenskaplike mark vir oostelike en suider-Afrika, die oos-Afrikaanse gemeenskap en die SAOG bekragtig, wat geleenthede sal bied aan SAOG-lede om voordeel te trek uit ŉ uitgebreide mark van 26 lande met ŉ totale bevolking van naastenby 700 miljoen en ŉ gesamentlike bruto binnelandse produk van US$1 triljoen. 5.1.4    Rakende Israel se oorlog teen Palestina, het die spitsberaad met kommer kennis geneem van die voortdurende en meedoënlose aanvalle op gewone Palestynse burgers, wat tot lewensverlies, die vernietiging van eiendom en verswakkende humanitëre toestande gelei het. Die spitsberaad het ŉ beroep gedoen tot ŉ onmiddelike wapenstilstand, die vrylating van alle gyselaars en die aanvang van samesprekings om ŉ blywende oplossing tot die konflik te vind.5.2    Konferensie van die spoorwegvereniging van suidelike Afrika (SARA)5.2.1    Die Kabinet verwelkom die beraadslaging tydens die 13e SARA-konferensie om die spoorwegsektor in die SAOG te verhef met die doel om meer handel in die streek te bevorder en voordeel te trek uit die handelsgeleenthede wat spruit uit die Afrika kontinentale vryhandelsgebied.5.2.2    ŉ Florerende SAOG spoorwegbedryf vereis groter belegging in spoorweë asook samewerking in die SAOG-streek om die vele uitdagings aan te spreek. Die streek se spoorwegbedryf het oor die jare heen uitdagings soos misdaad, diefstal en vandalisme ervaar. 5.2.3    Suid-Afrika is daartoe verbind om sy deel te doen om ŉ doeltreffende, gekonekteerde en moderne spoorwegsektor te skep en is besig om beid en ingrypings soos die spoorvrag logistieke padkaart (Freight Logistics Roadmap) te implementeer om sodoende die kapasiteit en bevoegdheid van ons spoorweë tot herlewing te bring, te steun en moderniseer.
B.    Kabinetsbesluite(i)    Adviserende liggaam in die departement van kleinsakeontwikkeling (DSBD)(a)     Die Kabinet het die vestiging van ŉ adviserende liggaam in die departement van kleinsakeontwikkeling goedgekeur, soos voorgeskryf deur die gewysigde nasionale Wet op Kleinsake-ontwikkeling, 1996 (Wet 102 van 1996), gewysig.(b)     Die vestiging van ŉ adviserende liggaam het ten doel om verteenwoordiging en bevordering van die belange van kleinsake-ondernemings te verseker, soos uiteengesit in die nasionale strategie vir die ontwikkeling en bevordering van kleinsake-ondernemings in Suid-Afrika. (c)     Die primêre funksie van die adviserende liggaam sal wees om die minister te adviseer oor breedvoerige areas wat kleinsake-ondernemings se groei beïnvloed, insluitend nasionale standaarde rakende kleinsake-ontwikkeling en -regulering. (d)     Die adviserende liggaam sal die regering verskaf van bewese deskundige raad oor die werkinge van verskeie aspekte van die kleinsake-ondersteunings-ekostelsel om meer doeltreffende beleidshervorming, wetsaanpassings en die ontwerp van ingrypings om mikro, klein en medium ondernemings en koöperasies te verbeter, te bemoontlik.
C.    Opdatering aan die Kabinet
(i)    Uitkomste van die 35e vergadering van die partye oor die Montreal-protokol (MOP) oor middele wat die osoonlaag verdun(a)    Die Kabinet is ingelig oor die uitkomste van die 35e vergadering van die partye oor die MOP oor die middele van die osoonlaag verdun, wat in Oktober 2023 in Nairobi, Kenia plaasgevind het.(b)    Tydens die vergadering het afgevaardigdes hulself sterk daartoe verbind om bedreigings tot beide die osoonlaag en die globale klimaat aan te spreek. Suid-Afrika het die Montreal-ooreenkoms onderteken en die land se deelname aan die 35e MOP was daarop gemik om te verseker dat die regte van Suid-Afrikaners tot ŉ veilige omgewing, soos vasgelê in die Grondwet, beskerm is, gegewe dat sommige van die chemikalieë wat bespreek is as nadelig vir mense, in Suid-Afrika gebruik word, naamlik die verkoelingsbedryf, landbou, brandbestryding en lugversorging, en dat sommige van hierdie gebruike ŉ bydrae lewer tot ekonomiese groei in die land.
(ii)    Uitkomste van die 5e konferensie van die partye (COP5) oor die Minamata-konvensie (a)    Die Kabinet neem kennis van die uitkomste van COP5 wat in November 2023 in Genève, Switserland plaasgevind het. Die Minamata-konvensie is krities om menslike gesondheid en die omgewing teen die skadelike nagevolge en newe-effekte van kwik te beskerm. (b)    Die besluite wat by die spitsberaad geneem is, sluit die volgende in: (i) gedefinieërde nuwe datums om kwikdraende produkte uit te faseer, insluitend grimering- en skoonheidsprodukte, (ii) versterkte bande met inheemse volke, (iii) ŉ ooreenkoms op 15mg/kg totale konsentrasie van kwik as die skeidsdrumpel vir afval wat deur kwik of kwikverbindings besmet is.(c)    Ander tegniese besluite wat geneem is, was onder meer aanvaarding van maatreëls vir die beheer van kwikvrylatings ter land en see en om die kwikuitlatings in die atmosfeer te beheer.
(iii)    Uitkomste van die 28e konferensie van die partye (COP28) tot die VN raamwerkkonvensie oor klimaatsverandering (UNFCCC)(a)    Die Kabinet is ingelig oor die uitkomste van COP28, wat in Desember 2023 in Doebai in die Verenigde Arabiese Emirate plaasgevind het. (b)    Die COP28-besluite is daarop gemik om die hoeveelheid kweekhuisgasse te verminder na 2°C, soos ten doel gestel tydens die Parys-ooreenkoms, en om ontwikkelende lande te help om aan te pas by die nadelige uitwerking van klimaatsverandering. (d)    Die Kabinet neem verder kennis van die belangrikste aflewerbares van COP28 ten opsigte van kwessies soos (i) die beëindiging van die twee-jarige Glasgow-Sharm el-Sheikh-werksprogram, (ii) aanvaarding van die UAE Just Transition-werksprogram om verskillende regverdige oorgangswyses te bespreek – besluite rakende die belangrike rol wat finansies, tegnologiese ontwikkeling en oordrag, en die bou van kapasiteitsteun speel om regverdige en billike oorgange te bemagtig, en (iii) die operasionalisering van die verlies- en skadefonds. (e)    Die partye het met spyt kennis geneem dat die teiken van U$100 miljard nie teen 2021 bereik is nie en dat, tensy genoegsame befondsing verskaf word, ontwikkelende lande dus nie hul teikens sal kan implementeer nie. (f)    Suid-Afrika bly daartoe verbind om die land se ondernemings onder die UNFCCC en die Parys-ooreenkoms na te kom.
D.    Wetsontwerp(i)    Wetsontwerp op Maritieme en Lugvaart-soek-en-redding (AMSAR) van 2024 (a)     Die Kabinet het die publikasie van die AMSAR Wetsontwerp vir openbare kommentaar goedgekeur. Die Wetsontwerp beoog om die verouderde Suid-Afrikaanse Wet op Maritieme en Lugvaart-soek-en-redding, 2002 (Wet 44 van 2002) te wysig. (b)     Die Wetsontwerp is daarop gerig om die veiligheid van mense tydens lugvaart- en see-reddingsoektogte te verseker. Die Wetsontwerp is ook daarop gerig om die nasionale AMSAR-stelsel te belyn met internasionale standaarde en tendense. Die Wetsontwerp sal die AMSAR-stelsel versterk en ŉ hupstoot verleen aan die groei en ontwikkeling van lugvaart- en maritieme-verwante sektore en bydra tot ekonomiese groei.
E.    AanstellingsAlle aanstellings is onderhewig aan die verifikasie van kwalifikasies en toepaslike klaring.(a)     Stigtingslede van die raad van die kleinsake-ontwikkelingsagentskap:
(i)    Me. Nonzuzo Makhanda (Voorsitter)(ii)    Me. Dorah Mosili(iii)    Me. Xolisa Daku(iv)    Me. Nontobeko Lubisi(v)    Mnr. Luyanda Ntuane(vi)    Me. Cingashe Motale(vii)    Mnr. Pat Makape(viii)    Me. Hilda Tsoadi(ix)    Mnr. Avuyile Xabadiya(x)    Mnr. Sinovuyo Mpakama(xi)    Mnr. Waseem Carrim(xii)    Mnr. Thembinkosi Bonakele; en (xiii)    Me. Keabetwe Mogorosi
F.    Komende gebeurtenisse
1.    Streeksontwikkelingsmodel (SOM) presidensiële imbizo in Ekurhuleni1.1.    President Ramaphosa sal op Vrydag 23 Augustus 2024 ŉ streeksontwikkelingsmodel presidensiële imbizo lei in die Tsakane-stadion in die Ekurhuleni Metro, met die doel om die vordering op ondernemings van dienslewering te assesseer.1.2.    Die streeksontwikkelingsmodel presidensiële imbizo sal bygewoon word deur leiers van al drie referingsfere wat sal beraadslaag oor die diensleweringsuitdagings wat gemeenskappe in die oë staar asook ontwikkelingsplanne vir die metropolitaanse munisipaliteit belyn met die beginsel van Een Regering, Een Plan, Een Begroting.1.3.    Die streeksontwikkelingsmodel-imbizo is ŉ gespreksvoeringplatform uniek aan Suid-Afrika en maak van ons een van die min lande wat so direk met landsburgers skakel en beraadslaag.1.4.    Die inwoners van Ekurhuleni word uitgenooi om die imbizo in groot getalle by te woon vir gesprekvoering oor die planne daargestel om die watertekortprobleem op te los, asook die maatreëls wat gemeenskappe wat met Eskom handel, moet neem om voortdurende ladingsvermindering te vermy.
2.    Aanbied van die Aviation Africa-spitsberaad en uitstalling 2.1    Die Kabinet het dit oorweeg en goedgekeur dat Suid-Afrika gasheer sal speel vir die “Aviation Africa”-spitsberaad en uitstalling vanaf 16 tot 17 September te Johannesburg. Die spitsberaad en uitstalling is ŉ groot handelsgeleentheid in die lugvaartbedryf. 2.2    Daarbenewens sal die geleentheid Suid-Afrika as toeriste-bestemming bemark en ŉ geleentheid bied om Suid-Afrikaanse produkte aan mense wat die spitsberaad en uitstalling bywoon, te bemark.
3.    Konferensie oor migrasie3.1    Die nasionale beplanningskommissie, die internasionale organisasie vir migrasie en die Verenigde Nasies se ontwikkelingsprogram bied ŉ konferensie oor migrasie van 20 tot 23 Augustus in Johannesburg aan. 3.2    Die konferensie sal migrasie as ŉ aandrywer van ontwikkeling ondersoek en bespreek, met ŉ spesifieke fokus op wyses om diaspora-kapitaal en internasionale samewerking tot grootste voordeel te benut.
4.    Toerismemaand4.1    Die 2024-toerismemaandprogram, wat vanaf 1 tot 30 September 2024 sal plaasvind, is in die Noord-Kaap geloods ter erkenning van die behoefte om die waarde van toerisme regoor die land te versprei. 4.2    Terwyl die land plaaslike en internasionale besoekers uitnooi om Suid-Afrika se majestieuse toeriste-bestemmings, lewendige kultuur en tradisies te verken, is die regering hard aan’t werk om die sektor verder uit te brei deur die ongetapde potensiaal vir toerisme in ons informele nedersettings, gehuggies en dorpe te ontsluit. Sodoende sal ons die toerismekapitaal van Suid-Afrika vermeerder en diversifiseer.
5.    Staatsbesoek deur Volksrepubliek Sjina 5.1    Sy Eksellensie, president Ramaphosa sal van 2 tot 5 September 2024 ŉ staatsbesoek na die Volksrepubliek Sjina onderneem wat diplomatiese en handelsbetrekkinge tussen die twee lande sal versterk. Hier besoek volg President Xi Jinping se 4e staatsbesoek aan Suid-Afrika in 2023.5.2    Sjina is Suid-Afrika se grootste handelsvennoot, met bilaterale handel van US$34 miljard in 2023, wat bestaan het uit uitvoere ter waarde van US$12 miljard en invoere ter waarde van US$22 miljard. Sjina is voorts ook ŉ groot bydraer tot Suid-Afrika se beleggingsveldtog en is ons grootste bron van direkte buitelandse belegging.5.3    ŉ Aantal belangrike ooreenkomste sal na verwagting gesluit word tydens die staatsbesoek, insluitend ŉ ooreenkomsraamwerk vir ontwikkelingsamewerking, die handelsbalans en die uitbreiding van marktoegang. 5.4    ŉ Suid-Afrikaanse afvaardiging sal ook deelneem aan die forum vir Sjina-Afrika samewerking (FOCAC) wat sal plaasvind van 4 tot 6 September 2024. 5.5    FOCAC is ŉ multilaterale koordineringsmeganisme tussen Sjina en Afrika-lande en word beskou as ŉ samewerkingsplatform in die Sjinese “Belt and Road”-inisiatief, wat Sjina se globale infrastruktuursontwikkelingstrategie vorm.
G.    Boodskappe
1.     ŉ Wennasie1..1.    Ons nasie se sportmanne en -vroue hou ons naam hoog in verskeie sportkodes regoor die wêreld en verening ons net nog meer as nasie. 1..2.    Ons rugbywêreldkampioene, die Springbokke, het Australië oorwin en bly onoorwonne in die rugby-kampioenskap. 1..3.    Ook in Australië het Dricus du Plessis ŉ manjefieke oorwinning behaal in sy UFC-middelgewigtitel teen Nigerië se Israel Adesanya in Perth.1..4.    Die Proteas het hul wenstreek volgehou met ŉ sege teen die Wes-Indiese Eilande in die tweede toets in Guyana en so ook dus die toetsreeks met 1-0 gewen.1..5.    Die SA-span het een goue medalje, drie silwermedaljes en twee bronsmedaljes gewen tydens die 2024 Olimpiese Spele in Parys, Frankryk – dubbel soveel as met die 2021-spele in Tokyo, Japan. Hierdie prestasie sal nog lank onthou word. 1..6.    As nasie het ons die Suid-Afrikaanse aflosspan – Bayanda Walaza, Bradley Nkoana, Shaun Maswanganyi en Akani Simbine – se silwermedalje in die mans 4x100m aflosfinaal gevier. Hulle het ŉ nuwe Afrika-rekordtyd van 37.57 sekondes aangeteken. Voorts het Jo-Ane van Dyk ŉ silwermedalje verower in die vroue se spiesgooi-afdeling.1..7.    Hierdie seges dui op die mag van sport om grense te oorskry en mense te verenig. Die Kabinet moedig Suid-Afrikaners aan om sulke oomblikke te gebruik om uit te reik na mede-Suid-Afrikaners om die soort samelewing te bou waarin ons wil leef.
2.    GelukwensingsDie Kabinet het sy gelukwense en welmenendheid gerig aan: •    Die pasgekroonde Mej. Suid-Afrika 2024, me. Mia le Roux, en prys haar deursettingsvermoë. As die eerste persoon met ŉ gestremdheid (gehoorstremdheid) om as Mej. Suid-Afrika gekroon te word, verpersoonlik Mia die Suid-Afrikaanse gees van oorwinning teen teëspoed. Die Kabinet wens haar alle voorspoed toe met haar nuwe veranwoordelikhede as ŉ ambassadeur vir Suid-Afrika. •    Die uitgaande hoofregter Justice Raymond Zondo, wat aftree aan die einde van Augustus 2024 na ŉ bekroonde regsloopbaan van 27 jaar.•    Me. Fikile Marakalla, wat die tweede plek behaal het in die foto-afdeling van die SADC Media-toekennings 2024. Sy het haar loopbaan begin by die Regering se Kommunikasie- en Inligtingstelsel (GCIS) as ŉ intern en is tans werksaam in die adjunkpresident se fotografiese span.•    Mnr. Benjamin Moshatama van Channel Africa Radio, wat tweede plek behaal het in die radio-afdeling van die SADC Media-toekennings 2024.•    Die Durbanse dansgroep Wu Tang Cru, wat goud en silwer gewen het by die UDO-wêreldstraatdanskampioenskappe. Die groep het goud verwerf in die onder-14 intermediêre afdeling en is as wêreldkampioene bekroon. •    Mnr. Dada Morero, die nuutverkose burgemeester van Johannesburg, en wens hom alle voorspoed toe waar hy die taak onderneem om Suid-Afrika se grootste metro te lei.
3.    MedelyeDie Kabinet spreek hul medelye uit met die vriende en familie van: •    Prof. Muxe Nkondo, ŉ vooraanstaande geleerde in maatskaplike beleid en erfenis. Hy het noemenswaardige bydraes gelewer tot die ontwikkeling van openbare beleid in die areas van toerisme, menslike nedersettings en publieke administrasie tot wetenskap en tegnologie, en kuns en kultuur.•    Mnr. William Smith, die innoveerder in Wiskunde- en Wetenskapsonderrig wat voorheen met die nasionale Orde van die Baobab vereer is. William het baie leerders gehelp deur Wiskunde, Wetenskap, Biologie en Engels te vereenvoudig en makliker verstaanbaar te maak met die SABC se Learning Channel-programme – die man wat reeds virtuele leer en onderwys beoefen het lank voor die digitale era. •    Me. Zanele Mbokazi-Nkambule, wat ŉ aanbieder was by Ukhozi FM en die stigter was van die Crown Gospel-toekennings.
Navrae: Me. Nomonde Mnukwa – Waarnemende Kabinetswoordvoerder Selfoon: 083 653 7485"
"Verklaring oor die Kabinetsvergadering van Woensdag, 4 September  2024",05 Sep 2024,https://www.gov.za/news/cabinet-statements/statement-cabinet-meeting-4-september-2024-05-sep-2024,https://www.gov.za/af/news/cabinet-statements/verklaring-oor-die-kabinetsvergadering-van-woensdag-4-september-2024-05-sep,"A.    Kwessies in die omgewing
1.    Ekonomiese imperatiewe

Die Regering bly standvastig in sy strewe om: 

die ekonomie te laat groei;
werkloosheid te verminder; en
‘n meer veerkragtige beleggingsklimaat te vestig.



1.1 Noemenswaardige ontwikkelings ten opsigte van ekonomies-verwante imperatiewe:
1.1.1 Groei in die bruto binnelandse produk (BBP)

Die Kabinet neem kennis van die effense toename in die land se ekonomiese groei met 0,4% in die tweede kwartaal van 2024, wat 'n positiewe vooruitsig vir ons algehele ekonomiese prestasie vir die jaar is. 
Die groei word grootliks toegeskryf aan die finansierings-, eiendoms- en sakedienstebedryf, wat elke bedryf met 1,3% toegeneem het; elke bedryf het onderskeidelik tot 0,3 van 'n persentasiepunt tot die BBP-groei bygedra. 
Die handel-, spysenierings- en akkommodasiebedryf, asook die vervaardigingsbedryf en die elektrisiteits-, gas- en waterbedryf het tot 0,1 van 'n persentasiepunt tot die BBP-groei bygedra. Finale huishoudelike verbruiksbesteding het tot 0,9 van 'n persentasiepunt bygedra en finale verbruik het tot 0,2 van 'n persentasiepunt tot BBP-groei bygedra. 'n Toename in die ekonomiese aktiwiteit van hierdie bedrywe is die afgelope kwartaal opgemerk. 
Suid-Afrika se ekonomie bly sterk en die Kabinet moedig alle sektore van die samelewing aan om steeds op hierdie momentum voort te bou. 
As alle sektore as ’n nasie saamstaan en op hierdie momentum voortbou, sal ons meer werkgeleenthede kan skep en die lewenstandaard van alle Suid-Afrikaners verbeter.
Die Kabinet het inklusiewe ekonomiese groei en werkskepping vir die Sewende Administrasie geprioritiseer. Bestaande tussenkomste sal derhalwe versterk word om hierdie mikpunt te bereik.

1.1.2 Massiewe belegging in die motorsektor

Suid-Afrika se beleggingsaantrekkingskrag trek steeds katalitiese beleggings wat die regering se voorneme bevestig om ekonomiese groei aan te dryf en werk te skep. Die Kabinet verwelkom die bekendstelling van 'n vervaardigingsfasiliteit vir motorkomponente van R1,1 miljard by die Dube TradePort Spesiale Ekonomiese Sone in KwaZulu-Natal.
Die massiewe belegging deur Toyota Tsusho Africa (Edms.) Bpk. en Ogihara Thailand Corporation Bpk. is 'n mosie van vertroue in Suid-Afrika se posisie as 'n formidabele bestemming vir direkte buitelandse beleggings.
Hierdie belegging beklemtoon ook die vordering onder die rentmeesterskap van President Cyril Ramaphosa, wat hom beywer vir ’n beleggingsveldtog wat sedert 2018 meer as R1,51 triljoen in beleggingsverpligtinge gelok het.

1.1.3 Hupstoot vir Suid-Afrikaanse uitvoere

Die eerste versending Suid-Afrikaanse avokado's het einde Augustus 2024 in Japan aangekom; dit is 'n beduidende hupstoot vir die plaaslike avokadosektor en bevestig die positiewe impak van die Landbou- en Landbouverwerkingsmeesterplan, wat daarop gemik is om toegang tot belangrike nuwe markte vir Suid-Afrikaanse produsente uit te brei. 
Suid-Afrikaanse avokadokwekers kan nou aansienlik baat namate die pogings om toegang tot markte vir ons landbouprodukte te verhoog, voortduur. Indië, China en Japan verteenwoordig 'n gesamentlike markgeleentheid van meer as 2,5 miljard mense.

1.1.4 Energiesekerheid

Die Kabinet prys Eskom, sy direksie, bestuur en al sy werknemers wat onverpoosd gewerk het om te verseker dat Suid-Afrika hierdie somer geen beurtkrag sal hê nie, aangesien die kragvoorsiener voortgaan om meer elektrone by die netwerk te voeg deur sy opwekkingsherstelplan.
Eskom beoog om onbeplande verliese by kragstasies onder 13 000 megawatt te hou, terwyl werk voortgaan om die betroubaarheid van die kragopwekkingsvloot te verbeter.
'n Betroubare energievoorsiening is noodsaaklik om ons ekonomie te laat groei, vertroue te bevorder en die lewensgehalte van ons burgers te verbeter.
Die Regering gaan voort om die Energie-aksieplan uit te voer, wat tot dusver instrumenteel was om herhaalde beurtkrag deur beplande instandhouding van Eskom se kragopwekkingsvloot te verminder.
Die hervorming van ons energiesektor is 'n kritieke komponent van ons pogings om 'n veilige energietoekoms vir ons mense te skep.

1.1.5. Hervorming van ondernemings in staatsbesit (OSB)

In ooreenstemming met 'n onderneming wat President Ramaphosa voorheen in die Parlement gemaak het om ons OSB te herkalibreer, is die verantwoordelikheid vir al ons strategiese OSB na die verskillende lynministeries oorgedra, nadat die President die betrokke proklamasie hieroor onderteken het.
Hierdie stap val saam met planne om 'n gesentraliseerde aandeelhouersmodel te skep waardeur die staat poog om die vermoëns van ons OSB beter te benut om die ekonomie te laat groei, dienslewering te verbeter en die OSB met die nodige kommersiële en strategiese vaardigheid te vul.
Die verantwoordelikheid vir die kragvoorsiener Eskom is na die Ministerie van Energie en Elektrisiteit oorgeplaas, terwyl Transnet die Suid-Afrikaanse Lugdiens en South African Express na die Ministerie van Vervoer oorgeplaas is.
Die staatsbeheerde diamantmynmaatskappy Alexkor sal deur die Ministerie van Minerale en Petroleumhulpbronne bestuur word; lugvaart- en militêre tegnologiekonglomeraat Denel sal onder die Ministerie van Verdediging en Militêre Veterane val, en die Suid-Afrikaanse Bosboumaatskappy SOC Beperk, wat vir staatsbosbou verantwoordelik is, aan die Ministerie van Bosbou, Visserye en die Omgewing verslag sal doen.

1.1.6 Befondsing vir ontwikkeling

Die befondsing van R17,8 miljard van BRICS se Nuwe Ontwikkelingsbank (NOB) vir infrastruktuurprojekte in water en sanitasie, wat onlangs goedgekeur is, sal infrastruktuuragterstande verminder en die voorsiening van basiese dienste aan arm huishoudings verseker.
Die (NOB) het ook 'n ooreenkoms met Transnet aangegaan vir 'n lening van R5 miljard, wat deur die regering gewaarborg is om die vragspoorsektor te verbeter.
Die Kabinet spreek sy waardering uit vir dié befondsing, wat infrastruktuurontwikkeling in ons land aansienlik sal versnel en sal bydra tot die verbetering van mense se lewens.

2. Maatskaplike welstand imperatiewe

Die Regering streef daarna om:  

’n beter Suid-Afrika vir almal te bou; en om
billikheid, toegang en insluiting tot dienste te verseker.



2.1 Beduidende ontwikkelings oor sosiale welstandsimperatiewe
2.1.1 Presidensiële Gesondheidsooreenkoms

Die soeke na gehalte en bekostigbare gesondheidsorg vir almal het 'n stap verder gevorder met die ondertekening van die tweede Presidensiële Gesondheidsooreenkoms.
Die gesondheidsooreenkoms is 'n raamwerk vir samewerking tussen kritieke sektore en belanghebbendes soos die regering, die sakesektor, arbeid, die burgerlike samelewing, gesondheidswerkers, vakbonde, diensgebruikers, statutêre rade, die akademie en navorsers.
Dit is daarop gerig om die gesondheidstelsel te versterk en dit monitor en evalueer voorbereidings vir die implementering van die Nasionale Gesondheidsversekering. 
Die gesondheidsooreenkoms onderneem om die ontwikkeling van menslike hulpbronne te versterk, terwyl toegang tot medisyne, entstowwe en gesondheidsprodukte verbeter word saam met die opgradering van infrastruktuur en die versekering van betrokkenheid by die private sektor.

3.    Stryd teen misdaad en korrupsie

Die Regering het zero toleransie vir misdaad, bedrog en korrupsie; en sal diegene wat die wette van ons land oortree, aanspreeklik hou.

3.1.1 Onverbiddelike stryd teen misdaad

Die Kabinet bly vasbeslote om te verseker dat Suid-Afrika 'n samelewing is waar alle mense veilig voel. Die onlangse inhegtenisnemings en skuldigbevinding van verdagtes wat by verskeie ernstige misdade betrokke is, is ’n aanduiding van die verbintenis om misdaad voortdurend te beveg.
Die toename in kontakmisdade soos blyk uit die jongste kwartaallikse misdaadstatistieke vir die eerste kwartaal van April tot Junie 2024, dui daarop dat nog meer gedoen moet word om te verseker dat elke burger veilig voel.
Die Suid-Afrikaanse Polisiediens (SAPD), gelei deur die Ministerie van Polisie, beveg aktief hierdie misdade. Onlangse operasies sluit in:

’n konfrontasie met verdagtes in Milnerton, Kaapstad, wat tot sterftes en inhegtenisnemings gelei het.
operasies in die Oos-Kaap, met die fokus op Mthatha en Nelson Mandelabaai.
inhegtenisnemings in Gauteng, Mpumalanga en die Vrystaat wat verband hou met afpersingsaktiwiteite


Die Regering stel tans ’n volledige regeringsbenadering in werking, insluitend:

ondertekening van koöperatiewe ooreenkomste met provinsiale en plaaslike regerings;
inwerkingstelling van operasionele planne in Kaapstad en Nelson Mandelabaai, met planne om dit in alle metro's te herhaal;
skakeling met susterdepartemente om samewerking teen misdaad te verbeter.


Die Nasionale Polisiëringsbeleid sal teen die einde van Oktober 2024 voltooi en aanvaar word om aandag te gee aan kwessies soos polisiestasies en infrastruktuur wat op norme en standaarde gegrond is.
Die Kabinet verwelkom die ondertekening van die Samewerkingsooreenkoms om Misdaad in die Wes-Kaap te Bekamp. Dit sal samewerking en koördinering tussen alle belanghebbendes bevorder om veiligheids- en sekuriteitskwessies te hanteer. Deur gemeenskapsgedrewe inisiatiewe, die integrasie van hulpbronne en die ontwikkeling van innoverende strategieë, maak die ooreenkoms voorsiening vir 'n verenigde front tussen die SAPD, die provinsie en gemeenskappe om misdaad te bekamp en openbare veiligheid te bevorder.
In ooreenstemming met die verbintenisse wat President Ramaphosa tydens sy Parlementsopeningstoespraak op 18 Julie 2024 gemaak het om 'n veiliger land te bou, het ons wetstoepassingsagentskappe die stryd teen misdaad verskerp.
Die Direktoraat vir Prioriteitsmisdaadondersoek (DPCI), ook bekend as die Valke, het in die eerste kwartaal van 2024/25 673 verdagtes in hegtenis geneem, waarvan 506 skuldig bevind is en 77 hofbevele toegestaan is vir die beslaglegging op bates wat met kriminele aktiwiteite verband hou. Die polisie het van 19 tot 25 Augustus 2024 ook 14 422 verdagtes in hegtenis geneem vir verskeie misdade deur Operasie Shanela. 
’n Multidissiplinêre klopjagoperasie deur die polisie, metropolisie, korrektiewe dienste, binnelandse sake en ander wetstoepassingsagentskappe in ses gekaapte geboue in Durban, het tot die ontdekking van R4 miljoen se vervalste Amerikaanse dollars, beslaglegging op dwelms en drank asook 117 rondes ammunisie gelei. Meer as 150 beweerde ongedokumenteerde buitelandse burgers is ook tydens die operasie inhegtenis geneem.
Hierdie suksesse volg op beduidende vordering met die aftakeling van 'n transnasionale misdaadsindikaat in die land sedert die begin van die jaar. Die DPCI het 10 klandestiene dwelmlaboratoriums ontbloot en 34 mense gearresteer vir die vervaardiging, handel en besit van onwettige dwelms.
Die Kabinet doen ’n beroep op alle Suid-Afrikaners om steeds met wetstoepassingsagentskappe saam te werk deur onwettige dade by die polisie aan te meld by 10111 om misdadigers van ons strate af te hou. 
Die stryd teen misdaad is 'n gedeelde verantwoordelikheid en die regering sal voortgaan om enige inisiatiewe te bevorder wat alle mense in die samelewing sal mobiliseer om saam te werk vir 'n beter en veiliger Suid-Afrika.

3.1.2 Hou die korruptes aanspreeklik

Die Kabinet verwelkom die bewaringsbevel van R6,5 miljoen teen diegene wat betrokke is by die plundering van fondse by die Nasionale Loteryekommissie. Hierdie optrede ondersteun die implementering van die Teenkorrupsiestrategie, wat wetstoepassers byeenbring in die stryd teen korrupsie.
Die Kabinet verwelkom verder die uitspraak deur 'n Londense hof om die uitlewering van die Britse burger en voormalige Eskom-kontrakteur, mnr Michael Lomas, aan Suid-Afrika toe te laat waar hy korrupsieklagtes in die gesig staar. Mnr Lomas sal uitgelewer word om tereg te staan op 41 ernstige korrupsieklagte wat verband hou met die bou van die Kusile-kragstasie. Hierdie uitspraak is ook 'n mosie van vertroue in ons strafregstelsel en bevestig ons verbintenis om internasionale menseregteverpligtinge na te kom. 
In sy uitspraak het regter Charles Bourne gesê dat die Suid-Afrikaanse gevangenisstelsel toepaslike maatreëls het en in die saak teen mnr Lomas se  behoeftes kan voorsien.
Die ondertekening van 'n proklamasie deur President Ramaphosa, wat die Spesiale Ondersoekeenheid (SOE) magtig om bewerings van korrupsie en wanadministrasie by Eskom te ondersoek, versterk pogings om diegene wat by korrupsie-aktiwiteite by dié staatsentiteit betrokke is, aanspreeklik te hou.
Die proklamasie sluit in bewerings van onwettige en onbehoorlike gedrag wat tussen 1 Maart 2006 en 30 Augustus 2024 plaasgevind het; nege kontrakte sal ondersoek word. Die president het ook 'n proklamasie gewysig wat die SOE magtig om verdere klagte van beweerde korrupsie by die Departement van Landelike Ontwikkeling en Grondhervorming te ondersoek.
Die Kabinet het die 15-jaar-vonnis van die voormalige Hoof van Ingenieurswese by die Passasierspooragentskap van Suid-Afrika, mnr Daniel Mthimkhulu, deur die Palm Ridge-handelsmisdaadhof geloof. Hierdie vonnis is 'n beduidende oorwinning in die stryd teen korrupsie en bedrog binne die land se instellings. Dit dui verder op die regering se verbintenis om oneerlike praktyke uit te roei en aanspreeklikheid op alle vlakke te verseker.

3.1.3 Stryd teen afpersing
Die Kabinet volg 'n zero-toleransiebenadering teen afpersing

Suid-Afrika leer uit internasionale beste praktyke om strategieë te ontwikkel om voorvalle van afpersing beslissend te hanteer.
'n Volledige samelewingsbenadering en 'n verenigde poging van die regering, wetstoepassingsagentskappe, besighede en gemeenskappe is nodig om 'n verenigde front te skep om hierdie misdaad te bekamp.
Afpersing benadeel nie net individue nie; dit ondermyn ons hele ekonomie. Deur hierdie misdaad te beveg, beskerm ons werksgeleenthede, moedig ons beleggings aan en ons bevorder ekonomiese groei. 
Ons bemagtig gemeenskappe om op te staan teen afpersing. Deur opvoeding, ondersteuningsnetwerke, en vertroulike aanmeldstelsels, maak ons dit veiliger vir mense om nee te sê vir  misdadigers.
Die  SAPD word toegerus met die jongste instrumente en tegnieke om afpersing te bekamp, insluitend gevorderde tegnieke vir die insamel van intelligensie, asook gespesialiseerde taakmagte, om voor te bly teen kriminele taktiek en aktiwiteite.
Afpersing floreer dikwels waar daar 'n gebrek aan ekonomiese geleenthede is. Die regering gee aandag aan die basiese  oorsake deur saam met ons wetstoepassingspogings in onderwys, werkskepping en gemeenskapsontwikkeling te belê.
Die Regering werk nou saam met internasionale vennote om intelligensie te deel, kriminele netwerke op te spoor en oortreders voor die gereg te bring.
Ons pogings is veral gefokus op die beskerming van kwesbare individue en besighede wat dikwels die primêre teikens van afpersing is. Niemand behoort in vrees in hul eie gemeenskap te leef nie.
Die Regering is verbind tot 'n volgehoue, langtermynpoging om hierdie misdaad uit te roei en blywende veiligheid en sekuriteit vir alle Suid-Afrikaners te skep.

3.1.4  Bedrieglike mediese regseise

Die Kabinet is geskok dat sommige gewetenlose en gierige prokureurs en advokate probeer het om miljarde rande uit die staat op bedrieglik wyse te bekom deur vals en onreëlmatige mediese regseise.
Hierdie oortredings is ontbloot in 'n verreikende ondersoek deur die SOE na beweerde bedrieglike mediese regseise teen die Staat sedert 2017.
Die voortgesette ondersoek het aan die lig gebring dat sommige regspraktisyns soms met behulp van gesondheidspraktisyns wat vir die staat werk, provinsiale departemente van gesondheid teiken, en sake wat deur die SOE afgehandel is, tot minstens R3 miljard se besparings vir verskeie Departemente van Gesondheid gelei het.

3. Bestuursimperatiewe

Die Regering van Nasionale Eenheid (RNE) fokus op die verbetering van staatskapasiteit om belangrike regeringsdoelwitte te bereik.
RNE-vennote is daartoe verbind om hul kollektiewe wil in te span om die lewens van alle Suid-Afrikaners te verbeter.
Ons het 'n duidelike voorneme om 'n meer responsiewe benadering oor alle regeringsfere heen te bevorder – op nasionale, provinsiale en plaaslike vlak

3.1 Noemenswaardige ontwikkelings oor bestuursimperatiewe
3.1.1 Verbetering van waterhulpbronbestuur

Pogings om die bestuur van bestaande waterbates te verbeter en watersekerheid oor die volgende dekade te verseker, is versterk toe President Ramaphosa ingestem het tot die wet op die Suid-Afrikaanse Agentskap vir Nasionale Waterhulpbroninfrastruktuur SOC Bpk. Dit lei tot die stigting van ’n nuwe agentskap wat verantwoordelik sal wees vir die ontwikkeling en bestuur van nasionale waterinfrastruktuur.
Die Kabinet verwelkom die nuwe wetgewing as 'n kritieke stap in die hervormingsproses om belegging in die instandhouding en konstruksie van waterinfrastruktuur en die verbetering van watergehalte te verhoog.

3.1.2 Plaaslike regering oudituitkomste

Die Kabinet neem kennis van die Ouditeur-Generaal van Suid-Afrika (OGSA) se munisipale oudituitkomste vir 2022/23 wat geleidelike verbetering in finansiële bestuur in sommige munisipaliteite toon. 
Daar is egter voortdurend meer werk wat gedoen moet word om nakoming in baie munisipaliteite wat steeds negatiewe oudituitkomste bereik, te verbeter.
Die OGSA-verslag dui aan dat net 34 van 257 metropolitaanse, distriks- en plaaslike munisipaliteite skoon oudituitkomste bereik het.
Op 'n positiewe noot het die aantal gediskrediteerde oudits afgeneem terwyl 45 munisipaliteite hul oudituitkomste sedert 2020/21 verbeter het en dié wat hul finansiële state betyds ingedien het, van sowat 81% in 2020/21 tot 94% in 2022/23 verbeter het. 
Die Kabinet is bemoedig dat die Departement van Samewerkende Regering en Tradisionele Sake, tesame met die OGSA, voortgaan om inisiatiewe te ondersteun en te implementeer wat daarop gemik is om die verbeterings wat in sommige munisipaliteite aangeteken is, te konsolideer. 
Die departement het ook voorkeur daaraan gegee om die munisipaliteite wat die swakste presteer te help deur die bevoegdheid van personeel met opleiding en vaardigheidsoordrag te verbeter, asook om regulasies oor minimum standaarde vir munisipale bestuurders en senior amptenare af te dwing.

B.    Opdaterings aan die Kabinet
(i)    Nasionale Polisieherdenkingsdag(a)    Die Kabinet het inligting ontvang oor die Nasionale Polisieherdenkingsdag, wat op Sondag 1 September 2024 gehou is. (b)    Die Herdenkingsdag is daarop gemik om die vroue en mans in blou wat hul lewens in die uitvoering van hul pligte verloor het, te vereer en ook die nodige stappe te doen om hul gesinne en veral hul skoolgaande kinders te onderhou.(c)    Die regering is ontstoke oor die 39 polisiebeamptes wat in die uitvoering van hul plig gesterf het en sal beslissend optree teenoor enigiemand wat betrokke is by moord op polisiebeamptes in die uitvoering van hul plig. (d)    Die Regering prioritiseer die stryd teen alle misdadigheid en sal die wette versterk wat die regering in staat stel om misdaadbekamping nog kragtiger te beveg.
(ii)    Suid-Afrika se vordering om gryslys-tekortkominge teen geldwassery aan te pak soos beoordeel deur die Finansiële Aksie-taakspan (FATS)
(a)    Sedert Suid-Afrika in Februarie 2023 op die gryslys geplaas is, het die Kabinet die vierde vorderingsverslag van die Interdepartementele Komitee oor Geldwassery en die Bekamping van die Finansiering van Terrorisme (IDC-AML/CFT) ontvang. Dit gee uitvoering aan die kabinetsbesluit van 27 September 2023 dat die IDC-AML/CFT, wat oor die vordering verslag doen, drie keer per jaar ter tafel gelê sal word.(b)    Suid-Afrika het beduidende vordering gemaak om tegniese voldoeningstekorte die hoof te bied. Uit van die 20 tegniese voldoeningsvereistes is 15 volledig reggestel.(c)    Vir Suid-Afrika om heeltemal van die gryslys verwyder te word, is 22 aksies geïdentifiseer as tekortkominge ten opsigte van doeltreffendheid; agt van hierdie items is volledig reggestel, wat beteken nog 14 items moet teen Februarie 2025 reggestel word. (d)    Die Kabinet neem kennis van die gekompliseerde aard van die kwessies wat aandag moet kry, maar bly daartoe verbind om te verseker dat pogings verskerp word om die oorblywende aksies aan te pak. Die Kabinet neem ook kennis dat Suid-Afrika se pogings beter uitkomste lewer in vergelyking met goed-ontwikkelde lande soos die Verenigde State van Amerika, wat steeds agter Suid-Afrika is.
(iii)    Cannabis-meesterplan
(a)    Die Kabinet is ingelig oor vordering met die ontwikkeling van die Cannabis-meesterplan, wat daarop gemik is om 'n raamwerk te voorsien vir die vestiging, kweek en ontwikkeling van die dagga- en hennepbedryf in Suid-Afrika en om by te dra tot ekonomiese groei, armoedeverligting en werkskepping. (b)    Die Meesterplan is op nege pilare gevestig, naamlik Doeltreffende  Reguleringsdienste; Volhoubare Saadvoorsieningstelsels; Navorsing en Tegnologie-ontwikkeling; Produsente-Ondersteuningstelsels; Markontwikkeling; Ondernemings- en Verskaffersontwikkeling; Vervaardiging en Produkontwikkeling; Onderwys en Opleiding; en Kommunikasie en Bewustheid(c)    Hier volg ’n kort opsomming van vordering tot op datum:i.    Ná die verklaring van hennep as landbougewas is altesaam een duisend eenhonderd en tien (1 110) permitte uitgereik vir hennepverbouing.ii.    President Ramaphosa het die Wetsontwerp op Dagga (Cannabis) vir Private Doeleindes in Mei 2024 goedgekeur.iii.    Die Departement van Justisie en Grondwetlike Ontwikkeling het die proses om die regulasies op te stel begin ter ondersteuning van die kweek van cannabis vir private doeleindes.iv.    Die Departement van Gesondheid, deur die Suid-Afrikaanse Reguleringsowerheid vir Gesondheidsprodukte, het raadpleging oor veranderinge aan die skedules van die Wet op Medisyne en Verwante Middels, 1965 (Wet 101 van 1965) afgehandel.v.    Die Departement van Handel, Nywerheid en Mededinging (die DHNM) het situasie- en waardekettingontleding oor die Hennep- en Daggasektor in Suid-Afrika afgehandel; die DHNM sal binnekort met raadpleging oor die Beleid vir die Kommersialisering van Cannabis begin.vi.    Die Landbounavorsingsraad (LNR) het twee hennepvariëteite ontwikkel en met die ondersteuning van die Departement van Landbou, Grondhervorming en Landelike Ontwikkeling (DLGLO) ervaar die raad tans 'n tweede seisoen van saadvermenigvuldiging om dit vir die 2025-plantseisoen beskikbaar te stel.vii.    In Mei 2024, het die Minister van Landbou, Grondhervorming en Landelike Ontwikkeling die Hennep Sertifiseringskema goedgekeur om die variëteitsintegriteit en gehalte van hennepvoortplantingsmateriaal te reguleer om die volhoubare saadstelsel van hennep te ondersteun.viii.    Die DLGLO het navorsing ter waarde van R124 miljoen by die LNR laat doen, wat fokus op cannabisverbouing vir medisinale, vesel- en ander gebruike, toesig oor daggaplantsiektes, inheemse kiemplasmaversameling, en cannabis-saadstelselontwikkelingix.    In Gauteng, in samewerking met die Wetenskaplike en Nywerheidsnavorsingsraad, is 10 klein-, medium- en mikro-ondernemings vir produkontwikkeling ondersteun. Die DLGLO gaan voort om provinsies te raadpleeg oor verpligtinge tot dusver.  x.    Om die kapasiteit van die departement te verbeter om die verbouing van hennep deur permithouers te monitor, het die LNR 'n gedetailleerde opleidingsprogram vir inspeksiedienste ontwikkel.
(iv)    Geïntegreerde Staatsdiensmaand
(a)    Die Kabinet het 'n inligtingsessie ontvang oor planne om vanjaar se Geïntegreerde Staatsdiensmaand waar te neem. (b)    Vanjaar se Geïntegreerde Staatsdiensmaand word gevier onder die tema: ""Regering wat werk"". (c)    Staatsdiensmaand dien as 'n herinnering aan wat dit beteken om gemeenskappe te dien en ook te kyk na die impak wat die regering het, veral rondom kwessies van dienslewering. (d)    Suid-Afrika vier vanjaar 30 Jaar van Demokrasie en die 27ste herdenking van die Batho Pele-Witskrif as raamwerk vir die transformasie van openbare dienslewering in Suid-Afrika.(e)    Die Geïntegreerde staatswye program sluit Staatsdiensmaand, Erfenismaand, Toerismemaand en Boomplantmaand in.
C.    Aanstellings
Alle aanstellings is onderhewig aan verifikasie van kwalifikasie en toepaslike sekuriteitsklaring.
(a)    Me. Yolanda Batandwa Damoyi as Uitvoerende Direkteur in die Raad van die Openbare Beleggingskorporasie.
(b)    Me. Thulisile Glory Manzini as Direkteur-Generaal in die Departement van Kleinsakeontwikkeling.
(c)    Aanstelling van lede in die Raad van die Suid-Afrikaanse Diamant- en Edelmetalereguleerder  
(i)    Mnr Abiel Mngomezulu – Voorsitter;(ii)    Dr Natalie Skeepers – Nie-uitvoerende lid;(iii)    Me. Fungai Mushohwe – Nie-uitvoerende lid;(iv)    Me. Faith Tumelo Mokwena – Nie-uitvoerende lid;(v)    Dr Tshepo David Khoza – Nie-uitvoerende lid;(vi)    Me. Leanda-Marsha Mtshali – Nie-uitvoerende lid;(vii)    Mnr Norman Baloyi – Nie-uitvoerende lid;(viii)    Mnr Mawethu Cawe – Nie-uitvoerende lid;(ix)    Adv. Madikeledi Moloto –    DMHE (die Departement van Minerale Hulpbronne en Energie) hooflid  verteenwoordiger;(x)    Me. Rebone Nkambule – DMHE alternatiewe verteenwoordiger;(xi)    Mnr Rangers  Molapo – NUM (die Nasionale Unie van Mynwerkers) hooflid verteenwoordiger;(xii)    Mnr Dingindawo Sibeko – NUM alternatiewe verteenwoordiger;(xiii)    Adv. Leon Johannes Pretorius – UASA hooflid;(xiv)    Me. Nongcebo Ngcobo – SARB (die Suid-Afrikaanse Reserwebank) hooflid;(xv)    Me. Kamolegelo Manamela – SARB alternatiewe lid;(xvi)    Me. Nosiphiwo Mzamo –  Ex-Officio; en(xvii)    Mnr Cecil Khoza – Ex-Officio.
(c)    Aanstelling van lede in die Raad van die Staat Diamanthandelaar (i)    Mnr Abbey Chikane – Voorsitter;(ii)    Mnr Ernest Blom – Nie-uitvoerende lid;(v)    Me. Komathie Kisten Govender – Nie-uitvoerende lid;(vi)    Adv. Mpati Lebakeng – Nie-uitvoerende lid;(vii)    Dr Olga Masekoa – Departementele verteenwoordiger; (viii)    Me. Hellen Diatile – NUM hooflid verteenwoordiger;(ix)    Mnr Thapelo Malekutu – NUM alternatiewe lid;(x)    Me. Adele Rossouw –      Solidariteit hooflid verteenwoordiger;(xi)    Mnr Johan du Toit Böning – Solidariteit alternatiewe lid verteenwoordiger;(xii)    Mnr Jacques Hugo – UASA verteenwoordiger;(xiii)    Me. Danile Nyakale – NOK (die Nywerheidsontwikkelingskorporasie van Suid-Afrika Bpk.)  hooflidverteenwoordiger;(xiv)    Mnr Lefu Dlamini – NOK alternatiewe verteenwoordiger;(xv)    Me. Nosiphiwo Mzamo – Nie-uitvoerende lid (Ex-officio); en(xvi)    Mnr Cecil Khosa – Nie-uitvoerende lid (Ex-officio).
D. Toekomstige gebeure
a)    Erfenismaand

In September, vier Suid-Afrika Erfenismaand onder die tema: ""Vier die lewens van ons helde en heldinne wat hul lewens vir ons vryheid afgelê het"".
Tydens hierdie maand sal die regering die Ballingskap-repatriasieprojek van stapel stuur; dit is daarop gemik om die menslike oorskot van die vryheidsvegters wat in ballingskap gesterf het, huistoe te bring en gesinne sodoende met aanvaarding te help, asook om die genesing en herstel van ons land te bewerkstelling.
Die inisiatief vorm deel van die Nasionale Beleid vir die Repatriasie en Restitusie van Menslike Oorskot en Erfenisvoorwerpe. Diegene wat hul lewens vir ons vryheid opgeoffer het, het die weg gebaan vir ons grondwetlike demokrasie wat gegrond is op die beginsels van menswaardigheid en gelyke regte vir almal.
Die Regering doen 'n beroep op alle Suid-Afrikaners om tydens Erfenismaand groter maatskaplike samehorigheid, nasiebou en 'n gedeelde nasionale identiteit te bevorder, asook om diegene te eer wat hul lewens vir ons opgeoffer het om vryheid te verkry.

b)    Verenigde Nasies se 79e Algemene Vergadering (UNGA)

President Ramaphosa sal die Suid-Afrikaanse afvaardiging na die Algemene Debat van UNGA se 79ste sessie, wat van 24 tot 30 September 2024 in New York plaasvind, lei. 
Die vergadering vind vanjaar plaas onder die tema: ""Eenheid in diversiteit, vir die bevordering van vrede, volhoubare ontwikkeling en menswaardigheid vir almal oral.""
President Ramaphosa sal die Algemene Vergadering op 24 September 2024 toespreek en die huidige globale en kontinentale vredes-, veiligheids- en ontwikkelingsuitdagings bespreek.
Voor UNGA 79 sal die sekretaris-generaal van die VN die Toekomsberaad op 20 en 21 September 2024 by die VN se hoofkwartier aanbied. Die beraad bring wêreldleiers byeen om 'n nuwe internasionale konsensus te bewerkstellig oor hoe om 'n beter hede te lewer, terwyl dit ook die toekoms beskerm.

c)     Uitstalling en lugskou deur Afrika Lugvaart en Verdediging (AAD) 2024

President Ramaphosa sal die AAD-ekspo, wat van 18 tot 22 September 2024 by die lugmagbasis Waterkloof in Pretoria plaasvind, open. Vanjaar se tema is: ""Verken nuwe paaie, deel oplossings, vertoon innovasie en vermoë"". 
Die AAD is die enigste verdedigingsuitstalling wat deur Suid-Afrika op die vasteland van Afrika aangebied word en tel onder die top ses op die wêreldwye verdedigings kalender. Die doelwitte van die uitstalling is om: 

die nuutste tegnologie vir verdediging en lugvaart wat in Suid-Afrika en regoor die wêreld ontwikkel en vervaardig is te vertoon;
uitvoere wat die verdedigings- en lugvaartbedryf onderhou te bevorder en te dryf;
Suid-Afrika se posisie as 'n belangrike dryfveer vir innovasie en vervaardiging te bevorder en te versterk;
internasionale vennootskappe; besigheid-tot-besigheid- en regering-tot-regering-netwerke te fasiliteer; 
Suid-Afrika as 'n voorkeurbestemming vir toerisme en besigheid te bevorder. 
by te dra tot werkskepping.
'n opvoedkundige platform te skep om loopbane en innovasie vir verdediging en lugvaart vir die jeug te bevorder.



d)    Internasionale Basketbalfederasie (FIBA) o.18 AfroBasket-toernooi

Suid-Afrika bied van 1 tot 14 September 2024 ’n 12-nasie o.18 basketbal Afrika-kampioenskap in Pretoria aan. Die toernooi sluit 12 manlike en 12 vroulike nasionale basketbalspanne in, wat in drie groepe verdeel is waarvan elk uit vier spanne bestaan.

e)    Ondertekening van die Implementeringsprotokol tussen die departemente van Basiese Onderwys en Sport, Kuns en Kultuur

Op 4 September 2024 het die Minister van Basiese Onderwys en die Minister van Sport, Kuns en Kultuur ’n protokol onderteken en van stapel gestuur om die wese van skoolsport te bevorder, en ook om die belangrikheid van komplimentêre kurrikulêre aktiwiteite in ons skole te ondersteun.  Dit is daarop gerig om leerders holisties te help ontwikkel en om kritieke vaardighede en vermoëns aan te leer wat hulle sal voorberei om suksesvolle en aktiewe burgers van die land te wees. 
Die protokol sluit 'n reeks samewerkende programme in, soos onder meer: sportambassadeurs; nasionale jeugkampe; inheemse spele; leesklubs; erfenis-onderwysprogramme; spelling kompetisies; die Jong Patriotte-program; liggaamlike opvoeding; ’n Nasionale Biblioteekprogram; die Suid-Afrikaanse Skolekoor Eisteddfod; en Nasionale Argiefbewustheidsweek.

E. Boodskappe
1. Gelukwense
Die Kabinet dra sy gelukwense en goeie wense oor aan:

Suid-Afrikaanse navorsers betrokke by die baanbrekerstudie BEAT-Tuberculosis (TB), wat die wêreld se eerste program geword het in die stryd teen middelweerstandige tuberkulose vir alle bevolkingsgroepe en wat die internasionale TB-behandelingsbeleid van die Wêreldgesondheidsorganisasie beïnvloed.
Warona Tsiane en Onalerona Tsiane, bekend as die Tee Sisters, vir die derde plek by die gesogte Wêreldbekerkompetisie van entrepreneurskap wat in Japan gehou is. Die Tee Sisters het ook twee toekennings vir Volhoubare Ontwikkelingsdoelwitte van die VN gewen, spesifiek vir doelwitte 1 (Geen Armoede) en 16 (Vrede, Geregtigheid en Sterk Instellings).
Ons land se atlete by die o.20 Wêreldkampioenskappe en Paralimpiese Spele, veral vir : 

die vinnigste tiener ter wêreld, naelloper Bayanda Walaza met ‘n goue medalje in die 100 m- en 200 m-eindstryd by die o.20-wêreldkampioenskappe. Walaza is tans besig met sy matriek by Curro Hazeldean in Pretoria.
Bradley Nkoana vir 'n bronsmedalje vir die 100 m-finaal by die o.20  wêreldkampioenskappe.
Udeme Okon vir 'n goue medalje vir die 400 m-finaal by die o.20 wêreldkampioenskappe.
’n silwer medalje vir 4x400m mans aflosspan (Bryan Katoo, Sihle Mahlangu, Njabulo Mbatha, Udeme Okon) by die o.20 wêreldkampioenskappe.
JL van Rensburg vir 'n silwer medalje vir die mans gewigstoot by die o.20 wêreldkampioenskap-finaal.
Hannah van Niekerk vir 'n bronsmedalje vir die 400m hekkies by die o.20 wêreldkampioenskappe.
Mpumelelo Mhlongo vir 'n goue medalje en nuwe wêreldrekord vir die T44 100m vir mans by die Paralimpiese Spele in Parys.
Louzanne Coetzee vir 'n bronsmedalje vir die vroue T11 1500m by die Paralimpiese Spele in Parys.


Ronwen Williams, Bafana-Bafana en Mamelodi Sundowns se doelwagter, met sy benoeming as een van die 10 beste doelwagters ter wêreld by die Ballon d'Or-toekennings.
Die Springbokke, vir hulle oorwinning oor die All Blacks tydens die Castle Lager-rugbykampioenskap op Saterdag 31 Augustus 2024. 
Passasierspooragentskap van Suid-Afrika (PRASA) en die Gautrein vir die geïntegreerde vervoerdienste wat Suid-Afrikaners in staat gestel het om na die Springbokke vs. All Blacks rugbywedstryd op Ellispark in Johannesburg te gaan kyk. Die Kabinet moedig die publiek verder aan om die PRASA-trein wat die handelsmerk: 30 jaar van vryheid en demokrasie vertoon, raak te sien en daarop te ry.

4.    Meegevoel
Die Kabinet betuig sy meegevoel met die naasbestaandes en vriende van:

Prof Brian O'Connell, voormalige Rektor en Vise-Kanselier van die Universiteit van die Wes-Kaap, wat van 2002 tot 2014 as Rektor gedien het.  
Radio- en televisiepersoonlikheid Thabiso Sikwane, 'n gesoute omroeper wat talle mense regoor die land geïnspireer het.
Prysdigter biskop Jessica Mbangeni, wat bekend was vir haar kragtige poëtiese vaardighede. Sy het onder meer by oudpresident Thabo Mbeki se inhuldiging in 1999 en oudpresident Nelson Mandela se konsert van 46664 opgetree. 
Mnr Mphakamisi Nciweni, die onderwyser van KwaZakhele Primêre Skool in die Oos-Kaap, wat op die skoolterrein deur afpersers vermoor is.

Navrae: Me Nomonde Mnukwa – Waarnemende RegeringswoordvoerderSelfoon: 083 653 7485"
Verklaring oor die Kabinetsvergadering van Woensdag 18 September 2024,20 Sep 2024,https://www.gov.za/news/cabinet-statements/statement-cabinet-meeting-18-september-2024-20-sep-2024,https://www.gov.za/af/news/cabinet-statements/verklaring-oor-die-kabinetsvergadering-van-woensdag-18-september-2024-20,"A.    Kwessies in die omgewing
1.    Ekonomie
1.1    Positiewe ekonomiese aanwysers1.1.1    Die Kabinet verwelkom die positiewe ekonomiese aanwysers soos aangedui deur Statistieke Suid-Afrika (StatsSA). 1.1.2    Op 23 September 2024 het StatsSA ŉ 0.4% verhoging in die bruto binnelandse produk (BBP) in die tweede kwartaal van 2024 bekendgemaak. Hierdie verhoging is deur die verbetering van 1.7% groei jaar-na-jaar in die vervaardigingsektor beïnvloed. 1.1.3    Die verbeterings in die vervaardigingsektor is deur vyf (5) van die tien (10) afdelings van die vervaardigingbedryf aangedryf, naamlik voedsel en drank, basiese staal en yster, nie-ysterhoudende metaalprodukte, metaalprodukte en masjinerie. 1.1.4    Die herlewing van die vervaardigingsektor is ŉ noodsaaklike suksesfaktor in die herindustrialisering van Suid-Afrika se nywerheidsektor.  1.1.5    Hierbenewens het die verbruikersprysindeks – die algehele koers van prysstyging in ŉ ekonomie – vir alle stedelike areas aangedui dat die jaarlikse inflasie vir Augustus 2024 4% was, ŉ afname van 4.6% in Julie 2024. Die jaarlikse inflasiekoers van goedere was 4.4%, ŉ afname van 4.6% in Julie 2024. Soortgelyke jaarlikse inflasiekoerse vir dienste was 4.5%, ŉ afname van 4.7% in Julie 2024. Sedert Maart 2024 was daar ŉ konsekwente verbetering in die verbruikersprysindeks.
1.2    Die herlewing van maatskappye in staatsbesit1.2.1    Die Kabinet verwelkom die bestendige vordering wat gemaak word met die herlewing van die ondernemings in staatsbesit (SOK's); verbeterings in SOK-prestasie sal positief bydra tot Suid-Afrika se industrialiseringsveldtog. 1.2.2    In dié opsig is dit merkwaardig dat Denel ŉ wins van R390 miljoen voor rente en belasting vir die 2023/24 finansiële jaar getoon het, met onreëlmatige uitgawes wat met 98% afgeneem het. PRASA maak goeie vordering om passasierstreine weer op dreef te kry, met 31 van die 40 spoorgange wat weer in werking is. Eskom se herstelplan lewer steeds positiewe uitslae, met beurtkrag wat vir meer as 175 dae opgeskort is, tot en met 18 September 2024.
2.    Stryd teen misdaad en korrupsie
2.1    Operasie Shanela2.1.1    Die Kabinet verwelkom die vordering wat Operasie Shanela in die stryd teen misdaad gemaak het. Tussen 2 en 8 September 2024 het wetstoepassingsagentskappe 13 691 verdagtes vir ernstige misdaad soos moord, verkragting, die besit van onwettige vuurwapens en sakeroof in hegtenis geneem. Sedert Operasie Shanela in Mei 2023 van stapel gestuur is, het die inisiatief tot die inhegtenisname van 850 375 verdagtes en beslaglegging op 824 onwettige vuurwapens asook meer as 17 282 rondtes ammunisie gelei. Hierbenewens is daar in die afgelope twee maande op dwelms ter waarde van meer as R13 miljoen by OR Tambo Internasionale Lughawe beslag gelê, koper ter waarde van meer as R20 miljoen is in ŉ skrootwerf naby Durban opgespoor en een verdagte is in hegtenis geneem. 2.1.2    Deur middel van gekoördineerde, multidissiplinêre en intelligensiegeleide inisiatiewe, fokus wetstoepassingsagentskappe daarop om afpersingsindikate regoor die land aan te keer en uit te roei. In die afgelope twee weke is 14 afpersers in verskeie provinsies in hegtenis geneem.
2.2    Herstel van wetstoepassingsbeamptes se integriteit2.2.1    Danksy multidissiplinêre samewerking het wetstoepassingsagentskappe 14 verdagtes in Mpumalanga op aanklagte van bedrog en korrupsie in die uitreiking van onwettige leerlingrybewyse en rybewyse in hegtenis geneem. Elf verkeersbeamptes is ook in hegtenis geneem omdat hulle omkoopgelde van motoriste op die N1-hoofweg in Limpopo geëis het. 2.2.2    Drie polisie-offisiere wat nienie aan diens was nie en ŉ landsburger, is in Durban, KZN in hegtenis geneem nadat hulle omkoopgeld ter waarde van R100 000 by ŉ sakeman geëis het in ruil vir die terugbesorging van gekonfiskeerde goedere. Daarna het nog vier polisie-offisiere hulself aan die SAPD oorgee oor dieselfde saak. 2.2.3    Hierbenewens is agt verdagtes in Kaapstad in hegtenis geneem vir hul beweerde betrokkenheid by tenderbedrog en korrupsie ter waarde van R850 miljoen.
3.    Onderwys
3.1    Nasionale finansiële hulpskema vir studente (NSFAS)3.1.1    Die Kabinet het ŉ beroep op alle kwalifiserende studente wat tersiêre onderwys betree of reeds deel daarvan is gedoen om aansoek te doen vir beurse en lenings by die Nasionale Finansiële Hulpskema vir Studente (NSFAS) wanneer aanlynaansoeke vir die 2025 akademiese jaar op Vrydag, 20 September 2024 open. Om aansoek te doen, besoek my.nsfas.org.za.
3.2    Gewysigde Wetsontwerp op Basiese Onderwys (BELA-wet) 3.2.1    Die Kabinet verwelkom die ondertekening van die BELA-wetgewing. President Cyril Ramaphosa se bekragtiging van hierdie wetgewing is ŉ merkwaardige stap in die proses van transformasie en die verbetering van ons basiese onderwystelsel. Hierdie mylpaalwetgewing vereis dat skoolbeheerliggame die taalbehoeftes van die groter gemeenskap in ag neem om inklusiwiteit in onderwys te verseker. 3.2.2    As ŉ maatreël om vroeë kinderonderwys te verbeter, stel die BELA-wet graad R in as die nuwe verpligte intree-ouderdom tot formele onderwys. Dit hou ouers ook verantwoordbaar deur die versuim om te verseker dat hul kinders skool toe gaan te kriminaliseer.3.2.3    Die Kabinet verwelkom verder die besluit van President Ramaphosa om 'n tydperk van 3 maande van betrokkenheid by 2 klousules rakende skooltoelating en taal toe te laat, as deel daarvan om nasionale samehorigheid te verseker.
4.    Gesondheid
4.1    MPOX-siekte 4.1.1    Om die verspreiding van mpox te beperk, word almal in Suid-Afrika aangemoedig om nie-farmaseutiese maatreëls te volg. Dit sluit in die gereelde was van hande met seep en water of  ŉ alkoholgebaseerde handreiniger. 4.1.2    Hoewel die risiko van wydverspreide mpox-oordrag in die land steeds laag is, is nog ŉ geval van mpox aangemeld, wat die aantal bevestigde gevalle in Suid-Afrika sedert die uitbreek in Mei 2024, op 25 te staan bring.
4.2    Uitbreek van bilharzia – Mopani-distrik in Limpopo4.2.1    Die Kabinet is ingelig oor die uitbreek van bilharzia in die Groter Tzaneen Plaaslike Munisipaliteit in Mopani (Limpopo), waar 150 leerders positief vir bilharzia getoets het. 4.2.2    ŉ Provinsiale taakmag is deur Limpopo se provinsiale regering tot stand gebring en pogings is onderweg om hierdie waterdraende siekte te beperk, aandag te gee aan die gevolge daarvan en watergehalte in gebiede wat geraak is, te toets.4.2.3    Bilharzia word oorgedra deur kontak met besmette water. Die Kabinet moedig die publiek sterk aan om seker te maak dat kinders nie in water wat moontlik besmet is, swem of speel nie. 4.2.4    Ouers en voogde moet kinders wat vermoedelik die siekte opgedoen het, dadelik na die naaste gesondheidsorgfasiliteit neem vir behandeling.
4.3    Uitbreek van bek-en-klouseer in die Sarah Baartman-distrik, Oos-Kaap4.3.1    Die Kabinet doen ŉ beroep op alle veeboere om die beweging van diere te beperk nadat bek-en-klouseer in die Kouga en Koukamma munisipaliteite in die Sarah Baartman-distrik in die Oos-Kaap uitgebreek het.4.3.2    Die bewegings van diere in en uit die gebied wat geraak is, word deurlopend gemonitor om die verspreiding van die siekte na plekke wat onaangeraak is, in terme van die siekte-bestuursarea, te voorkom. 4.3.3    Die Kabinet herinner Suid-Afrikaners daaraan dat wanneer vee van een plek na ŉ ander vervoer word, ŉ vervoerpermit, wat deur ŉ plaaslike staatsveearts uitgereik is, verkry moet word.
5.    Bestuur van die Regering van Nasionale Eenheid (RNE)
5.1    Die Kabinet verwelkom President Ramaphosa se besluit om ŉ verrekeningsmeganisme op regeringsvlak in plek te stel om aandags te gee aan kwessies wat partye in die RNE as fundamentele verskille en uiteenlopende sienings beskou.
B.    Kabinetsbesluite1.    Publikasie van die konsepbeleid vir die uitfasering van die noodnommers 10177, 10111 en 107 vir openbare oorlegpleging 1.1    Die Kabinet het die publikasie van die konsepbeleid vir die uitfasering van die noodnommers 10177, 10111 en 107 vir openbare oorlegpleging goedgekeur.1.2    Die Kabinet het kennis geneem van die maatreëls wat in plek gestel is vir Suid-Afrika se oorgang na ŉ enkele noodnommer met die kortkode 112. Dit sal verseker dat mense onder druk en in noodsituasies nie ŉ magdom nommers hoef te probeer onthou wanneer hulle dringend nooddienste moet skakel of dat hul oproepe verkeerdelik deurgeskakel word nie. 2.    Witskrif oor die Ontwikkeling en Bevordering van Toerisme in Suid-Afrika2.1    Die Kabinet het die Witskrif oor die Ontwikkeling en Bevordering van Toerisme in Suid-Afrika vir openbare oorlegpleging goedgekeur. 2.2    In 2023 het die Kabinet die publikasie van die Groenskrif oor die Ontwikkeling van Toersime in Suid-Afrika goedgekeur en kommentaar en voorstelle van alle betrokke partye is daarvolgens in die beleid opgeneem. Die witskrif bevat nou ŉ ooreengekome beleidsraamwerk en riglyne vir die ontwikkeling en bevordering van toerisme in Suid-Afrika. 2.3    Die beleid sal entrepreneurskap in die toerisme-sektor bevorder en ŉ groter bydrae tot werkskepping deur die sektor bewerkstellig. Beleidsvoorstelle fokus ook op die belyning van die toerismebeleid met die huidige regeringsbeleidsraamwerke en die verbetering van die sektor se veerkragtigheid en vermoë om op krisissituasies te reageer. 3.    Befondsingsbeleid vir klein, medium en mikro-ondernemings (KMMO’s) en koöperasies3.1    Die Kabinet het die finale befondsingsbeleid vir KMMO’s en koöperasies vir implementering goedgekeur. Die beleid is daarop gemik om struikelblokke wat KMMO’s en koöperasies verhoed om finanssiële steun te verkry, uit die weg te ruim. Hierdie ingrypings sal ook die soomlose oorgang van informele na formele ondernemings en van klein na medium ondernemings bewerkstellig.3.2    Die beleid tref voorsorg vir die skep van ŉ befondsingsomgewing vir teikengroepe soos die jeug, vroue en mense met gestremdhede. Die beleid vorm ook deel van ander ingrypings om kleinsakeondernemings te ondersteun, insluitend die nasionale geïntegreerde kleinsake-ontwikkelingsraamwerk wat in 2022 deur die Kabinet goedgekeur is.3.3    Die regering het steun vir KMMO’s en koöperasies geprioritiseer omdat hierdie besighede die meeste werkskepping verskaf en die meeste geleenthede bied vir mense om geld te verdien en ŉ bestaan te voer. 3.4    Die implementering van die strategie sal die kredietgaping in die KMMO-ekostelsel elimineer en ekonomiese groei, wat die staat se prioriteit is, bewerkstellig.4.    Nasionale astro-toerisme: Strategie en implementeringsplan 2023-20334.1    Die Kabinet het die publikasie van die nasionale astro-toerisme strategie en implementeringsplan vir openbare oorlegpleging goedgekeur.4.2    Die strategie is daarop gemik om Suid-Afrika as ŉ wêreldklas astro-toerismebestemming te vestig, wat ekonomiese ontwikkeling en werkskepping in die toerisme-sektor ŉ hupstoot sal gee. Suid-Afrika is die eerste Afrika-land wat ŉ nasionale astro-toerisme strategie ontwikkel; hierdie stap bevorder die diversifikasie van die land se toerisme-aantreklikheid. 4.3    Die strategie fokus op verskeie pilare, naamlik infrastruktuurontwikkeling, die optimalisering van astronomie-toerismestrome, openbare-privaat-vennootskappe, inklusiewe toerisme en transformasie.4.4    Suid-Afrika spog met verskeie unieke voordele wat die land die ideale bestemming vir astro-toerisme maak. Dit sluit in ’n onbesoedelde naghemele en gunstige weertoestande.4.5    Die Departement van Toerisme, in samewerking met die Departement van Wetenskap en Innovering, sal die strategie vir nasionale astro-toerisme bekendstel tydens die Nasionale Toerismedag-vieringe op 27 September 2024 in die Noord-Kaap, waar die SKA-projek (Square Kilometer Array) geleë is.5.    Omkeerplan vir munisipale bestuur en dienslewering5.1    Die Kabinet het die voorsitter, lede en uitgebreide verwysingsraamwerk van die interministeriële komitee (IMK) vir die implementering van inisiatiewe om onderprestasie deur plaaslike regerings die hoof te bied, ontvang en goedgekeur. 5.2    Die oorhoofse doel van die IMK is om toesig te hou oor die implementering van verskeie aktiwiteite om plaaslike regerings se onderprestering die hoof te bied met verskeie ingrypings op die volgende spesifieke gebiede:i.    Professionalisering van plaaslike regeringsii.    Verantwoordbaarheid, oorsig en bestuur van gevolgeiii.    Bestuur, politieke stabiliteit en administrasieiv.    Finansiële bestuur en verbeterede oudituitkomsteiv.    Dienslewering en onderhoud van infrastruktuurv.    Plaaslike ekonomiese ontwikkeling en ruimtelike beplanning, envii.    Inter- en intra-regeringsverhoudings.5.3    Die IMK sal ingrypings in die munisipaliteite met die grootste nood prioritiseer.5.4    Die Kabinet het voorts ook aangedui dat staatsdepartemente en openbare entiteite dringend hul skuld aan munisipaliteite moet delg. Nasionale Tesourie het die verantwoordelikheid om te verseker dat dit wel gedoen word. 6.    Uitstaande munisipale skuld aan waterrade 6.1    Die Kabinet het ŉ inligtingsessie gehou oor die toenemende en onvolhoubare munisipale skuld aan waterrade, wat nou die volhoubaarheid van die Vaal Sentrale Waterraad en Magalies Water bedreig. Teen einde Julie 2024 was daar R9.9 miljard aan die Vaal Sentrale Waterraad en R930 miljoen aan Magalies Water verskuldig, wat moontlik tot bankrotskap vir die twee rade kan lei. 6.2    Gelde verskuldig aan waterrade het die potensiaal om die watervoorsiening aan selfs die munisapliteite wat wel hul waterrekeninge betaal, te bedreig.6.3    Die Kabinet het goedgekeur dat ŉ IMK saamgestel word om aandag te gee aan munisipale omkeer. Die IMK sal ook ingrypings prioritiseer om terugbetaling van munisipale skuld aan waterrade, veral dié wat bankrotskap in die gesig staar, te hanteer. C.    Wetsontwerp
1.    Wetsontwerp op Tradisionele en Khoi-San-leierskap van 20241.1    Die Kabinet het die voorlegging van die Wetsontwerp op Tradisionele en Khoi-Sanleierskap van 2024 aan die Parlement goedgekeur. Die wetsontwerp is ‘n reaksie op die Grondwethof se uitspraak wat die Wet op Tradisionele en Khoi-San-leierskap, 2019 (Wet 3 van 2019) ongeldig verklaar het weens onvoldoende openbare deelname deur die Parlement. 1.2    Die wetsontwerp bied ’n geleentheid aan die Parlement om die Grondwethof se bevel te gehoorsaam. Die Wet op Tradisionele en Khoi-Sanleierskap, 2019 het die Wet of Tradisionele Leierskap en Regeringsraamwerk, 2003 (Wet 41 van 2003) vervang. D.    Die Kabinet word op die hoogte van sake gebringUitkomste van die staatsbesoek aan die Volksrepubliek Sjina en deelname aan die forum vir Sjina-Afrika samewerking (FOCAC)1.1    Die Kabinet is ingelig oor die uitkomste van die onlangse suksesvolle staatsbesoek aan die Volksrepubliek Sjina en die FOCAC-vergadering te Beijing in Sjina van 2 tot 6 September 2024. Die Kabinet neem kennis van die volgende sleuteluitkomste vir Suid-Afrika:1.1.1    ŉ Ooreenkoms om die handelstruktuur te verander na meer togevoegde-waarde vervaardigingsgoedere, in besonder ŉ ooreenkoms om ŉ lys uit te ruil van 100 toegevoegde-waarde produkte vanuit Suid-Afrika wat deur Sjina vir invoere oorweeg sal word.1.1.2    Hierbenewens het Suid-Afrika Sjina se samewerking in drie waardekettings verseker. Dit behels vermindering van koolstoofinhoud, digitalisering, vervoer en logistieke. Hierdie samewerking sal die weg baan vir die bevordering van beleggings in elektriese voertuie, die vervaardiging van batterye en die berging van hernubare energie, asook beleggings in spesiale ekonomiese sones en nywerheidsontwikkelingsones. 1.1.3    Sleutelbeleggers van Sjina in beide Shenzhen en Beijing het belangstelling getoon om óf hul huidige beleggings uit te brei óf in nuwe konstruksieprojekte in Suid-Afrika te belê.1.1.4    Memoranda van verstandhouding (MoU’s) is tydens die staatsbesoek onderteken. Hierdie MoU’s is gemik op die bevordering van samewerking tussen Sjina en Suid-Afrika.1.1.5    Die MoU’s sluit die baanbreker MoU vir bek-en-klouseer in wat die beperkings op die uitvoer van beesvleis beperk tot spesifieke streke wat deur bek-en-klouseer geraak is en nie die hele land nie. Werk aan hierdie MoU is reeds tydens die 6e adminsitrasie onderneem.1.    Vorderingsverslag oor die repatriasie van die oorskot van vryheidsvegters vanaf Zambië en Zimbabwe2.1    Die Kabinet is ingelig oor die jongste reëlings om die sterflike oorskot van Suid-Afrika se vryheidsvegters wat in Zimbabwe en Zambië begrawe is, te repatrieer. Onder die oorskot wat na Suid-Afrika gerepatrieer sal word, is dié van prominente vryheidsvegters adv. Duma Nokwe, Mama Florence Mophosho en Basil February. 2.2    Repatriasie van die oorskot vanaf Zambië en Zimbabwe is deel van die Weerstand- en Bevrydingserfenisroete-projek (RLHR). Die RLHR is ŉ nasionale nagedagtenisprojek, wat op die herdenking, viering, opvoeding, bevordering, bewaring en bou van ŉ blywende getuigskrif van Suid-Afrika se pad na vryheid gemik is.2.3    ŉ Tuiskomseremonie sal op 27 September 2024 by die Waterkloof-lugmagbasis gehou word, wanneer die oorskot in Suid-Afrika land. 2.    Versnelling van die implementering van grondhervorming3.1    Die Kabinet het die vorderingsverslag oor die versnelling van die implementering van grondhervorming in die land ontvang en oorweeg. Die versnelling van die grondhervormingsprogram gee uiting aan die aanbevelings van die Presidensiële Adviespaneel vir Grondhervorming, wat in 2019 hul verslag en aanbevelings aan die Kabinet gelewer het. 3.2    Verskeie programme vir die versnelling van grondhervorming word steeds geïmplementeer en die vordering daarmee is as volg aan die Kabinet oorgedra:i.    Volgens die Wet op Transformasie van Sekere Landelike Gebiede, 1998 (Wet 94 van 1998), is altesaam 630 000 hektaar oorgedra.ii.    Sowat 659 602 hektaar landbou-staatsgrond is vrygestel en toegewys.iii.    Teen 31 Maart 2024 is sowat 83 205 grondeise afgehandel.iv.    Sowat 2 895 935 hektaar grond is teen ŉ koste van R26.4 miljard aangeskaf.vi.    Finansiële vergoeding van R26 miljard is aan begunstigdes toegeken.vii.    Sowat 2 376 976 huishoudings is deur die vergoedingsprogram bevoordeel.viii.    Die Kommisssie vir die Herstel van Gondregte beplan om 339 grondeise in die 2024/25 finansiële jaar af te handel. 3.    Lesotho Hoogland-tonnel gesluit vir beplande instandhouding4.1    Die Kabinet is ingelig dat die Lesotho Hoogland-waterprojek se tonnel van 1 Oktober 2024 tot 31 Maart 2025 vir beplande instandhouding gesluit sal wees.4.2    Die beplande instandhoudingswerk is noodsaaklik om die infrastruktuur vir ŉ verdere 20 tot 30 jaar te beskerm. Indien hierdie instandhouding nie uitgevoer word nie, hou dit ŉ risiko in vir die lewering van water aan die geïntegreerde Vaalrivierstelsel (IVRS), wat die water wat aan Rand Water verskaf word, aan hul kliënte asook al die munisipaliteite in Gauteng lewer.4.3    ŉ Deeglike analise is deur die Departement van Water en Sanitasie (DWS) onderneem om die risiko aan die dienslewering van die IVRS te bepaal. Die analise het bevestig dat die impak van die sluiting van die tonnel op die oorhoofse IVRS minimaal sal wees, aangesien meeste damme in die IVRS tans vol is.4.4    Die Kabinet het kennis geneem dat bestaande ontwrigtings in watertoevoer in Gauteng en in sommige Vrystaatse munispaliteite nie verwant is aan die sluiting van die tonnel nie. Die Kabinet het ook kennis geneem dat die DWS munisipaliteite steun om met belanghebbendes in gesprek te voer oor die sluiting van die Lesotho-hooglandtonnel. 4.5    Die Kabinet het verder ook kennis geneem dat hoë bevolkingsgroei, gebrek aan instandhouding van infrastruktuur, gebrek aan afdwinging van verordeninge, asook vertragings in die implementering van fase 2 van die Lesotho Hoogland-waterprojek geweldig bygedra het tot die huidige waterontwrigtings in Gauteng. Die voltooiing van die Lesotho Hoogland-waterprojek sal egter verligting bring indien dit aangevul word met watervraagbestuuringrypings, die gebruik van nuwe waterbesparingstegnologieë en behoorlike instandhouding van die infrastruktuur. 4.6    Die Kabinet het kennis geneem dat die DWS sedert Februarie 2022 gereedheidsvergaderings met die Vrystaatse munisipaliteite het, wat water vanuit die Liebenbergsvleirivier ontvang om enige risiko’s van diensonderbrekings tydens die tonnelinstandhouding te verminder. Vertragings deur die munisiplaiteite om hul infrastruktuur op te gradeer of op te knap bly egter steeds ŉ uitdaging. Die Kabinet neem kennis dat die DWS die situasie sal monitor en, waar nodig, sal ingryp om hierdie munisipaliteite te steun. 4.    Waterbeperkings in Gauteng5.1    Die Kabinet is ingelig oor die implementering van vlak 1 waterbeperkings in Gauteng. Hierdie beperkings is nodig omdat Rand Water hul maksimumwateruitset vanaf die IVRS bereik het. 5.2    Die aanvraag na water in Gauteng neem steeds toe weens die hoë bevolkingsgroei; ŉ verhoging in nie-inkomstegenererende waterlewering in munisipale stelsels, insluitend onwettige en ongefaktureer wateraansluitings; en gebrek aan instandhouding wat lei tot groot waterlekkasies, wat tans ŉ gemiddeld van 33% in Gautengse munisipaliteite beloop.5.3    Die spitstydaanvraag vir water vanaf Rand Water se munisipale kliënte is na aan en soms meer as die beskikbare toevoer vanuit behandelingsaanlegte en bergingsreservoirs.5.4    Om strenger beperkings te vermy, moet Gautengse munisipaliteite die herstel van waterlekke in hul waterverspreidingstelsels prioritiseer en beperkings op die gebruik van water afdwing. 5.5    Die DWS, Rand Water en Gautengse munisipaliteite is in vennootskap met die Wêreldbank se 2020 waterhulpbronnegroep om ’n massabewustheid- en kommunikasieveldtog oor die spaarsamige gebruik van water van stapel te stuur, in samewerking met die burgerlike samelewing en sakeleiers. E.    Aanstellings
Alle aanstellings is onderhewig aan die verifikasie van kwalifikasies en die toepaslike klaring.•    Kaptein Rufus Lekala as die hoofuitvoerende beampte (HUB) van die Suid-Afrikaanse Maritieme Veiligheidsgesag vir vyf jaar.•    Mnr. Luvuyo Xola Ntoyi as die HUB van die Vaal Sentrale Waterraad vir vyf jaar. •    Mnr. Gift Zowa as die HUB van Broadband Infraco vir vyf jaar. F.    Toekomstige gebeure1.    Erfenisdag1.1    Adjunkpresident Mashatile sal op Dinsdag, 24 September 2024 die hoofrede lewer by die land se amptelike Erfenisdagvieringe by die Meqheleng-stadion in Ficksburg in die Vrystaat. Dit word herdenk onder die tema: ‘Vier die lewens van ons helde en heldinne wat vir ons vryheid gesterf het’ (“Celebrating the lives of our heroes and heroines who laid down their lives for our freedom.”)1.2    Met die herdenking van Erfenisdag bring ons hulde aan die helde en heldinne wat hul lewens opgeoffer het in die stryd om ons nasie te bevry, veral die vryheidsvegters wat deur die apartheidsregering tot ballingskap gedwing is en in die buiteland gesterf het.1.3    ŉ Tuiskoms-seremonie sal op 27 September 2024 gehou word wanneer die sterflike oorskot van verskeie struggle-helde vanuit Zambië en Zimbabwe aan Suid-Afrika terugbesorg word as deel van ons ballingskaprepatriasieprojek. 1.4    As deel van die vieringe tydens Erfenismaand sal die regering ŉ fees van inheemse spele tussen 24 en 29 September 2024 in die Vrystaat aanbied om inheemse spele, musiek, dans, kookkuns en handwerk ten toon te stel.2.    Staatsdiensmaand (PSM)2.1     Met die herdenking van Staatsdiensmaand sal die regering vandeesweek op die werkers fokus wat ons land met trots en onderskeiding in die frontlinie dien. Tydens hierdie week sal ons ook ons land se Thusong-dienssentrums vereer, wat toegang tot inligting en dienste aan die samelewing bewerkstellig.
3.    Doofheid-bewustheidweek3.1    Suid-Afrika sal Internasionale Doofheid-bewustheidsweek van 23 tot 29 September 2024 saam met die internasionale gemeenskap vier.  Vanjaar se tema is: ‘Teken in vir Gebaretaalregte’ (“Sign up for Sign Language Rights”).4.    Brasilië, Rusland, Indië, Sjina and Suid-Afrika (BRICS) spitsberaad4.1    Ter voorbereiding van die komende 2024 BRICS-spitsberaad in Rusland, wat van 22 tot 24 Oktober 2024 plaasvind, woon Suid-Afrika tans verskeie voorbereidingsvergaderings by om ons insette in die bespreking van sleutelkwessies te versker en om die gedeelde belange van die groep te bevorder.
5.    Internasionale konferensie oor die teorie en praktyk van elektroniese bestuur5.1    Die Departement van Openbare Diens en Administrasie, in samewerking met die Universiteit van die Witwatersrand se Bestuurskool, sal die 17e internasionale konferensie oor die teorie en praktyk van elektroniese bestuur aanbied van 1 tot 4 Oktober 2024 met die tema: Vertroue en Etiese Regeringsbestuur vir die Wêreld wat ons wil hê (“Trust and Ethical Governance for the World We Want.”)
G.    Boodskappe1.    GelukwenseDie Kabinet wens die volgende spanne geluk: •    Die Suid-Afrikaanse paralimpiese span met hul uitstekende prestasie by die 2024 Paralimpiese Spele in Parys, Frankryk waar hulle ses medaljes verower het.•    Simoné Kruger, wat ’n goue medalje in die F38-diskusgooi by die Paralimpiese Spele verower het. •    Fietsryer Nicolas Pieter du Preez, wat ’n bronsmedalje in die H1-individuele tydren vir mans by die Paralimpiese Spele verower het.•    Donald Ramphadi en Lucas Sithole, wat bronsmedaljes in die kwadrupleeg-rolstoeltennis dubbelspel by die Paralimpiese Spele verower het. •    Wêreldkampioene, ons Springbokspan, vir hul epiese dubbele seges oor Nieu-Seeland in die rugbykampioenskapsreeks. Die Springbokke bly onoorwonne in die rugby-kampioenskapsreeks en sal in hul volgende wedstryd teen Argentinië te staan kom. •    Die Suid-Afrikaanse musikant Tyla, wat geskiedenis gemaak het as die eerste Suid-Afrikaner wat ŉ MTV Video Musiek-toekenning wen.•    Die Suid-Afrikaanse span wat by die World Skills-konferensie 2024 in Frankryk die room van ons nasie se talente en vaardighede ten toon gestel het. •    Die Kabinet wens die Douglas-keerwal in die Noord-Kaap geluk met sy benoeming as ŉ Wêrelderfenis-besproeiingstruktuur deur die Internasionale Kommissie vir Besproeiing en Dreinering. Dit is die eerste keer dat ŉ Suid-Afrikaanse besproeiingstruktuur hierdie toekenning ontvang. Die 130-jaar-oue keerwal word deur die DWS onderhou en vorm deel van die sentrale infrastruktuur van die Onder-Oranje Vaal-waterverbruikersorganisasie, wat water aan ongeveer 8 113 ha onder besproeiing voorsien. •    Die Kabinet en President Ramaphosa wens Sy Eksellensie President Abdelmadjid Tebboune geluk met sy herverkiesing as president van die Demokratiese Volksrepubliek Algerië. Die Kabinet sien daarna uit om bilaterale verhoudinge met die regering en die mense van Algerië te versterk. 2.    MedelyeDie Kabinet betuig sy meegeveol met die naasbestaandes en vriende van: •    Mnr. Pravin Gordhan, wat in die voorste linie geveg het teen staatskaping en onvermoeid gewerk het om die grondreëls en beginsels van goeie bestuur te bevorder. Deur sy lang loopbaan in diens van die nasie het hy in verskeie ministeriële portefeuljes asook as Kommisaris van die Suid-Afrikaanse Inkomstediens gedien. Sy bydraes was van kritieke belang vir Suid-Afrika se ekonomiese ontwikkeling, waar hy gepleit het vir deursigtigheid, aanspreeklikheid en die uitroei van korrupsie. Hy was ŉ anti-Apartheidsaktivis wat sy lewe gewy het aan die bevryding van ons nasie. •    Me. Regina Brookes, die anti-Apartheidsaktivis wat die Wysigingswet op Immoraliteit in die 1950’s trotseer het en deur die apartheidsregering geteister is omdat sy as blanke vrou tussen swartmense gewoon het. In 1955 het sy versoek om as “gekleurde” herklassifiseer te word sodat sy wettig tussen swartmense kon woon. •    Die bekroonde skrywer, digter en aktivis, mnr. James Matthews,  ŉ geagte lid  van die Nasionale Orde van Ikamanga. Hy is in 2004 met die orde vereer vir sy uitstekende prestasies in letterkunde, sy bydrae tot joernalistiek en sy inspirerende verbintenis tot die stryd vir ŉ nie-rassige Suid-Afrika.•    Kwaito-legende, mnr. Sandile Ngwenya, beter bekend as Mapaputsi, wat ŉ geweldige groot bydrae tot die evolusie van kwaito-musiek gelewer het.•    Die akteurs Darlington Michaels, Sello Motloung en Paul Lückhoff, wat deur hul werk die plaaslike film- en vermaaklikheidsbedryf bevorder het.•    Die legendariese komediant, mnr. Philani Mabanga, beter bekend as ‘Mfundisi Ntshebe’, wat ons laat skater en vermaak het met sy fiktiewe komiese musiek.Navrae: Me. Nomonde Mnukwa – Waarnemende Kabinetswoordvoerder Selfoon: 083 653 7485"
"Verklaring oor die Kabinetsvergadering van Woensdag, 9 Oktober 2024",10 Oct 2024,https://www.gov.za/news/cabinet-statements/statement-cabinet-meeting-9-october-2024-10-oct-2024,https://www.gov.za/af/news/cabinet-statements/verklaring-oor-die-kabinetsvergadering-van-woensdag-9-oktober-2024-10-oct,"A.  Sake in die omgewing
1.  Ekonomie1.1.  Suid-Afrika: ŉ Beleggingsbestemming van keuse1.1.1.  Die Kabinet het besin oor die positiewe beleggersgemoedstemming voortspruitend uit President Cyril Ramaphosa and Adjunkpresident Paul Mashatile se werksbesoek aan onderskeidelik New York in die VSA en London in die Verenigde Koninkryk (VK). 1.1.2.  Die President se program, aangrensend tot die Verenigde Nasies se Algemene Vergadering (UNGA), het verskeie geleenthede – onder meer sy toespraak aan die New Yorkse aandelebeurs, wat volgens markkapitalisasie die grootste aandelebeurs ter wêreld is – ingesluit om Suid-Afrika as ŉ beleggingsbestemming van keuse te bevorder. 1.1.3.  Die Adjunkpresident se beleggingsveldtog na die VK en Ierland het ook ŉ toespraak aan die Londense aandelebeurs (LSE) ingesluit oor die behoefte om hul beleggingsvoetspoor in Suid-Afrika uit te brei. Die LSE was vanaf 2023 die Europese aandelebeurs met die hoogste waarde. 1.1.4.  President Ramaphosa en Adjunkpresident Mashatile, sowel as die afvaardiging wat hulle vergesel het, het die regering van nasionale eenheid se prioriteite bespreek. Hulle het die topprioriteit, naamlik om inklusiewe ekonomiese groei en werkskepping te bewerkstellig, beklemtoon, asook die gepaardgaande inisiatiewe wat geneem word om hierdie prioriteite te bereik. Daarbenewens het hulle die werk bespreek wat deur die program van strukturele hervormings gedoen word word om gunstige toestande vir belegging te skep. Hierdie program word deur Operasie Vulindlela gekoördineer, wat deur die Presidensie en die Nasionale Tesourie gedryf word.
1.2.  Regerings-besigheidvennootskap: fase 21.2.1.  Die Kabinet verwelkom die bekendstelling van fase 2 van die samewerking tussen die regering en die sakesektor wat daarop gemik is om prioriteitsingrypings in uitgesoekte fokusareas te implementeer. Dit is daarop gemik om inklusiewe ekonomiese groei en werkskepping in die land te versnel deur middel van meer beleggings en vinniger implementering van hervorming, om sodoende ook nasionale gemoedstemming te verbeter. 1.2.2.  Meer as 130 hoof-uitvoerende beamptes (HUB’s) van groot Suid-Afrikaanse besighede het hulpbronne gemobiliseer, insluitend kundigheid om die elektrisiteitsbeurtkragkrisis, wat tans iets van die verlede is, aan te pak en die implementering van die logistieke en vragpadkaart, visum-hervorming en die stryd teen misdaad en korrupsie tydens fase 1 te ondersteun.
1.3.  Visum-hervormings gepubliseer 1.3.1.  Die Kabinet verwelkom Suid-Afrika se nuwe visumregime as ŉ belangrike stap om internasionale vaardighede en beleggings te lok, toerisme te laat groei en werk te skep.1.3.2.  Die minister van binnelandse sake, dr. Leon Schreiber, het die hervormings, wat nog ŉ sukses onder leiding van Operasie Vulindlela is, in die Staatskoerant gepubliseer.
1.4.  Afdwing van arbeidswette1.4.1.  Die Kabinet het hul waardering uitgespreek vir die verskerpte gesamentlike inspeksiepogings onder leiding van die departement van indiensneming en arbeid (DEL), wat daarop gerig is om te verseker dat werkgewers aan werwingsvereistes voldoen. 1.4.2.  Sedert die aanvang van die sewende administrasie is DEL-boetes ter waarde van meer as R10 miljoen uitgereik aan werkgewers in die gasvryheidsbedryf wat nie arbeidswetgewing nakom nie deur voort te gaan om ongedokumenteerde immigrante in diens te neem. Hierdie inspeksies is soortgelyk aan dié wat in die vragmotorbedryf gedoen word om te verseker dat werkgewers die bepalings van die Wet op Basiese Diensvoorwaardes, 1997 (Wet 75 van 1997) nakom.1.4.3.  Die inspeksies het ook gevalle van nie-nakoming van arbeidswette aan die lig gebring, insluitend onderbetaling van lone, onwettige aftrekkings en onvoldoende gesondheids- en veiligheidsmaatreëls by die werkplek.
1.5.  Tydelike werkgewer-werknemer-verligtingskema (TERS)1.5.1.  Die Kabinet verwelkom die verhoging in die begroting vir die TERS in die huidige finansiële jaar van R400 miljoen tot R2,4 miljard. 1.5.2.  Die verhoging is deel van die regering se proaktiewe reaksieplan om werksgeleenthede te help beskerm deur maatskappye by te staan wat hul weens moeilike ekonomiese toestande in finansiële nood bevind en sodoende afleggings tot die minimum te beperk.
2.  Stryd teen misdaad en korrupsie 2.1.  Misdaad2.1.1.  Die Kabinet het die moorde op 18 mense in Lusikisiki en ses gemeenskapspatrolleerders in Qumbu in die Oos-Kaap in massaskietvoorvalle ten sterkste veroordeel. 2.1.2.  Die Kabinet verwelkom die vinnige ontplooiing van ŉ span gespesialiseerde wetstoepassers om hierdie skietvoorvalle te ondersoek. Hul werk het reeds vrugte afgewerp, met die hofverskyning van een verdagte wat direk verbind is met die moord op 18 mense in Lusikisiki.2.1.3.  Die Kabinet verwelkom die suksesse van intelligensie-geleide operasies wat in die Verulam- en High-Flats-areas in KwaZulu-Natal uitgevoer is. In die Verulam-operasie het die polisie ŉ meesterbrein en een van die mees gesogte verdagtes in die meerderheid van transitorooftogte in KwaZulu-Natal gekonfronteer. Die verdagte is in ŉ skietgeveg dood nadat hy op die polisie losgebrand het. Voorts is ŉ verdere twee verdagtes in die moord op sewe mense in die High-Flats-voorval in ŉ skietgeveg met die polisie doodgeskiet.2.1.4.  Die Kabinet is bemoedig deur die voortgesette sukses van Operasie Shanela. Die afgelope week is meer as 10 000 verdagtes in hegtenis geneem vir verskeie oortredings soos moord, verkragting, die besit van onwettige vuurwapens, rooftogte by besighede en dwelmmuile in besit van kokaïen by die land se hawens van binnekoms.2.1.5.  Die Kabinet het verder ŉ gesamentlike operasie in Limpopo geprys wat gelei het tot die ontdekking van ŉ dwelmlaboratorium in Lebowakgomo, waar daar op dwelms ter waarde van ongeveer R4 miljoen beslag gelê is en drie verdagtes in hegtenis geneem is.
2.2.  Stryd teen korrupsie2.2.1.  Die Kabinet verwelkom die inhegtenisneming van ses direkteure van ingenieursfirmas wat beskuldig word van tenderbedrog ten bedrae van R400 miljoen rakende swart ekonomiese bemagtiging by Eskom en Sasol.
2.3.  Geslagsgebaseerde geweld en vrouemoord (GGGV)2.3.1.  Die mylpaalvonnis van die veroordeelde reeksverkragter Nkosinathi Phakathi tot 42 lewenslange tronkstraftermyne deur die Gautengse hooggeregshof, stuur ŉ sterk waarskuwing uit aan oortreders van GGGV dat ons nasie nie afgedreig sal word deur hul gruwelike dade nie. 2.3.2.  Die Kabinet doen ŉ beroep op alle Suid-Afrikaners om enige oortreders van GGGV-misdade of enige vorm van geweld teen kwesbare persone – kinders, ouer persone of persone met ŉ gestremdheid – by ŉ plaaslike polisiestasie aan te meld of die tolvrye Stop Misdaad-nommer: 086 00 10111 te skakel.
3.  Provinsiale bestuur 3.1.  Om die verbintenis na te kom wat tydens die President se begrotingstoespraak gemaak is om nou saam met provinsiale en plaaslike regerings te werk om diensleweringsuitdagings aan te pak, sal President Ramaphosa ŉ afvaardiging van kabinetslede lei om met premiers en lede van die provinsiale uitvoerende komitees in gesprek te tree.3.2.  Die eerste besoek sal op Vrydag, 1 November 2024 in Limpopo plaasvind, gevolg deur ŉ besoek aan KwaZulu-Natal op Donderdag, 7 November 2024.
4.  Maatskaplike beskerming 4.1.  Nadelige weersomstandighede 4.1.1.  Die Kabinet het Suid-Afrikaners aangemoedig om waaksaam te bly en om gehoor te gee aan die Suid-Afrikaanse Weerdiens se weerwaarskuwings. Die land ervaar steeds gure weerstoestande wat wissel van ongewone sneeuval, oorstromings, reënstorms, skadelike rukwinde en hittegolwe weens die gevolge van klimaatsverandering. Die weerwaarskuwings word oor alle mediaplatforms gekommunikeer, insluitend gemeenskapsradiostasies.4.1.2.  Die Kabinet sal binnekort ŉ hersiene geïntegreerde rampbestuur- en reaksiestrategie ontvang wat rampverligting en -reaksie sal dek, insluitend befondsing vir rampherstel.
4.2.  Eerste Suid-Afrikaanse nasionale stedelike forum oor die globale habitat en stedelike agenda4.2.1.  Die departemente van menslike nedersettings asook samewerkende regering en tradisionele sake, die Suid-Afrikaanse netwerk van stede en die VN se menslike nedersettingsprogram (VN-Habitat) het die eerste Suid-Afrikaanse nasionale stedelike forum oor globale habitat en stedelike agenda, sowel as die Suid-Afrikaanse stedelike beleid, aangebied. Die forum, wat drie dae geduur het, het belangrike maatskaplike vennote byeengebring om uitdagings en geleenthede wat vinnige verstedeliking in Suid-Afrika meebring, te bespreek.4.2.2.  Die forum het beklemtoon dat dit strategies noodsaaklik is om die vinnige pas van verstedeliking te bestuur in die konteks van reaksies op ander megatendense soos klimaatsverandering, gevorderde mobiliteit en tegnologie.
4.3.  Repatriasie van die oorskot van Suid-Afrika se vryheidsvegters 4.3.1.  Die Kabinet verwelkom die terugkoms van die oorskot van ons vryheidsvegters wat in Zimbabwe en Zambië begrawe is terwyl hulle in ballingskap was. Die terugkeer van hul oorskot na ŉ vrye en demokratiese Suid-Afrika is ŉ verwesenliking van die aanhef van die Grondwet van die Republiek van Suid-Afrika van 1996, wat ons aansê om die verdeeldheid van die verlede te genees en ŉ samelewing te vestig wat gegrond is op demokratiese waardes, maatskaplike geregtigheid en fundamentele menseregte.4.3.2.  Hierdie inisiatief is deel van die Exile Repatriation-projek, wat daarop gemik is om die land en gesinne in staat te stel om die herinneringe aan diegene wat vir vryheid en geregtigheid geveg het, te eer. Dit is ook ŉ geleentheid vir die regering om die nalatenskap van diegene wat hul lewens vir die land se vryheid opgeoffer het, in ere te herstel.4.3.3.  Suid-Afrika bly verskuldig aan die internasionale solidariteit van al die lande wat skuiling, ondersteuning en laaste rusplekke aan ons vryheidsvegters verskaf het.
4.4.  Sport4.4.1.  Die Kabinet doen ŉ beroep op Suid-Afrikaners om hul steun te wys vir Mamelodi Sundowns en Bafana Bafana-doelwagter, Ronwen Williams, wat as een van die 10 beste doelwagters ter wêreld by die Ballon d’Or-toekennings vir die Yachine-trofee genomineer is, deur hul stemme uit te bring by https://www.lequipe.fr/en/special/selection/ballon-dor-2024/section/the….4.4.2.  Williams is die eerste Suid-Afrikaanse speler wat genomineer is vir die Yachine-trofee by die Ballon d’Or-toekennings. Die 68ste toekenningseremonie vind op 28 Oktober 2024 plaas. Tot dan kan ons vir Williams in beide Engels en Frans stem.
5.  Internasionale sake5.1.  UNGA-resolusie oor Israel/Palestina5.1.1.  Die Kabinet verwelkom die VN se historiese resolusie wat Israel se besetting van Oos-Jerusalem, die Wesoewer en Gasa onwettig verklaar het en opdrag gegee het vir die volledige onttrekking van Israeliese setlaars en soldate.5.1.2.  Hierdie resolusie is nie net betekenisvol vir Suid-Afrika se regsaak by die internasionale geregshof nie, maar ontwikkelde lande soos Spanje, België en Japan het ook by die meerderheid lande van die globale Suide aangesluit om die resolusie te ondersteun.
5.2.  Werksbesoek aan die Koninkryk van Lesotho 5.2.1.  Die Kabinet het kennis geneem van President Ramaphosa se werksbesoek aan die Koninkryk van Lesotho op Vrydag, 4 Oktober 2024, op uitnodiging van Sy Majesteit Koning Letsie III. President Ramaphosa het Lesotho se 58ste Onafhanklikheidsdag en die tweehonderdjaarherdenking van die stigting van die Basoeto-nasie bygewoon; hy het die Basoeto-nasie se ryk erfenis tydens die vieringe geprys.
5.3.  Voortslepende konflik in Soedan5.3.1.  Die Kabinet het kennis geneem van die toenemende konflik in Soedan en ŉ beroep op alle Soedanese gedoen om die riglyne van die AU en die interregeringsowerheid vir ontwikkeling na te kom om die konflik te beëindig. Suid-Afrika is gereed om sy kundigheid en samewerking aan te bied om partye, rolspelers en ander toepaslike belanghebbendes by te staan om blywende vrede in Soedan te bewerkstellig.
B.  Opdaterings aan die Kabinet
1.  Verslag oor die voltooiing van leefstyloudits deur lede van die senior bestuursdiens (SBD) 1.1.  Die Kabinet is ingelig oor die vordering met die voltooiing van e-openbaarmakings deur lede van die SBD en het die vordering wat volle nakoming deur 147 uit ŉ somtotaal van 160 nasionale en provinsiale departemente ingesluit het, geprys. Die Kabinet het ook kennis geneem van ondersoeke wat gedoen word met betrekking tot lede wat nie aan die vereistes voldoen nie.1.2.  Die Kabinet het die departement van staatsdiens en administrasie versoek om te oorweeg om die e-openbaarmakingstelsel na munisipaliteite uit te brei.
2.  Verslag oor die vestiging van ŉ sentrale register vir dissipline regoor die drie regeringsfere 2.1.  Die Kabinet het die jongste inligting oor vordering met die vestiging van ŉ sentrale register vir dissipline regoor die drie regeringsfere heen ontvang. Die Kabinet ondersteun voorts ŉ voorstel om die sentrale register vir dissipline met die regering se PERSAL-stelsel en die plaaslike regering se betaalstaatstelsels te koppel, om sodoende insig te verkry in die werwing van geïmpliseerde, bedankte of afgedankte amptenare.
C.  Kabinetsbesluite
Wetsontwerpe 1.  Konsepwetsontwerp op die Suid-Afrikaanse Nasionale Petroleummaatskappy (SANPM) 1.1.  Die Kabinet het die voorlegging van die SANPM-wetsontwerp van 2024 aan die Parlement goedgekeur. Die wetsontwerp maak voorsiening vir die stigting van ŉ staatsbeheerde maatskappy, wat uitvoering gee aan die Kabinet se besluit van 10 Junie 2020 om PetroSA, die Suid-Afrikaanse gasontwikkelingsmaatskappy (iGas) en die strategiese brandstoffondsvereniging saam te smelt. 1.2.  Plaaslike raffineringskapasiteit in Suid-Afrika is meerendeels in die besit van internasionale oliemaatskappye (IOK’s). Dit hou ŉ risiko in vir die sekuriteit van vloeibare brandstowwe deurdat die IOK’s besig is om hul raffinaderye te sluit. Die voorgestelde wetsontwerp posisioneer die SANPM as die nasionale kampvegter wat olie- en gaseksplorasieregte en aandele sal besit by wyse van regte wat in privaat besit is, deur middel van die staatsondersteuningsmetode.
2.  Konsepwetsontwerp op petroleumprodukte van 2024 2.1.  Die Kabinet het die publikasie van die konsepwetsontwerp op petroleumprodukte vir openbare kommentaar goedgekeur. Die doel van die wetsontwerp is om die veiligheid van petroleumprodukte en die ordelike ontwikkeling van die petroleumproduktesektor te verseker. Dit sluit die bekendstelling van moderne, skoner produkte en hernubare komponente in, wat die energiemengsel sal verbeter. 2.2.  Die wetsontwerp sal bydra tot die regering se prioriteite oor ekonomiese transformasie en werkskepping in die bestuur van die Suid-Afrikaanse petroleumproduktesektor en aandag te gee aan verskeie bekommernisse wat geopper is met betrekking tot die administrasie van die Wet op Petroleumprodukte, 1977 (Wet 120 van 1977).
3.  Konsepwysigingswetsontwerp op myngesondheid en -veiligheid 3.1.  Die Kabinet het die voorlegging van die konsepwysigingswetsontwerp op myngesondheid en -veiligheid aan die Parlement goedgekeur. 3.2.  Die konsepwetsontwerp het ten doel om die Wet op Myngesondheid en -Veiligheid, 1996 (Wet 29 van 1996) te wysig deur administratiewe prosesse te stroomlyn, afdwingingsbepalings te versterk, oortredings en strawwe strenger te behandel en om sekere definisies te wysig. 3.3.  Die konsepwetsontwerp sal onder meer waarborg dat gesondheid- en veiligheidstandaarde doeltreffend in myne geïmplementeer, afgedwing en verbeter word en sodoende sterftes, beserings en beroepsiektes verminder.
D.  Aanstellings
Alle aanstellings is onderhewig aan die verifikasie van kwalifikasies en toepaslike sekuriteitsklaring.
1.  Mnr. Nkululeko Lwazi Mahlangu as adjunkdirekteur-generaal: bestuur, risiko en nakoming in die departement van openbare werke en infrastruktuur. 2.  Aanstelling van lede tot die raad van die Limpopo-Olifants-opvangsagentskap: (a)  Adv. Thato Goodness Moeeng (voorsitter);(b)  Mnr. Nandha Govender (adjunk-voorsitter);(c)  Mnr. Francois Joubert;(d)  Me. Phathutshedzo Mudzanani;(e)  Dr. Vhahangwele Bologo Akwinekomi;(f)  Mnr. Nkhangweni Lawrence Rambau;(g)  Mnr. Dikgole Timothy Seroka;(h)  Adv. Reinette Mary Rosey; en (i)  Adv. Elanie Broekman.
E.  Toekomstige gebeure
1.  Vervoermaand1.1.  Die 19e herdenking van Vervoermaand in Oktober word vanjaar onder die tema “Doen meer saam” gevier. Die aktiwiteite is daarop gerig om openbare infrastruktuur en voortgesette verbeterings in openbare dienste deur samewerking met alle belanghebbendes ten toon te stel. 1.2.  Sedert die stigting van die Transnet “War Room ” is beduidende vordering ten opsigte van vragvervoer gemaak, insluitend die verbetering van vragspoor- en hawebedrywighede.1.3.  Belangrike padbouprojekte sal ook beklemtoon word, insluitend die N2/N3-opgraderings in KwaZulu-Natal en die opgraderings aan doe Moloto-pad, wat Gauteng, Mpumalanga en Limpopo verbind.1.4.  Die passasierspooragentskap van Suid-Afrika (Prasa) het ook aansienlike vordering gemaak met die heropening van prioriteitslyne, insluitend die Germiston-Katlehong-Kwesine-lyn, wat tans in die toetsfase is, en Kaapstad se sentrale lyn, wat na verwagting teen die einde van die finansiële jaar voltooi sal word.
2.  Maatskaplike Ontwikkelingsmaand
2.1.  Oktober is ook Maatskaplike Ontwikkelingsmaand en die regering poog om bewustheid van die departement van maatskaplike ontwikkeling se portefeulje van dienste te skep.2.2.  Deur die loop van die maand sal gemeenskapsbesoeke aan verskeie wyke regoor die land onderneem word om gemeenskappe aan maatskaplike dienste en opheffingsprogramme te koppel en gemeenskapsdialoog-, mobiliserings- en voorspraakprogramme te vestig om die lewensgehalte van gemeenskappe wat geraak word, te verbeter.
3.  Jaarlikse nasionale mondelinge geskiedeniskonferensie 3.1.  Suid-Afrika bied die 2024 jaarlikse nasionale mondelinge geskiedeniskonferensie van 7 tot 11 Oktober 2024 in Ulundi, KwaZulu-Natal aan.3.2.    By vanjaar se konferensie sal spesiale aandag gegee word aan dié aspekte van die nasie se geheue wat nie in die nasionale en provinsiale argief aangeteken en bewaar word nie.
4.  Geestesgesondheid-bewustheidsmaand 4.1.  Oktober is Geestesgesondheid-bewustheidsmaand, wat daarop gemik is om die publiek op te voed oor geestesgesondheid en hulle aan te moedig om na hul geestesgesondheid om te sien. Ons moedig Suid-Afrikaners dus aan om hulp en ondersteuning te kry, indien nodig, en om diegene wat aan geestesongesteldhede ly, te respekteer.
5.  Brasilië, Rusland, Indië, Sjina en Suid-Afrika (BRICS) –spitsberaad 5.1.  President Ramaphosa sal van 22 tot 24 Oktober die 2024 BRICS-spitsberaad in Kazan, Rusland bywoon.5.2.  Tydens die 16de spitsberaad, onder die tema: “Versterk Multilaterisme vir Regverdige Globale Ontwikkeling en Sekuriteit”, sal kwessies oor handel, globale politieke aangeleenthede en die bevordering van samewerking tussen lidlande bespreek word.
6.  Mediavryheidsdag6.1.  Op Saterdag, 19 Oktober 2024 vier Suid-Afrika Mediavryheidsdag wat die gebeure van 19 Oktober 1977 (Swart Woensdag) herdenk, waartydens 19 organisasies van die swart bewustheidsbeweging en twee koerante verban is. ŉ Demokratiese Suid-Afrika het beduidende vordering gemaak om mediavryheid en vryheid van uitdrukking te bevorder. Die reg op vryheid van spraak is verskans in Suid-Afrika se Grondwet.
7.  Distriksontwikkelingsmodel (DDM) presidensiële imbizo7.1.  President Ramaphosa sal op Vrydag, 8 November 2024 ŉ DDM presidensiële imbizo in Umgababa in die eThekwini metropolitaanse munisipaliteit in KwaZulu-Natal lei.7.2.  Die Kabinet doen ŉ beroep op inwoners van Umgababa en omliggende gebiede om by die imbizo aan te sluit en hul openbare verteenwoordigers te betrek by oplossings vir uitdagings in hul gemeenskappe, en om maniere te vind om dienslewering te verbeter
8.  Nasionale seniorsertifikaat (NSS) -eksamens 8.1.  Die Kabinet wens die klas van 2024 sterkte toe met die aanvang van hul matriekeksamen op 21 Oktober 2024 en doen ŉ beroep op ouers en voogde om leerders gedurende hierdie kritieke tydperk in hul akademiese reis te ondersteun. 8.2.  Die NSS bly van onskatbare waarde en bied talle opwindende opsies vir ons jongmense.
G.  Boodskappe
1.  GelukwenseDie Kabinet dra hul gelukwense oor aan:•  Die Suid-Afrikaanse regspan by die internasionale geregshof met die toekenning van die 4e Steve Biko/Frantz Fanon-prys vir Sielkundige Bevryding. Die toekenning is vir hul werk om die konvensie oor die voorkoming en straf van die misdaad van volksmoord in Gasa te handhaaf. Die lede van die span is: John Dugard SC; Adila Hassim SC; Tembeka Ngcukaitobi SC; Blinne Ní Ghrálaigh KC, Max du Plessis SC, Vaughan Lowe KC, Tshidiso Ramogale, Sarah Pudifin-Jones en Lerato Zikalala.•  Professors Salim Abdool Karim en Quarraisha Abdool, vir die gesogte Lasker-toekenning vir staatsdiens ter erkenning van hul baanbrekende lewensreddende MIV-navorsing.•  Relebogile Maloma, ŉ dapper graad 3-leerder wat chemoterapie ondergaan en haar onderwyseres, me. Nqobile Mbatha, wat gesamentlik die minister se spesiale #MyTeacher-toekenning ontvang het vir hul inspirerende storie. Ondanks haar stryd teen kanker het Relebogile met me. Mbatha se onwrikbare ondersteuning daarin geslaag om tred te hou met haar skoolwerk terwyl sy in die hospitaal was. Me. Mbatha het verseker dat Relebogile nie agter raak nie, wat haar gehelp het om met haar lesse en klasmaats in verbinding te bly. Deur hierdie buitengewone poging het Relebogile nie net tred gehou nie, maar ook uitgeblink en in die top 10 van haar klas geëindig – alles vanuit haar hospitaalbed. Hul verhaal is ŉ kragtige bewys van die transformerende impak van deernisvolle en toegewyde onderrig, en die veerkragtigheid van die menslike gees.•  Me. Melisa Carol du Plessis (uitnemendheid in graad R-onderrig); •  Me. Bonisiwe Happiness Maphumulo (uitnemendheid in laerskoolonderrig); •  Me. Nthabiseng Mavis Mateba (uitnemendheid in die onderrig van Lewensvaardighede, grade 1-6);•  Me. Koliwe Doris Mbatha (uitnemendheid in laerskoolleierskap);•  Mnr. Thapelo Jacob Mthimkhulu (uitnemendheid in sekondêre skool onderrig);•  Me. Rose Martha De Jonker (uitnemendheid in sekondêre skool leierskap); •  Mnr. Tiisetso Daniel Chaka (uitnemendheid in met spesiale behoeftesonderrrig); •  Mnr. Mbongiseni Cyril Dlamini (uitnemendheid in spesiale behoeftesleierskap); •  Mnr. Itumeleng Esau Jr Komane (uitnemendheid in Tegnologie-verbeterde-onderrig en leer); •  Mnr. Maserole Mojela (uitnemendheid in die onderrig van Natuurwetenskappe); •  Me. Motlatso Lucia Maake (uitnemendheid in die onderrig van Fisiese Wetenskappe); •  Mnr. Ethon Alexander (uitnemendheid in Wiskunde-onderrig, (AOO); •  Mnr. Sithembiso Eugene Mahlalela (uitnemendheid in Wiskunde-onderrig – VOO); •  Mnr. Derek Swart (Kader Asmal Lifetime Achievement-toekenning); en•  Me. Ntombozuko Mkizwana (nasionale beste onderwyser-toekenning). •  Die Springbokke, ons nasionale rugbyspan, met hul dawerende oorwinning teen Argentinië en hul prestasie as die 2024-rugbykampioene. •  Suid-Afrika se onder-20 mans nasionale sokkerspan, algemeen bekend as Amajita, vir hul prestasie as die ‘Total Energies’ CAF O-20 Afrikabeker-kampioene, en omdat hulle vir die 2025 O-20 Afrikabeker-kompetisie gekwalifiseer het. •  Motorsport Suid-Afrika, vir die versekering van ŉ nuwe Wêreld Rally-Raid-kampioenskap (W2RC)-byeenkoms, wat nou ook in 2025 in Suid-Afrika sal plaasvind.•  Zoalize Jansen van Rensburg, met haar bekroning as Mej. Wêreld Suid-Afrika 2024. Zoalize is 18 jaar oud en sal die land by die 72ste Mej. Wêreld-kompetisie in Februarie 2025 verteenwoordig.•  Die wenners in die verskillende kategorieë van die eerste SAIGR Suid-Afrikaner in Australië-toekennings. Manana Johnson het die HUB-toekennning ontvang vir haar verpersoonliking van uiteenlopende eienskappe op die gebiede van gemeenskapsbou, Ubuntu, sosiale impak en jeugbetrokkenheid.
2.  MedelyeDie Kabinet het hul meegevoel betuig met die regering en mense van die Demokratiese Republiek van die Kongo ná ŉ boottragedie op Saterdag, 5 Oktober 2024, wat verskeie lewens geëis het.
Die Kabinet het hul meegevoel oorgedra aan die naasbestaandes en vriende van : •  Pastoor Ray McCauley, stigter van die Rhema Bybelkerk en voormalige medevoorsitter van die nasionale intergeloofsraad van Suid-Afrika.•  Voormalige regter Willem Heath, wat van 1997 tot 2001 voorsitter van die Heath-kommissie van ondersoek na korrupsie, bedrog en wanadministrasie in die Oos-Kaap gedien het, en ook van 1997 tot 2001 aan die hoof van die spesiale ondersoekeenheid was.•  Gospel-ikoon Solomon Molokoane, algemeen bekend onder die verhoognaam ‘Solly Moholo’, wat ons inspireer, genees en vermaak het deur sy musiek. •  Siphiwe ‘General GTZ’ Sibisi, wat die laaste oorlewende lid van die Kwaito-groep Chiskop was; ŉ groep wat ŉ fundamentele rol gespeel het in die ontwikkeling van Kwaito-musiek in die land.
3.  Openbare aankondiginga.  Die Kabinet doen ŉ beroep op almal in ons land om water spaarsamig te gebruik; Suid-Afrika is en bly ŉ waterskaars land en ons ervaar tans watertekorte. Ons doen veral ŉ beroep op die inwoners van Gauteng en KwaZulu-Natal, waar vlak 1 en vlak 2 waterbeperkings toegepas is, om by die voorgeskrewe beperkings te hou.b.  Water is lewe; gebruik dit met verantwoordelikheid.
Uigereik deur: Die Regering se Kommunikasie en Inligtingsdiens (GCIS)Navrae: Me. Nomonde Mnukwa – Waarnemende RegeringswoordvoerderSelfoon: 083 653 7485"
"Verklaring oor die Kabinetsvergadering van Woensdag, 23 Oktober en Woensdag 6 November 2024",13 Nov 2024,https://www.gov.za/news/cabinet-statements/statement-cabinet-meeting-23-october-and-6-november-2024-13-nov-2024,https://www.gov.za/af/news/cabinet-statements/verklaring-oor-die-kabinetsvergadering-van-woensdag-23-oktober-en-woensdag,"A.    KWESSIES IN DIE OMGEWING
1.    Veiligheid en sekuriteit1.1.    Voedselgedraagde siektes en sterftes 1.1.1.    Die Kabinet is ingelig oor die voedselgedraagde siektes en sterftes wat in verskeie dele van die land vermeld is, wat gelei het tot die tragiese sterftes van kinders en verskeie hospitaalopnames in Gauteng, Mpumalanga, die Oos-Kaap, KwaZulu-Natal en die Vrystaat.1.1.2.    Die President sal die nasie toespreek oor die ingrypingsmaatreëls wat die staat tans in plek stel om die situasie te hanteer.1.1.3.    Intussen het die departement van gesondheid die nasionale instituut vir oordraagbare siektes (NICD) opdrag gegee om die bron van die vergiftiging van voedsel na te spoor en te ondersoek, en aanbevelings te maak. 1.1.4.    Die Departement van Samewerkende Regering en Tradisionele sake, gesteun deur die Department van Kleinsakeontwikkeling en die Interministeriële Komitee vir Rampbestuur, het die Standaard konsep-verordeninge vir township-ekonomieë in die Staatskoerant gepubliseer. Hierdie Standaard konsep-verordeninge is gerig op die mobilisering van munisipaliteite gebaseer op ŉ gedeelde agenda en reaksies gemik op inklusiewe plaaslike ekonomieë en die bestryding van onwettige handel in townships.1.1.5.    Die Kabinet spreek hul medelye uit teenoor die familie, vriende en skoolmaats van die kinders wat hul lewens weens voedselgedraagde siektes verloor het en spreek ook hul goeie wense uit vir die genesing van die kinders wat steeds besig is om te herstel.
1.2.    Stryd teen misdaad 1.2.1.    Die Kabinet veroordeel die sinnelose moord van Nkosikazi Thenjiwe Eunice “Nogcinile” Mtirara by die Mqhekezweni Great Place in die Oos-Kaap en spreek hul medelye uit teenoor die AmaDlomo-koninlike stam en die hele AbaThembu-koninkryk. Wetstoepassingsagentskappe sal met die oortreders afreken.1.2.2.    Die Kabinet veroordeel ook die verkragting van vyf leerders, wie ook onder bedreiging van ŉ vuurwapen beroof is, in die Mqhekezweni-area.1.2.3.    Die NATJOINTS is spesifiek opdrag gegee op spoedig die stygende misdaadvlakke aan te spreek, insluitend die moorde in die Oos-Kaap, en te verseker dat alle oortreders en meesterbreine mee afgereken word. 1.2.4.    Die Kabinet spreek hul prys uit teenoor die intelligensie-gedrewe operasie, gelei deur NATJOINTS (die stryd teen onwettige mynaktiwiteite en Operasie Vala-mgodi), wat gelei het tot die inhegtenisname van meer as 1 000 onwettige myners by verlate mynskagte in Orkney in die Noordwes sedert die naweek van 2 November 2024.1.2.5.    Die Kabinet verwelkom die volgehoue pogings om die kapasiteit van die polisie te versterk met die ontplooïng van 2 800 nuutopgeleide polisiebeamptes in verskeie polisiestasies regoor die land. ŉ Bykomende 2 000 polisiebeamptes, wat tans in opleiding is, sal in Desember gradueer en gereed wees vir ontplooïng tydens die Feestyd.1.2.6.    Die Kabinet doen ŉ beroep op alle Suid-Afrikaners om die polisie by te staan in die stryd teen misdaad deur misdaadgevalle aan te meld by 0800 10111 en die toegewyde nasionale afpersingshulplyn by 080 091 1011 vir misdade verwant aan afpersing.
2.    Internasionale sake2.1.    Aftelling: Suid-Afrika se presidensie van die Groep van 20 (G20)2.1.1.    Die aftelling tot die aanvang van Suid-Afrika se presidensie van die G20 vanaf 1 Desember 2024 tot 30 November 2025 onder die tema: “Solidariteit, Gelykheid en Volhoubaarheid”,  het begin.2.1.2.    Die leiersberaad van die G20-leiers sal in Johannesburg, Gauteng plaasvind en die IMK werk saam met ander provinsies om gasheer te speel vir die ministeriële en werkgroepsvergaderings. Ons sal die Suid-Afrika G20-program op 1 Desember 2024 van stapel stuur. 2.1.3.    Suid-Afrika sal deelneem aan die opkomende G20- beraad op 18 en 19 November 2024 te Rio de Janeiro, Brasilië.
2.2.    Internasionale Strafhof (ISH)2.2.1.    Die Kabinet verwelkom die indiening van die versoekskrif aan die ISH, wat toon dat die regering van Israel die volksmoord-konvensie oortree het met doelbewuste oortredings en die moord van Palestyne wat in Gaza woon. 2.2.2.    Die versoekskrif - ŉ dokument van meer as 1 300 bladsye wat gesteun word deur bewysstukke en aanhangsels - bevat bewyse van Israel se dade van volksmoord en die land se versuim om aanhitsing tot volksmoord te verhoed en diegene skuldig aan die aanhitsing en pleeg van dade van volksmoord, te straf. 2.2.3.    Die indiening van die versoekskrif neem plaas tydens ŉ tydperk met verskerpte dodelike aanvalle op burgers in Gaza en ŉ vaste voorneme om soortgelyke verwoesting in Lebanon te saai. Die versoekskrif herinner die wêreldgemeenskap van die gruweldade wat teen die mense van Palestina gepleeg is en die behoefte aan solidariteit om die katastrofe te beëindig. Die indiening volg ook in die voetspore van die Verenigde Nasies se resolusie, wat die dade van die Israeliese regering teenoor die mense van Palestina, veroordeel.
2.3.    Bevordering van globale demokrasie 2.3.1.    Die Kabinet het hul gelukwense gerig aan die regerings en die mense van die Republiek van Botswana, Mosambiek en die Verenigde State (VSA) na aanleiding van suksesvolle afsluiting van hul onlangse verkiesings. 2.3.2.    Die Kabinet spreek hul prys uit teenoor die “Umbrella for Democratic Change”- koalisies in Botswana vir hul suksesvolle werk onder leiding van die aangewese president, Duma Boko, en verwelkom die vestiging van oorgangsbeplanning tussen die uitgaande administrasie en die inkomende administrasie van die aangewese president.2.3.3.    Die Kabinet wens die aangewese president Daniel Chapo en sy party, Frelimo, geluk met hul oorwinning in die land se historiese verkiesing wat plaasgevind het 32 jaar na die ondertekening van die algemene vredesooreenkoms, wat burgeroorlog tot ŉ einde gebring het en multi-party demokrasie in Mosambiek ingestel het. Die voortdurende geweld, na aanleiding van die verkiesing, is rede tot kommer en alle ontevrede partye moet eerder van bestaande regsmiddele gebruik maak om hul griewe oor die verkiesing op te los en voort te bou op die grondslag vir demokrasie wat neergelê is in die Maputo-ooreenkoms vir vrede en nasionale versoening. 2.3.4.    Die Kabinet het ook aangewese president Donald Trump gelukgewens na aanleiding van die VSA se verkiesings wat op 5 November 2024 plaasgevind het. Suid-Afrika sien daarna uit om nou saam met die aangewese president te werk oor die verloop van die volgende 12 maande, met president Cyril Ramaphosa se presidensie van die G20 wat op 1 Desember 2024 in werking tree.
3    Handelsaangeleenthede 3.1    Uitkomste van die staatsbesoek en deelname aan die forum vir Sjina-Afrika-samewerking (FOCAC)3.1.1    Die Kabinet is ingelig oor die uitkomste van die onlangse suksesvolle staatsbesoek aan die Volksrepubliek Sjina en die FOCAC- vergadering vanaf 2 tot 6 September 2024 te Beijing, Sjina. Die Kabinet neem kennis van die volgende sleuteluitkomste vir Suid-Afrika:3.1.2    ŉ Ooreenkoms om handelstrukture te verander na meer waarde-toegevoegde produkte, veral ŉ ooreenkoms om ŉ lys van 100 toegevoegde-waarde produkte vanuit Suid-Afrika wat Sjina sal oorweeg om in te voer, uit te ruil. 3.1.3    Daarbenewens het Suid-Afrika die samewerking van Sjina rakende drie waardekettings verwant aan dekarbonisering, digitalisering, vervoer en logistieke verseker. Hierdie samewerking sal die weg uitlê om belegging in elektriese voertuie, batteryvervaardiging, hernubare energie-storing asook in geïdentifiseerde spesiale ekonomiese sones en nywerheidsontwikkelingsones te bevorder. 3.1.4    Sjinese beleggers van sleutelbelang, vanuit beide Shenzhen en Beijing, het hul belangstelling uitgespreek om óf hul beleggings uit te brei, óf in sogenaamde “groenveld”-beleggings in Suid-Afrika. 3.1.5    Tydens die sakeforum is ses memorandums van verstandhouding onderteken, gemik op groter samewerking tussen Sjinese entiteite en finansiële ontwikkelingsinstansies met betrekking tot die bevordering van nywerheidsontwikkeling in Suid-Afrika, tegnologiese samewerking om die dekarbonisering van sleutelsektore in Suid-Afrika te bespoedig, en beleggings in die hernubare energiesektor. 3.1.6    Die ooreenkomste is op beide staatsektor- en private sektorvlak onderteken en sal bydra tot die versnelling van beleggings ter bevordering van groen- en laekoolstoftransformasie en innovering in nywerheidsaktiwiteite, asook die beleggings in spesiale ekonomiese sones en nywerheidsparke te lok.
4    Ekonomie4.1    Mediumtermyn-begrotingsbeleidsverklaring (MTBBV)4.1.1    Die Kabinet verwelkom die 2024 MTBBV, wat uitvoering gee aan die regering van nasionale eenheid se verbintenisse om spoedige, inklusiewe en volhoubare ekonomiese groei na te streef en ŉ meer geregtige en billike samelewing te skep deur armoede, ongelykheid en werkloosheid aan te spreek.4.1.2    Die stabiliteit in openbare finansies, danksy die verstandige bestuur van staatsbesteding en -skuld, beteken dat ons land terselfdetyd ekonomiese groei kan stimuleer en steeds verseker dat die mees weerloses in die samelewing gesteun word deur maatskaplike hulpprogramme.4.1.3    Die Kabinet ondersteun die vier pilare om die ekonomie op te bou deur middel van makro-ekonomiese stabiliteit, die implementering van strukturele hervorming, die bou van staatskapasiteit en ŉ toename in openbare infrastruktuurbelegging. Die land is ook op dreef om verwyder te word van die Financial Action Task Force (FATF) se gryslys, siende dat 16 van die 22 aksie-items reeds aangespreek is ter afwagting van die FATF se evaluering en heroorweging in 2025. 4.1.4    Die MTBBV is deel van ons nasie se oop en verantwoordbare begrotingsiklus wat voorsiening maak vir die medium- tot langtermyn finansiële beplanning van ons land se finansies. Dit stel ook Suid-Afrikaners in staat om staatsdepartemente en -entiteite verantwoordbaar te hou vir hul besteding en, met betrekking tot oorsese beleggers, staan die MTBBV borg vir ons land se ekonomiese rigting.
4.2    Toerisme4.2.1    Die afskop van die land se somertoerisme-veldtog moedig Suid-Afrikaners en besoekers van regoor die wêreld aan om die land se versteekte toerisme-juwele regoor ons nege provinsies te verken.4.2.2    Die “Gimme Summer – Sho’t Left”-veldtog sal die lig skyn op plaaslike toerisme-aanbiedinge om meer Suid-Afrikaners in staat te stel om ons land se versteekte toerisme-besienswaardighede te verken, ervaar en geniet. 4.2.3    Ter versterking van die toerismesektor verwelkom die Kabinet die publikasie van die Trusted Tour Operator Scheme (TTOS) in die Staatskoerant. Hierdie skema sal die visum-aansoekproses vir groot groepe toeriste vanuit Sjina en Indië meer vaartbelyn maak.4.2.4    Die TTOS-inisiatief spreek kapasiteitsbeperkinge by ons oorsese ambassades en konsulate aan en is daarop gemik om meer toeriste vanuit Sjina en Indië te lok. Hierdie lande is veranwoordelik vir onderskeidelik 1.8% en 3.9% van alle internasionale besoekers aan Suid-Afrika.4.2.5    Toeragentskappe wat belang stel kan toegang tot die stelsel verkry by https://touroperator.dha.gov.za:8443 of toegang tot die portaal verkry by wyse van die TTOS-banier op die webwerf www.dha.gov.za.4.2.6    Daarbenewens is die land se eVisa-stelsel nou beskikbaar in 34 lande om toeriste van daardie lande in staat te stel om aanlyn aansoek te doen vir ŉ Suid-Afrikaanse visum, sonder om ŉ ambassade of konsulaat te besoek.
5    Wateraangeleenthede5.1    Tydelike maatreëls om drinkwater aan Hammanskraal te verskaf5.1.1    Die Kabinet is ingelig en beskou vordering wat gemaak is deur die Departement van Water en Sanitasie om drinkwater aan die Tshwane-metro te verskaf om die stad in staat te stel om drinkwater aan die mense van Hammanskraal te verskaf, hetsy op ŉ tydelike basis. 5.1.2    Die voortdurende verskaffingsprobleme in Hammanskraal en omliggende omgewings het ŉ negatiewe invloed op die inwoners se lewens, insluitend belemmerings in die verskaf van gesondheidsdienste by plaaslike fasiliteite soos die Jubilee-hospitaal.5.1.3    Die Tshwane-metro is tans besig om ŉ projek van R278 miljoen te implementeer om die voorheen-wanfunksionele Rooiwal-afvalwaterbehandelingswerke (AWBW) te herstel. 5.1.4    Na verwagting sal die vergroting van die kapasiteit van die Rooiwal-AWBW nagenoeg R2 miljard beloop. Die Kabinet is ingelig dat die Tshwane-metro die projek sal moet befonds deur hul eie inkomste, deur geld te leen of om geld te gebruik afkomstig vanuit die stad se toelae vir die ontwikkeling van stedelike nedersettings vanaf die Departement van Menslike Nedersettings. 5.1.5    In 2023 het die ministerie van water en sanitasie Magalies Water aangesê om dringend in te gryp in terme van die Wet op Waterdienste, 1997 (Wet 108 van 1997) en om ŉ nuwe waterbehandelingsaanleg te ontwerp en installeer by die waterraad se Klipdrift-waterbehandelingswerke naby Hammanskraal. Dit sal help om die uitdagings rondom waterverskaffing aan te spreek en langtermynoplossings te verskaf. Die bykomende waterbehandelingsaanleg sal water aan sekere reservoirs in die stad se waterverspreidingstelsel verskaf om die toevoer van skoon drinkwater aan Hammanskraal te verhoog.5.1.6    Die staat doen ŉ beroep op die inwoners van Hammanskraal en omliggende omgewings om geduldig te bly terwyl hierdie maatreëls onderweg is. Die eerste fase sal na verwagting teen 15 November voltooi wees. Dit sal die Tshwane-metro in staat stel om drinkbare water aan sommige dele van Hammanskraal te lewer.
5.2    Munisipale skuld aan waterrade5.2.1    Die Kabinet is op hoogte gebring oor die voordurende uitstaande munisipale skuld aan waterrade, wat aanhou styg en nie volhoubaar is nie, met ŉ totaal van R23 miljard wat teen 31 Augustus 2024 verskuldig was. Hierdie skuld is ŉ bedreiging vir die finansiële lewensvatbaarheid van die waterrade en die algehele watersektor. Water en sanitasie minister, Pemmy Majodina, het onlangs met verskeie van die munisipaliteite wat geraak word, ontmoet en verbintenisse van meeste van hierdie nie-betalende munispaliteite verkry om hul skuld te delg. 5.2.2    Die Kabinet het voorheen die stigting van ŉ interministeriële komitee (IMK) om munisipale omkeer aan te spreek, goedgekeur. Die IMK sal ook maatreëls om munisipale verheffing van hul skuld aan waterrade aan te spreek, prioritiseer – veral dié wat dreigende bankrotskap in die oë staar.
5.3    Waterbeperkings in Gauteng5.3.1    Die Kabinet is ingelig oor die vlak 1-waterbeperkings wat ingestel is in Gauteng weens die voortdurende wateraanvraag danksy hoë verbruik wat deur bevolkingsgroei, onwettige verbindings, waterlekkasie en misbruik van water veroorsaak word. 5.3.2    Die gemiddelde waterverbruik in Gauteng is 279 liter per kapita per dag, vergeleke met die internasionale gemiddeld van 173 liter per kapita per dag. Alhoewel die metropolitaanse munisipaliteite in Gauteng tans onderhewig is aan vlak 1-waterbeperkings, word bittermin deur die munisipaliteite gedoen om dit af te dwing.5.3.3    Die minister van water en sanitasie en die Gautengse premier het die munisipaliteite versoek om vlak 2-waterbeperkings in te stel, met gepaardgaande boetes indien verbruikers nie die waterbeperkings gehoorsaam nie.
5.4    Vestiging van die nasionale waterkrisiskomitee5.4.1    Die Kabinet het die besluit gesteun deur die President om die werk wat tans deur die Adjunkpresident gelei word, te ondersteun deur die kwessies rondom water te verhef met die stigting van ŉ nasionale waterkrisiskomitee. Hierdie komitee sal ŉ wateraksieplan ontwikkel en deskundiges byeenbring om in te gryp in die landswye uitdagings rakende water in die plaaslike regeringsmilieu.
6    Maatskaplike aangeleenthede6.1    Ondertekening van Wysigingswetsontwerp op Egskeiding6.1.1    Die Kabinet verwelkom die historiese toekenning van 33 Moeslimhuweliksertifikate deur die departement van binnelandse sake na aanleiding van die ondertekening van die Wysigingswetsontwerp deur President Cyril Ramaphosa in Mei- maand vanjaar. Hierdie wetsontwerp wysig die Wet op Egskeiding, 1979 (Wet 70 van 1979) om Moeslimhuwelike te erken en die belange van die Moeslimvroue en -kinders te beskerm indien sulke huwelike ontbind word. 6.1.2    Hierdie lank-agterstallige veranderinge dien as ŉ teken van ons land te verbintenis tot die beskerming van Moieslimvroue en -kinders se reg tot gelykheid, waardigheid, toegang tot geregtigheid asook die beste belange van die minderjarige kind, soos vasgelê in die Grondwet van Suid-Afrika van 1996. 6.1.3    Dit dien ook om groter maatskaplike samehorigheid, nasiebou en ŉ gedeelde nasionale identiteit te bou, asook die eerbetoging van verskeie kulturele en geloofstradisies.
B.    KABINETSBESLUITE
1.    Besluite van die Kabinetvergadering op Woensdag, 23 Oktober 2024
1.1.    2026 plaaslike regeringsverkiesings 1.1.1.    Die Kabinet het die skep van ŉ interministeriële komitee (IMK), wat sal toesig hou oor die voorbereidings vir die 2026/27 plaaslike regeringsverkiesings, goedgekeur. 1.1.2.    Met die vorige plaaslike regeringsverkiesings wat op 1 November 2021 plaasgevind het, sal die volgende munisipale verkiesings tussen 2 November 2026 en 1 Februarie 2027 plaasvind. Die IMK sal byeengeroep word deur die minister van samewerkende regering en tradisionele sake en sal bestaan uit verskeie staatsdepartemente wat ŉ sleutelrol speel om ŉ suksesvolle verkiesing te verseker. 1.1.3.    Die Kabinet het ook die formules vir die bepaling van die aantal raadslede in terme van artikel 20(1) van die Wet op Plaaslike Regering: Munisipale Strukture, 1998 (Wet 117 van 1998), bepaal en goedgekeur.1.1.4.    Die 2026 munisipale verkiesings sal die sesde sulke verkiesings wees sedert die koms van demokrasie in 1994. Die IMK sal saam met die OVK werk om te verseker dat die aanloop tot die verkiesings glad en vreedsaam verloop.
2.    Wetsontwerpe
2.1.    Wetsontwerp op die Raamwerk vir Interregeringsverhoudinge, 20242.1.1.    Die Kabinet het die publikasie van die Wetsontwerp op die Raamwerk vir Interregeringsverhoudinge, 2024 vir openbare kommentaar goedgekeur. Die wetsontwerp is gemik op wysigings aan die Wet op die Raamwerk vir Interregeringsverhoudinge, 2005 (Wet 13 van 2005), om te verseker dat werk in die verskillende regeringsfere op ŉ gekoördineerde wyse plaasvind.2.1.2.    Die wysigings sal sommige artikels van die wet wat verouderd is, regstel en verseker dat die drie regeringsfere saamwerk om dienslewering te verbeter.2.1.3.    Hoofstuk 3 van die Grondwet vereis dat al drie regeringsfere saamwerk in wedersydse vertroue en goeie trou deur onder meer vriendskaplike verhoudings te vestig en mekaar te help en ondersteun. In hierdie verband sal die Wetsontwerp op die Raamwerk vir Interregeringsverhoudinge, 2024 die koördinering van die implementering van staatsbeleide en wetgewing fasiliteer, insluitend die versekering van samehangende regering, die doeltreffende verskaffing van dienste en die monitor en implementering van beleide. Hierdie veranderinge aan die wetgewing sal ook die streeksontwikkelingsmodel steun, wat gemik is op die verbetering en verskerping van interregerings-verhoudingstelsels.
3.    Besluite van die Kabinetvergadering op Woensdag, 6 November 2024
3.1.    16 Dae van Aktivisme teen Geslagsgebaseerde Geweld-veldtog3.1.1.    Die Kabinet het die konsep-benadering tot die 2024 16 Dae van Aktivisme teen Geslagsgebaseerde Geweld goedgekeur, met die tema: “30 Jaar van die Bevordering van Gesamentlike Aksie om Geweld teen Vroue en Kinders te Beëindig”, wat die belangrikheid van ŉ samelewing-as-geheel benadering tot die stryd teen geslagsgebaseerde geweld en vrouemoord (GGGV) asook die belangrikheid van multisektorale verantwoordbaarheid beklemtoon.3.1.2.    Vanjaar vier ons die 26ste herdenking van Suid-Afrika se deelname aan die 16 Dae van Aktivisme vir Geen Geweld teen Vroue en Kinders-veldtog, wat op 25 November 2024 by die Royal Bafokeng-stadion in Noordwes geloods sal word.3.1.3.    Dit steun die globale veldtog wat van 25 November (die Internasionale Dag vir die Uitwissing van Geweld teen Vroue) tot 10 Desember (Internasionale Menseregtedag) duur. Vanjaar se veldtog spreek weereens die grondoorsake van GGGV aan terwyl dit ook positiewe manlikheid en geslagsgelykheid bevorder, tesame met die skep van ekonomiese geleenthede vir vroue en kinders. 3.1.4.    Alhoewel meer as 1 000 GGGV- oortreders tussen 1 April en 21 September 2024 vervolg en skuldig bevind is, het ons as nasie steeds baie om te verrig om hierdie plaag in die samelewing uit te wis.
3.2.    Nasionale Gestremdheidsregte-bewustheidsmaand 20243.2.1.    Die Kabinet het die konsep en tema vir die Nasionale Gestremdheidsregte-bewustheidsmaand 2024 en die Nasionale Dag vir Persone met Gestremdhede, wat plaasvind van 3 November tot 3 Desember, goedgekeur. Vanjaar se tema vier 30 jaar van demokrasie en die skep van ŉ inklusiewe samelewing vir persone met gestremdhede – oftewel “Celebrating 30 Years of Democracy; Creating a Disability Inclusive Society”.3.2.2.    Die tema beklemtoon die belangrikheid daarvan om bewustheid te skep oor die uitdagings waarvoor mense met gestremdhede te staan kom, die bevordering en beskerming van hul waardigheid en die behoud van hul regte, soos vasgelê in die Grondwet.3.2.3.    Die uitwissing van die bestaande hindernisse wat mense met gestremdhede beïnvloed sluit in om vindingryke, volhoubare en veilige omgewings te verseker en ook te besef dat nie alle gestremdhede sigbaar is nie. Die maandlange aktiwiteite sal bewustheid skep en die vordering wat die land sover gemaak het om die regte van mense met gestremdhede te beskerm, ten toon te stel.3.2.4.    Die regering doen ŉ beroep op almal in die samelewing om saam te werk om ŉ volhoubare en gestremdheids-inklusiewe toekoms te bou.
3.3.    Beleid vir die voorkoming van en behandeling vir middelgebruikversteurings3.3.1.    Die Kabinet het die beleid vir die voorkoming van en behandeling vir middelgebruikversteurings goedgekeur. Die beleid is daarop gemik om ŉ breedvoerige reaksieraamwerk te verskaf om die uitdagings verbonde aan alkohol- en middelmisbruik wat ons gemeenskappe in die oë staar, aan te spreek. 3.3.2.    Die beleid vul bestaande ingrypings soos die nasionale dwelmmeesterplan, wat tussen 2013 en 2017 geïmplementeer is, aan en reageer direk op gapings soos geïdentifiseer in die Wet op die Voorkoming van en Behandeling vir Middelmisbruik, 2008 (Wet 70 van 2008).3.3.3.    Die beleid behels gemeenskapsgebaseerde voorkomingsprogramme wat die groot uitdagings van middelmisbruik doeltreffend aanspreek. Dit steun op drie pilare: Vermindering van aanvraag – daarop gemik om die aanvang van middelmisbruik of middelafhanklikheid te voorkom; Vermindering van verskaffing – daarop gemik om toeganklikheid van middele te beperk; en Vermindering van skade – wat insluit die behandeling van middelgebruikversteurings en verwante aktiwiteite en gedrag. Die fokus is op beide die beperking van die skade aan individue en aan gemeenskappe weens middelmisbruik. Dit kan bereik word deur voorkoming, vroeë ingryping, behandeling en ander verwante maatreëls, nasorg en herintegrasiedienste. 3.3.4.    Die beleid is beskikbaar op die webwerf van die departement van maatskaplike ontwikkeling by www.dsd.gov.za.
C.    OPDATERING AAN DIE KABINET
1.    Die stand van mynwese in Suid-Afrika 1.1    Die Kabinet is ingelig oor die verslag oor die stand van mynwese, wat gebaseer is op ŉ studie deur Mintek. 1.2    Die verslag verskaf volledige en op-datum inligting oor die nuutste ontwikkelinge in globale kommoditeitsmarkte, mineraalproduksieneigings in Suid-Afrika, asook die mynbedryf se bydraes tot die bruto binnelandse produk, beleggings en werkskepping. 1.3    Die verslag dien as ŉ kritiese hulpbron om belemmerings tot die ontwikkeling van die mynsektor te identifiseer en is ŉ sleutelbydraer tot die groei van die Suid-Afrikaanse ekonomie. 1.4    Die verslag oor die stand van mynwese sal die land se mynsektor in staat stel om hulself te posisioneer en voordeel te trek uit die oplewing in kommoditeitsaanvraag deur inligting oor verskeie kommoditeite te verskaf.
2.    Verslag oor Fase IV van die presidensiële jeugindiensnemingsinisiatief in die basiese onderwyssektor genaamd die basiese onderwysindiensnemingsinisiatief (BEEI) 2.1    Die Kabinet is ingelig oor die prestasies van die BEEI, die grootskaalse openbare indiensnemingsingrypingaksie gemik op werklose jeugdiges tussen die ouderdomme van 18 en 35 jaar. Die ingryping spreek ook hoë vlakke van jeugwerkloosheid in Suid-Afrika aan.2.2    Sedert hul onstaan in Desember 2020 het die BEEI ongeveer 1.1 miljoen werksgeleenthede vir jeugdiges tussen 18 en 35 geskep. Die program het ook die land gehelp om die vernietigende ekonomiese uitdagings wat deur die COVID-19-pandemie veroorsaak is, te konfronteer as deel van die regering se breë ekonomiese herstelagenda.2.3    Die BEEI het 240 342 jeugdiges in skole geplaas as onderwysassistente en algemene skoolassistente. Die assistente verdien ŉ maandelikse toelae van meer as R4 000. Die Kabinet het ingestem tot ŉ voorstel deur die Departement van Basiese Onderwys om die basiese onderwysjeugindiensnemingsprogram te verleng tot die 2024/25 finansiële jaar.
D.    AANSTELLINGS
Alle aanstellings is onderhewig aan die verifikasie van kwalifikasies en toepaslike klaring.1.    Mnr. Neville Matjie as die HUB van Brand South Africa.2.    Aanstelling van Me. Khetha-okuhle Vincentia Rantao as ŉ nie-uitvoerende direkteur van die Landbank-raad. 3.    Aanstelling van die bestuursliggaam van die Kommissie vir Versoening, Bemiddeling en Arbitrasie(a)    Dr. September Cornelia Carol (onafhanklike voorsitter)(b)    Me. Riefdah Ajam (georganiseerde arbeid) (c)    Mnr. Solly Phetoe(d)    Mnr. Wiseman Dinwa;(e)    Mnr. Sifiso Lukhele (georganiseerde sakelui);(f)    Mnr. Kaizer Moyane;(g)    Me. Siobhan Leyden;(h)    Mnr. Unathi Ramabulana (staatsverteenwoordiger);(i)    Mnr. Ntsoaki Mamashela; en (j)    Mnr. Lucky Charles Mohalaba
E.    KOMENDE GEBEURTENISSE
1.    16 Dae van Aktivisme-veldtog 2.1    Die 16 Dae van Aktivisme vir Geen Geweld teen Vroue en Kinders-veldtog sal op 25 November 2024 geloods word by die Royal Bafokeng-stadion in Noordwes met die tema: “30 Jaar van die Bevordering van Gesamentlike Aksie om Geweld teen Vroue en Kinders te Beëindig.”
2.    Pan-Afrika-parlement (PAP)2.1    Die vierde gewone sessie van die sesde parlementsitting van die PAP, die kontinentale wetgewer vir verteenwoordigers van alle Akrika-state, neem plaas van 4 tot 15 November 2024. 2.2    Tydens hierdie sessies sal volledige verslae van verskeie komitees ter tafel gelê word en aanbevelings vir geharmoniseerde beleide en wetgewing vir die kontinent sal gemaak word aan die spitsberaad vir Afrika-staats- en regeringshoofde.2.3    Die Regering se Kommunikasie- en Inligtingstelsel (GCIS) sal die implementering van kommunikasie- en klusterplanne monitor en monitorverslae sal maandeliks aan die Kabinet beskikbaar gemaak word as deel van die verslag oor huidige sake.
F.    BOODSKAPPE1.    Gelukwensings
Die Kabinet het hul gelukwense en welmenendheid gerig aan:
•    Ghana se minister van buitelandse sake, Shirley Ayorkor Botchwey met haar onlangse aanstelling as die volgende sekretaris-generaal van die Statebond. Me. Botchwey sal haar vierjaar-termyn as leier van die 56-nasie vereniging op 1 April 2025 begin.•    Die groep van vyf Suid-Afrikaanse studente wat hul meestersgrade voltooi het aan die World Maritime universiteit in Swede. Hul studies is befonds deur die vervoer onderwys- en opleidingsowerheid, wat een van die sektor onderwys- en opleidingsowerhede is met ŉ mandaat om vaardigheidsontwikkeling en -opleiding te fasiliteer.•    Banyana Banyana, die Suid-Afrikaanse nasional vrouesokkerspan, wat die eindstryd van die COSAFA-vrouekampioenskappe gehaal het. Ons nasionale span het met strafpunte teen Zambië verloor.•    Die Suid-Afrikaanse swemmers Chad Le Clos, wie goud behaal het in die mans 200m vlinderslag, en Pieter Coetzee, wie goud behaal het in beide die 100m en 200m rugslag asook silwer in die mans 50m rugslag by die 2024 World Aquatics-swemwêreldbeker in Singapoer.
2.    Medelye
Die Kabinet spreek hul medelye uit met die vriende en familie van:
•    Prof. Noel Chabani Manganyi (84), ŉ vernaamde akademikus, geleerde, sielkundige en staatsamptenaar.
Navrae: Me. Nomonde Mnukwa – Waarnemende regeringswoordvoerderSelfoon: 083 653 7485Datum: Woensdag, 13 November 2024www.gcis.gov.za; www.gov.za"
Verklaring oor die Kabinetsvergadering van Woensdag 26 Februarie 2025,27 Feb 2025,https://www.gov.za/news/cabinet-statements/statement-cabinet-meeting-26-february,https://www.gov.za/af/news/cabinet-statements/statement-cabinet-meeting-26-february,"A.    Sake in die omgewing
1.    Internasionale betrekkinge
1.1.    Suid-Afrika se presidentskap van die Groep van Twintig (G20)
1.1.1.    Suid-Afrika se presidentskap van die G20 met die tema ‘Solidariteit, Gelykheid en Volhoubaarheid’ het in alle erns begin met die suksesvolle afsluiting van die eerste G20-vergadering vir buitelandse ministers in Johannesburg van 20 tot 21 Februrie 2025, en die eerste G20-vergadering van ministers van finansies en goewerneurs van sentrale banke, in Kaapstad van 26 tot 27 Februarie. 1.1.2.    Die eerste vergadering van G20 ministers van buitelandse sake was ’n geleentheid vir die ministers van buitelandse sake om oor wêreldwye geopolitieke uitdagings te besin en maniere voor te stel hoe die G20 kan bydra om oplossings hiervoor te vind. Die vergadering steun Suid-Afrika se benadering tot die bestuur van geopolitieke kwessies, sowel as die prioriteite vir sy G20-presidensie en hoëvlak-eindprodukte en het die rol van die G20 as die voorste forum vir internasionale ekonomiese samewerking herbevestig. 1.1.3.    Suid-Afrika het hierbenewens die volgende werkgroepe suksesvol aangebied:
1.1.3.1.    Eerste Onderwyswerkgroep (12-13 Februarie 2025, virtueel). Die doel  van die vergadering was om konsesus te bereik oor drie van die werkgroep se prioriteite, naamlik: (a) Prioriteit 1: Gehalte grondslagfaseonderrig: die rol van vroeë kindersorg en onderwys om die gehalte van grondslagleer te verbeter; (b) Prioriteit 2: Wedersydse erkenning van  kwalifikasies in 'n globale konteks; en Prioriteit 3: Professionele onderwysontwikkeling vir 'n veranderende wêreld.1.1.3.2.    Eerste Werkgroep vir Vrouebemagtiging (17-18 Februarie 2025, virtueel). Deelnemers aan die werkgroep het Suid-Afrika se prioriteite vir vroueregte, wat met hul eie nasionale prioriteite belyn is, ondersteun; dit bou op die inisiatiewe en prioriteite van Brasilië se Presidensie.1.1.3.3.    Eerste Werkgroep vir Digitale Ekonomie (17-19 Februarie 2025, virtueel). Die vergaderig het ’n plaform vir Suid-Afrika gebied om konsesus oor die prioriteite van die werkgroep te bereik en te deel. Die vier prioriteite is: (a) Konnektiwiteit vir inklusiewe digitale ontwikkeling; (b) Digitale openbare infrastruktuur en tansformasie; (c) Digitale innovering-ekostelsels: ontketen die potensiaal van mikro-, klein en medium ondernemings; en (d) Billike, inklusiewe en regverdige kunsmatige intelligensie.1.1.3.4.    Eerste vergadering van die G20 Werkgroep vir Indiensneming (18-21 Februarie 2025 in Gqeberha). Hierdie werkgroepvergadering het inklusiewe groei, jeug-indiensneming, geslagsgelykheid, inkomste-ongelykheid en die impak van digitalisering op die toekoms van werk bespreek. 1.1.3.5.    Eerste Kultuurwerkgroep (20-21 Februarie 2025, virtueel). Die prioriteite van die werkgroep wat deur al die deelnemers ondersteun is, sluit in: (a) Prioriteit 1: Die beskerming van en die resolusie oor kulturele erfenis om menseregte te beskerm; (b) Prioriteit 2: Integrasie van kulturele beleid in sosiologies-ekonomiese strategieë om inklusiewe regte-gebaseerde ontwikkeling te verseker; (c) Prioriteit 3: Benutting van digitale tegnologieë vir die beskerming en bevordering van kultuur en volhoubare ekonomieë; en (d) Prioriteit 4: Die kruispunte van kultuur en klimaatsverandering: vorming van globale reaksie.
1.1.4.    Die volgende vergaderings van G20-werkgroepe en -taakspanne sal van vandag af tot einde Maart 2025 gehou word:1.1.4.1.    Eerste vergadering van die Werkgroep vir Energie-oorgange: 27-28 Februarie 2025 – virtueel.1.1.4.2.    Eerste vergadering van die Werkgroep vir Landbou: 3-4 Maart 2025 – virtueel.1.1.4.3.    Eerste vergadering van die Werkgroep vir Teenkorrupsie: 3-5 Maart 2025 – Kaapstad.1.1.4.4.    Eerste vergadering van die Werkgroep vir Toerisme: 5 Maart 2025 – virtueel.1.1.4.5.    Eerste vergadering van die Werkgroep vir die Vermindering van Ramprisiko's: 5 Maart 2025 – virtueel.1.1.4.6.    Eerste Taakspanvergadering: Voedselsekerheid: 5 Maart 2025 – virtueel.1.1.4.7.    Eerste vergadering van die Werkgroep vir Handel en Belegging: 18-20 Maart 2025 – virtueel. 1.1.4.8.    Eerste Taakspanvergadering: Inklusiewe Ekonomiese Groei, Industrialisasie, Indiensneming en Vermindering van Ongelykheid: 17 Maart 2025 – virtueel.1.1.4.9.    Tweede Werkgroep vir Gesondheid: 26-28 Maart 2025 – Durban.1.1.4.10.    Eerste vergadering van die Werkgroep vir Klimaat en Omgewingsvolhoubaarheid: 25-28 Maart 2025 – virtueel.1.1.5.    Toegang tot inligting oor Suid-Afrika as gasheer van verskeie G20-vergaderings en hul uitkomste is beskikbaar by  www.g20.org OF www.g20.org.za
1.2.    Suid-Afrika-Europese Unie (EU) Politieke Dialoog
1.2.1.    Die Kabinet verwelkom die EU se steun vir Suid-Afrika se standpunte, die wêreldwye geopolitiek en ons G20-presidensie se prioriteite ná afloop van die suksesvolle 16de ministeriële politieke dialoog tussen Suid-Afrika en die EU, wat op 19 Februarie 2025 in Kaapstad gehou is.1.2.2.    Die dialoog het ’n geleentheid vir die EU en Suid-Afrika gebied om hul gemeenskaplike verbintenis tot multilateralisme asook die sentraliteit van die reëlgebaseerde internasionale orde en die sentraliteitv van die Verenigde Nasies (VN) se Handves te bevestig. Die partye het verder ooreengekom dat dit noodsaaklik is om die VN se Veiligheidsraad (UNSC) te hervorm en aanvaar die dringende behoefte dat dit meer verteenwoordigend, inklusief, deursigtig, doeltreffend, demokraties en verantwoordbaar gemaak moet word.1.2.3.    Die EU en Suid-Afrika het ook hul samewerking ten opsigte van multilaterale en streeksforums bespreek, met die klem op hul gesamentlike pogings om mensergte en volhoubae ontwikkeling te bevorder en om klimaatsverandering te bespreek. Hulle het ook herbesin oor geleenthede om samewerking en volhoubare waardekettings te versterk, insluitend kritieke roumteriale met die doel om hul onderskeie mededingendheid, ekonomiese sekerheid en anti-koolstofpogings te bevorder. 1.2.4.    Die vergadering het ook gedien as ’n voorbereidingsplatfrom vir die opkomende EU-Suid-Afrika Beraad, wat op 13 Maart 2025 in Suid-Afrika gehou word. Besprekingspunte sluit in die verbetering van ekonomiese verhoudinge, regverdige energie-oorskakeling, sekuriteit en verdediging, volhoubare waardekettings en multilaterale samewerking. Die EU is Suid-Afrika se belangrikste bron van regstreekse buitelandse belegging en Suid-Afrika is die EU se grootste handelsvennoot in sub-Sahara Afrika.1.2.5.    Die vergadering het ook die noodsaaklikheid van die EU-Afrika Unie (AU) se Ministeriële Vergadering en Beraad in 2025 beklemtoon.
1.3.    AU se Vredes- en veiligheidsraad (PSC) en UNSC-resolusies oor die situasie in die oostelike Demokratiese Republiek van die Kongo (DRK)
1.3.1.    Die Kabinet verwelkom en ondersteun beide die AU PSC en die UNSC se besluite oor die situasie in die oostelike DRK.1.3.2.    Die AU onderskryf die besluite van die Gesamentlike Oos-Afrika Gemeenskap (GOAG) en die Suider-Afrika Ontwikkelingsgemeenskap (SAOG) se vergadering, wat 'n onmiddellike skietstilstand vereis, asook die fasilitering van veilige en ongehinderde humanitêre roetes, die onttrekking van alle ongenooide magte uit die oostelike DRK, respek vir die DRK se territoriale integriteit en die deelname van alle staats- en nie-staatsdeelnemers aan politieke dialoog onder die gesamentlike Luanda-Nairobi-proses.1.3.3.    The UNSC-resolusie het alle partye (staats- en nie-staatsdeelnemers) in die oostelike DRK aangemoedig om 'n onmiddellike en onvoorwaardelike skietstilstand te sluit soos versoek deur leiers van die EAC enSAOG. 1.3.4.    Die resolusie vereis verder dat M23-rebellegroepe hulle uit die gebiede wat hulle in die oostelike DRK ingeneem het onttrek, en doen 'n beroep op Rwanda se weermag om hul steun aan die gewapende groep te staak en onmiddellik “sonder voorwaardes” uit Kongolese grondgebied te onttrek. 1.3.5.    Die Kabinet wens alle (10) beseerde soldate wat nou medies behandeling op hul tuisbodem, Suid-Afrika, ontvang, spoedige beterskap toe.
1.4.    AU-Konvensie oor die beëindiging van geweld teen vroue en meisies (AU-CEVAWG)
1.4.1.    Die Kabinet het die AU se aanvaarding van die AU-CEVAWG verwelkom; dit is ’n wetlike instrument wat ten doel het om geweld teen vroue en meisies in Afrika te stuit en uit te wis. 1.4.2.    Die AU-CEVAWG het na aanleiding van die historiese besluit deur AU-staatshoofdedie in Februarie 2023 ontstaan tydens die AU-Beraad.1.4.3.    Die konvensie het ten doel om 'n omvattende en wetlik bindende raamwerk vir die voorkoming en uitwissing van alle vorme van geweld teen vroue en meisies regoor Afrika te voorsien. Dit sal bereik word deur die grondoorsake en aandrywers van sulke geweld die hoof te bied, wetlike en institusionele meganismes te versterk en 'n kultuur van respek vir menseregte, geslagsgelykheid en die waardigheid van vroue en meisies te bevorder.1.4.4.    Dit sal ook verseker dat al die betrokke partye ’n gemeenskaplike benadering tot die uitwissing van geweld teen vroue en meisies verskerp.
2.    Ekonomie
2.1.    Uitstel van voorlegging van die Nasionale Begroting 
2.1.1.    Die Kabinet beklemtoon dat die voorlegging van die Nasionale Begroting van 19 Februarie tot 12 Maart 2025 uitgestel is weens pogings deur die Kabinet om gesamentlik oor ons land se befondsingsuitdagings binne ’n beperkte fiskale omgewing te beraadslaag.2.1.2.    Die Kabinet verseker Suid-Afrikaners dat beraadslaging binne die Kabinet oor die 2025 Nasionale Begroting voortgaan om die beste maniere te bepaal om ons nasionale prioriteite te finansier en te seker te maak dat die begroting die aspirasies van alle Suid-Afriknaers weerspieël. 2.1.3.    Hoewel die uitstel die eerste in Suid-Afrika se geskiedenis is, is dit nie buite die norm in ander jurisdiksies nie en is dit steeds binne die bepalings van die Wet op Openbare Finansiële Bestuur, 1999 (Wet  1 van 1999). 2.2.    Kwartaallikse arbeidsmagopname2.2.1.    Die Kabinet verwelkom die opwaartse trajek in werkskepping ná die tweede agtereenvolgende daling in die werkloosheidsyfer. Dit is die laagste koers sedert die derde kwartaal van 2023.2.2.2.    Die land se werkloosheidsyfer het in die vierdie kwartaal van 2024 tot 31.9% gedaal van 32.1% in die vorige kwartaal. Die aantal werkende mense het met 132 000 tot 17.1 miljoen toegeneem, terwyl die aantal werkloses met 20 000 tot agt (8) miljoen gedurende dieselfde kwartaal afgeneem het.2.2.3.    Indiensneming het oor die kwartaal in vier van die tien afdelings wat deur Statistieke Suid-Afrika ondervra is toegeneem, insluitend finansies (232 000), gevolg deur vervaardiging (41 000), private huishoudings (18 000) en vervoer (17 000). 2.2.4.    Die Kabinet bevestig die regering se verbintenis om werk te skep met die klem op indiensnemingsprogramme vir die jeug. Deur die Presidensiële Stimulusprogram vir Indiensneming is byna 2.2 miljoen werkgeleenthede reeds vir jongmense geskep.
2.3.    Handel en belegging tussen Suid-Afrika en China 
2.3.1.    Die Kabinet verwelkom die suksesvolle samewerking tussen die voorsitter van die Chinese Raad vir die Bevordering van Internasionale Handel (CCPIT), Ren Hongbin, en Adjunkpresident Paul Mashatile oor die bvordering van beter handel- en beleggingsamewerking tussen Suid-Afrika  en China.2.3.2.    Die besoek volg op President Cyril Ramaphosa se suksesvolle tweede staatsbesoek aan China in September 2024. Dit bou veral voort op die uitkomste van die president se sakeverbintenisse, insluitend die invloedryke Suid-Afrika-China Presidensiële Sakeforum, die geslote rondetafelbespreking tussen die president en die leieskap van 20 hoëvlak Chinese beleggers en die Presidensiële Sakeprogram in Shenzhen wat op  sleutebeleggers in China se voorste tegnologie- en innovasiesentrum gefokus het.2.3.3.    Suid-Afrika het Chinese ondernemings gemobiliseer om vanjaar die verskillende sakevergaderings van die G20 wat hier gehou is, by te woon, terwyl CCPIT Suid-Afrika genooi het om die 3de China International  Supply Chain Expo in Julie 2025 in Beijing by te woon.2.3.4.    Betrekkinge tussen Suid-Afrika en China is verder versterk met die aankoms van die eerste groep toeriste uit China deur die land se nuwe Trusted Tour Operator Scheme (TTOS). Die TTOS stel gekeurde toeroperateurs in staat om groepaansoeke vir toergroepe uit China en Indië deur ’n veilige digitale platform in te dien en hul resultate binne ’n kwessie van ure digitaal te ontvang.
3.    Gesondheid
3.1.    Hand-, bek- en klouseersiekte (HBKS)
3.1.1.    Die Kabinet verwelkom die owerhede se vinnige ingryping ná die onlangse uitbreek van HBKS in KwaZulu-Natal en die Oos-Kaap. Die siekte veroorsaak griepagtige simptome soos ’n pynlike blaas en geswelde hande. Dit is nie dieselfde as die dieresiekte bek-en-klouseer nie en dit is nie dodelik nie.3.1.2.    ’n Aantal gevalle van die uiters aansteeklike virusinfeksie is in verskeie laerskole en dagsorgsentrums in die twee provinsies opgespoor.  3.1.3.    Skoolhoofde word aangemoedig om daaglikse assesserings in hul skole te onderneem om HBKS-gevalle op te spoor en aan te meld.
3.2.    Voedseloordraagbare siektes
3.2.1.    Die sperdatum vir alle spaza-winkels en ander plekke waar voedsel in munisipaliteite hanteer en verkoop word, is Vrydag 28 Februarie 2025. Spaza-winkels wat nie geregistreer is nie en nie aan alle gesondheidstandaarde en -vereistes voldoen nie, sal gesluit word.3.2.2.    Die regering het hierdie maatreëls in November 2024 ingestel om spaza-winkels te reguleer in ’n poging om kindersterftes weens voedseloordraagbare siektes deur besmette voedsel wat by sulke winkels gekoop word, te voorkom. Geïntegreerde multidisiplinêre inspeksiespanne onderneem inspeksies regoor die land om te verseker dat alle voedselkleinhandelaars wettig handel dryf en aan gesondheid- en veiligheistandaarde voldoen.3.2.3.    Die Kabinet doen ’n beroep op verbruikers, ouers en versorgers om slegs kos te koop by plekke wat gelisensieer is om voedsel te verkoop en die nodige veiligheidsmaatreëls toepas. Die publiek word ook aangemoedig om basiese maatreëls ten opsigte van voedselveiligheid na te kom, soos om hul hande deeglik met seep en water te was voordat hulle kos hanteer of eet.
4.    Maatskaplike welsyn
4.1.    Suid-Afrikaanse Agentskap vir Maatskaplike Sekerheid (SASSA) 4.2.    Die sperdatum vir SASSA-begunstigdes om hul goue SASSA-kaarte vir die Posbank se swart kaarte te ruil, is tot 20 Maart 2025 verleng.4.3.    Meer as 716 900 begunstigdes het reeds na die Posbank se swart kaarte oorgeskakel. Om lang toue te verhoed, is daar nou meer plekke waar die kaarte beskikbaar is sodat begunstigdes die nuwe kaart naby hul woonplekke kan kry. Daar is ook nou meer tellers by sekere verspreidingsplekke, naamlik van net twee to soveel as vyf afhangend van hoe besig dit is. 4.4.    Begunstigdes word aangemoedig om hul naaste Checkers, Shoprite, Pick n Pay, Usave, of Boxer-winkels te besoek waar hulle ook hul nuwe swart Posbankkaarte kan kry. ’n Geldige Suid-Afrikaanse indentiteitsdokument (ID) of tydelike ID moet gewys word. Om begunstigdes in afgeleë gebiede by te staan sal mobiele kantore ook in landelike gebiede beskiksbaar wees. Posbank het hierbenewens vennootskappe aangegaan met die Spar-groep, wat 200 van hul winkels landwyd beskikbaar stel.4.5.    Die Kabinet herinner begunstigdes daaraan dat die ou goue SASSA-kaart ná 20 Maart nie meer sal werk nie en dat begunstigdes wat nie hul nuwe kaarte teen daardie datum gekry het nie, na hul naaste tak van die Poskantoor sal moet gaan om toegang tot hul geld te kry.
5.    Die stryd teen misdaad 
5.1.    Die Kabinet verwelkom die verslag oor misdaadstatistiek, wat aandui dat misdaad oor verskeie misdaadkategorieë gedaal het. In die derde kwartaal van die 2024/2025 finansiële jaar, was daar ’n 9.8% daling in moorde, ’n 3.3% daling in verkragting en ’n 3.2% daling in pogings tot seksuele misdade. Daar is ook ’n merkbare daling in motorkapings en rooftogte.5.2.    Hoewel die oorhoofse vlakke van misdaad steeds onaanvaarbaar hoog is, bewys die daling dat tussenkomste deur die Suid-Afrikaanse Polisiediens om Suid-Afrika ’n veiliger plek te maak, reeds ’n verskil maak. 5.3.    Die stryd teen misdaad is ’n gedeelde verantwoordelikheid tussen die polisie, die gemeenskap en die sakesektor.  Die Kabinet doen ’n beroep op Suid-Afrikaners om hul deel by te dra om misdaad te beveg deur enige kriminele aktiwiteite by hul naaste polisiestasie aan te meld of die Crime Stop-nommer: 08600 10111 te skakel.
6.    SAOG-mediatoekennings
6.1.    Die Kabinet doen ’n beroep op Suid-Afrikaanse joernaliste om hul inskrywings vir die SAOG se 2025-mediatoekennings in te handig. Inskrywings vir die kompetisie sluit op Vrydag 28 Februarie 2025.6.2.    Joernaliste wat wil inskryf kan meer inligting kry by www.gcis.gov.za. Die wenner van die eerste prys in elke kategorie ontvang US$2500 en die wenner van die tweede prys ontvang US$1000. Eerstepryswenners sal hul pryse en sertifikate op die kantlyn van die SAOG-beraad van Staatshoofde, wat  in Augustus 2025 plaasvind, ontvang.
B.    Opdaterings aan die Kabinet
1.    Beurtkragherstelmaatreëls
1.1.    Die Kabinet verwelkom die opdatering oor Eskom se herstelpogings om die land se kragtoevoer te stabiliseer ná 'n reeks onvoorsiene voorvalle by verskeie kragstasies, wat gelei het tot die implementering van beurtkrag om die nasionale netwerk te beskerm.1.2.    Hierdie hoogs ongewone en onverwante voorvalle op 22 Februarie 2025 het daartoe gelei dat reserwemarges vinnig uitgeput is. Dit sluit 'n elektriese fout in by Majuba-kragstasie, die verlies van verkoelingswaterpompe by Camden-kragstasie en eenheidsverliese by Medupi-kragstasie. 1.3.    Die Kabinet loof die vinnige reaksie van Eskom se tegniese span wat 4 800 megawatt (MW) herwin het. Vier van die vyf geaktiveerde eenhede by Majuba is in werking gestel en twee van vier geaktiveerde eenhede by Camden is op 23 Februarie 2025 teen 20:00 in werking gestel.1.4.    Met die implementering van sy herstelplan verwag die kragvoorsiener 'n afname in beurtkrag. Pogings is daarop gefokus om noodreserwes, veral dieselvoorrade, aan te vul om bedrywighede in die komende dae te stabiliseer.1.5.    Ondanks die huidige terugslag is bestendige vordering gemaak met die verbetering van opwekkingskapasiteit en die handhawing van  betroubare elektrisiteitsvoorsiening. Van 1 April 2024 tot 20 Februarie 2025 is beurtkrag vir 323 dae opgeskort, vergeleke met 32 dae in dieselfde tydperk verlede jaar. Elektrisiteitsvoorsiening was 99% van die tyd beskikbaar, vergeleke met net 9.8% verlede jaar. 1.6.    Die Kabinet neem kennis dat die komende toevoeging van 1 600 MW met die sinchronisasie van Kusile-eenheid 6 wat vir 9 Maart 2025 geskeduleer is, en Medupi-eenheid 4 aan die einde van Maart 2025, ons land se energievoorsiening verder sal versterk.
C.    Kabinetsbesluite
1.     Mediumtermyn Ontwikkelingsplan (MTOP) 2024-2029
1.1.    Die Kabinet het die MTOP vir die tydperk 2024-2029, wat sleutelprioriteite vir die Sewende Administrasie uiteensit, goedgekeur. Die MTOP bou voort op die Nasionale Ontwikkelingsplan, die Verklaring van Voorneme vir die Regering van Nasionale Eenheid (GNU), en die konsensus wat bereik is tydens die Kabinet-lekgotla wat van 29 tot 30 Januarie 2025 gehou is. 1.2.    Hierbenewens inkorporeer die MTOP die drie strategiese prioriteite wat President Ramaphosa in sy openingsrede op 18 Julie 2024 uiteengesit het. Die plan rig die regering se inisiatiewe om 'n meer inklusiewe land te skep waar die verpligtinge van die GNU nagekom word. Dit het onder meer ten doel om inklusiewe ekonomiese groei te verseker en om werkloosheid, armoede en die stygende lewenskoste te verminder, asook om 'n bekwame, ontwikkelings- en etiese staat te verseker.2.    Nasionale Kommunikasie Strategieraamwerk (NCSF) 2024-20292.1.    Die Kabinet keur goed dat die NCSF oor alle regeringsfere geïmplementeer word. Die NCSF vorm deel van die voortgesette werk om regeringswye kommunikasiestelsels te konsolideer en te verbeter. Dit ondersteun die implementering van die MTOP 2024-2029 soos beoog in die regering se kommunikasiebeleid, wat in 2018 deur die Kabinet goedgekeur is en tans hersien word.2.2.    Die NCSF reageer op die verwagting dat regeringskommunikasie samehangend moet wees, openbare vertroue en beleggersvertroue moet verbeter, eenheid en sosiale samehorigheid moet bevorder en burgers se deelname moet mobiliseer; dit is ’n voortdurende poging om Suid-Afrikaners aan te moedig om inligting te gebruik om hul lewens te verbeter en sosio-ekonomiese geleenthede te benut om by te dra tot die ontwikkeling van ons land.
3.    Bekragtiging van die Afrika Kontinentale Vryhandelsgebied (AfCFTA) se Protokol oor Vroue en Jeug in Handel 
3.1.    Die Kabinet keur die voorlegging van die AfCFTA-protokol oor Vroue en Jeug in Handel aan die Parlement vir bekragtiging goed.3.2.    Die protokol het ten doel om vroue en jongmense se deelname aan handel onder die AfCFTA te verbeter; dit skets spesifieke doelwitte soos om vroue en jongmense wat handel dryf te help om effektief aan die mark deel te neem. Dit is ook daarop gemik om waardetoevoeging en innovasie te bevorder vir verhoogde invoer en uitvoer deur vroue en jomgmense, en om hulle by streeks- en kontinentale waardekettings in te sluit. 3.3.    Die protokol bepleit ook maatreëls om diskriminasie uit te skakel, gelykheid en inklusiwiteit te bevorder om te verseker dat vroue en jeug voordeel trek uit handelsgeleenthede. Ander belangrike bepalings van die protokol sluit in die uitskakeling van nie-tariefhindernisse wat vroue en jeug in die handel raak, die bevordering van hul deelname aan beleidsformulering en die verbetering van hul toegang tot finansiering.3.4.    Die protokol sal na verwagting vroue en jongmense in die handel help om voordeel te trek uit die geleenthede wat die AfCFTA bied en om hul inklusiewe deelname aan intra-Afrika-handel te verbeter.
4.    Bekragtiging van die Protokol oor Mededingingsbeleid onder die AfCFTA 
4.1.    Die Kabinet keur die voorlegging van die Protokol oor Mededingingsbeleid ingevolge die AfCFTA aan die Parlement vir bekragtiging goed. Die protokol is ’n ooreenkoms deur AU-lidlande om te verseker dat mededinging op die vasteland bydra tot handel, inklusiewe groei, industrialisasie en volhoubare ekonomiese ontwikkeling. 4.2.    Die protokol fokus op die voorkoming van anti-mededingende praktyke deur ’n raamwerk vir die hantering van markkonsentrasie, magsmisbruik en ander mededingingsverwante kwessies. 4.3.    Die AU erken dat die afwesigheid van kontinentale mededingingsbeleid tot anti-mededingende praktyke lei soos kartelle en monpolieë wat hul markposisies misbruik.4.4.    Die protokol sal van toepassing wees op alle ekonomiese aktiwiteite binne die AfCFTA-mark en sal anti-mededingende praktyke teiken, insluitend internasionale en oorgrens-kartelle wat nie doeltreffend gereguleer word nie, sowel as mededingende praktyke wat deur groter ondernemings buite die vasteland geïnisieer word.
5.    Uitkomste van Suid-Afrika se deelname aan die Algemene Debat van die 79ste Sitting van die VN se Algemene Vergadering (UNGA 79) 
5.1.    Die Kabinet het die uitkomste van die UNGA 79 onder die tema ""Laat niemand agter nie: tree saam op vir die bevordering van vrede, volhoubare ontwikkeling en menswaardigheid vir huidige en toekomstige geslagte"" oorweeg en goedgekeur.
D.    Aanstellings
Alle aanstellings is onderhewig aan die verifikasie van kwalifikasies en die betrokke sekerheidsklarings.
1.    Prof John Lamola is aangestel as Hoof Uitvoerende Beampte van die Suid-Afrikaanse Lugdiens vir twee jaar.   2.    Prof Busani Ngcaweni as Direkteur-Generaal (DG) by die Departement van die Nasionale Skool vir Regering (verlenging van dienskontrak vir vyf jaar).3.    Mnr Lindelwa Simphiwe Hamilton as DG by die Departement van Handel, Nywerheid en Mededinging. 4.    Mnr Tebogo Seokolo as Adjunk-DG (ADG): Afrika by die Departement van Internasionale Betrekkinge en Samewerking.  5.    Me Angela Sizakele Magangoe as ADG: Welsynsdienste by die Departement van Maatskaplike Ontwikkeling (DMO).6.    Me Thandeka Gloria Ngcobo as Hoof Finansiële Beampte by die DMO.
7.    Nie-uitvoerende Direkteure by die tussentydse Raad van die Staatsagentskap vir Inligtingstegnolgie (i)    Me Sedzani Mudau (Voorsitter);(ii)    Mnr Willie Vukela (verteenwoordiger Departement van Openbare Diens en Administrasie);(iii)    Mnr Willie Mathebula (verteenwoordiger Nasionale Tesourie);(iv)    Adv Johannes Collen Weapond; en (v)    Mnr Omega Shelembe (Departement van Kommunikasies en Digitale Tegnologieë).
E.    Toekomstige gebeure
1.    Menseregtemaand
1.1.    Suid-Afrika herdenk in Maart Menseregtemaand onder die tema: ""Versnelde pogings tot maatskaplike geregtigheid geanker in menseregte"". Die geskiedenis van Menseregtemaand is gegrond op die Sharpeville-slagting van 21 Maart 1960, toe die apartheidspolisie 69 mense tydens 'n vreedsame betoging doodgeskiet het.1.2.    Die pynlike nalatenskap van apartheid se verwronge beleid beïnvloed steeds ons huidige werklikheid en het daartoe gelei dat baie mense in 'n siklus van armoede en werkloosheid vasgevang is. Die Grondwet van die Republiek van Suid-Afrika van 1996, wat die grondslag lê vir 'n vrye en demokratiese samelewing, steun pogings om maatskaplike geregtigheid te bevorder deur die regstelling van vorige ongeregtighede.1.3.    Die onlangs goedgekeurde Onteieningswet, 2024 (Wet 13 van 2024) stel 'n grondwetlike regsproses uiteen wat die regering in staat stel om die bitter nalatenskap van grondonteiening en armoede reg te stel deur te help om die speelveld gelyk te maak sodat meer burgers toegang tot ekonomiese geleenthede, basiese dienste en grond kry.1.4.    Nasionale Menseregtedag sal op 21 Maart 2025 by Constitution Hill in Johannesburg gevier word; die distrik waar die setel van die Konstitusionele Hof van Suid-Afrika gevestig is.
2.     Afrika Energie-indaba 2025 
2.1.    Suid-Afrika bied van 4 tot 6 Maart 2025 die Afrika Energie-indaba 2025 by die Kaapstadse Internasionale Konferensiesentrum aan. Die indaba is 'n vlagskipgeleentheid op die vasteland, aangesien dit bedryfsleiers verbind en innoverende oplossings vir die sektor ten toon stel.2.2.    Die konferensie val saam met 'n tyd waarin Suid-Afrika se energiesektor met rasse skrede groei en daadwerklike pogings aangewend word om die land se toekomstige energievoorsiening te verseker. Verlede jaar het die regering die Wysigingswet op Elektrisiteitsregulering, 2024 (Wet 38 van 2024) aangekondig om 'n mededingende en volhoubare energiesektor te skep, wat aan die land se toenemende energiebehoeftes kan voldoen.2.3.    Om ons energievoorsiening vir die toekoms te verseker, is 11 gigawatt se energieprojekte oor die volgende drie jaar vir konstruksie geskeduleer. In Desember 2024 is agt voorkeurbieërs vir Bodvenster 7 van die Verkrygingsprogram vir Hernubare Energie Onafhanklike Kragprodusente met 'n gesamentlike gekontrakteerde kapasiteit van 1 760 megawatt aangekondig.
F.    Boodskappe
1.    Gelukwense
Die Kabinet wens die volgende mense geluk en dra sy beste wense oor: 

Minister Nomakhosazana met met haar verkiesing tot Voorsitter van die Afrika Streek se Arbeid Administrasiesentrum
Me Lerato Mataboge met haar geskiedkundige verkiesing tot Kommissaris vir Infrastruktuur en Energie van die AU. 
Me Tyla Laura Seethal, algemeen bekend as Tyla. Dié Suid-Afrikaanse solo-sanger se enkelsnit “Water” is die eerste om meer as ’n miljard keer op Spotify gestroom te word. 
Mnr Wouter Kellerman, Suid-Afrika se fluitspeler, saam met Me Eru Matsumoto en Me Chandrika Tandon, Grammy-toekenningwenners  vir hul almbum Triveni.

2.    Meegevoel
Die Kabinet dra sy meegevoel oor aan die vriende en naasbestaandes van:

Me Suthukazi Arosi (64), bekroonde sanger, komponis en akteur. Sy was bekend as een van Afrika se voorste sangers en ’n begaafde akteur, wat in talle Suid-Afrikaanse produksies opgetree het.

Navrae: Me Nomonde Mnukwa – Waarnemede RegeringswoordvoerderSelfoon: 083 653 7485"
Verklaring oor die spesiale Kabinetsvergadering van Maandag 3 Maart 2025,03 Mar 2025,https://www.gov.za/news/cabinet-statements/statement-special-cabinet-meeting-3-march-2025-03-mar-2025,https://www.gov.za/af/news/cabinet-statements/verklaring-oor-die-spesiale-kabinetsvergadering-van-maandag-3-maart-2025-03,"A.    Kabinetsbesluite
1.    Begroting 2025-2026
1.1.    ’n Spesiale vergadering van die Kabinet is op Maandag 3 Maart 2025 belê om insette deur lede van die Kabinet te oorweeg oor die beste moontlike opsies, onder die omstandighede, om die Begroting vir die 2025/26 finansiële jaar en die medium termyn te befonds. Dit volg op ’n vorige spesiale kabinetsvergadering op Maandag 24 Februarie 2025,  wat breë besprekings moontlik gemaak het oor die land se fiskale beperkings en die behoefte aan vinnige implementering van die drie sleutelprioriteite van die 7de Administrasie onder die Regering van Nasionale Eenheid. By die vergadering van 24 Februarie 2025 het President Cyril Ramaphosa 'n span ministers, onder leiding van Adjunkpresident Paul Mashatile, saamgestel om saam met die Minister van Finansies en sy Nasionale Tesourie-span te werk om kabinetsinsette vir verdere oorweging te konsolideer.
1.2.    Die span onder leiding van Adjunkpresident Mashatile, ondersteun deur die Nasionale Tesourie, het verskeie opsies ter tafel gelê wat deur die Kabinet oorweeg is. In ooreenstemming met die bepalings van artikel 27 van die Wet op Openbare Finansiële Bestuur (1 van 1999), het die Kabinet die Minister van Finansies opdrag gegee om uit die opsies wat bespreek is te kies en die begroting te finansier op 'n wyse wat die volgende in ag neem:
(a)    Die land se fiskale beperkings;(b)    Versagting van die impak op arm en middel-inkomstehuishoudings; en,(c)    Ondersteuning van ekonomiese groei.
1.3     Met die voltooiing van die Kabinet se insette tot die begroting, is die Minister van Finansies en Nasionale Tesourie nou gereed om die begroting te finaliseer en dit op Woensdag 12 Maart 2025 aan die Parlement voor te lê.
Navrae:    Mnr Sathasivan (Terry) Vandayar – Waarnemede Regerings-woordvoerderSelfoon: 082 444 9092"
"Verklaring oor die Kabinetsvergadering van Woensdag, 12 Maart 2025",13 Mar 2025,https://www.gov.za/news/cabinet-statements/statement-cabinet-meeting-12-march-2025-13-mar-2025,https://www.gov.za/af/news/cabinet-statements/verklaring-oor-die-kabinetsvergadering-van-woensdag-12-maart-2025-13-mar,"A.    Kwessies in die omgewing
1.    Ekonomie1.1.    Nasionale Begroting 2025 1.1.1.    Die Kabinet verwelkom die 2025 Nasionale Begroting, wat poog om ŉ balans te handhaaf tussen Suid-Afrika se fiskale raamwerk en die befondsing van die prioriteite van die sewende administrasie soos verwoord deur Sy Eksellensie, President Cyril Ramaphosa, tydens die staatsrede, terwyl die impak van befondsingsvereistes op behoeftige en middelinkomstehuishoudings versag word. 1.1.2.    Die toekenning van meer as R1 triljoen aan infrastruktuurontwikkeling oor die mediumtermyn-bestedingsraamwerk (MTBR), die vestiging van alternatiewe infrastruktuurfinansiering deur ŉ kredietwaarborgwerktuig en die bekendstelling van veelvuldige bodvensters op die begrotingsfasiliteit vir infrastruktuur dien as demonstrasie van die verbintenis om die ekonomie te laat groei by wyse van ŉ sterk infrastruktuurgeboude program en terselfdertyd dienslewering te verbeter. 1.1.3.    Meganismes vir deelname aan die private sektor, soos aangekondig met die begroting – wat deel uitmaak van Operasie Vulindlela-gedrewe hervormings in die energie-, vervoer- en vraglogistieke sektore – dui op die regering se verbintenis tot die bespoediging van belegging in die private sektor en inklusiewe ekonomiese groei. 1.1.4.    Met inagneming van die impak van die belastingverhogings maak die begroting voorsiening vir versagtingsmaatreëls teen die verhogings, insluitend:1.1.4.1.    Geen verhoging in die brandstofheffing nie.1.1.4.2.    Bo-inflasie stygings in maatskaplike toelaes, met ouderdoms- en ongeskiktheidstoelaes wat in 2025 met R130 tot R2 315 styg.1.1.4.3.    Beduidende befondsing aan die Passasierspooragentskap van Suid-Afrika om passasierspoorvervoer te verbeter, wat huishoudelike inkomstebesteding aan vervoerkoste sal verminder. 1.1.5.    Die belangrikste hiervan is dat die belastingverhogings volhoubaarheid van die land gaan finansier deur 11 000 onderwysers in hul klaskamers en 9 300 gesondheidswerkers in hul poste te hou, die indiensneming van 800 post-gemeenskapsdiensdokters en om ŉ bykomende 700 000 kinders (vier jaar oud) toegang tot vroeë kinderontwikkeling (VKO) te gee.
1.2.    Ekonomiese groei1.2.1.    Die styging van 0,6% in die vierde kwartaal (BBP) vir 2024 dui op ŉ herstel regoor die ekonomie, synde die landbou-, finansies-, handels- en huishoudelike sektore in die laaste kwartaal van die jaar gegroei het. 1.2.2.    Die landboubedryf het met 17,2% herstel, wat BBP-groei met ŉ persentasiepunt van 0,4 verhoog het. Die finansies-, eiendoms- en besigheidsdienstebedryf het vir ŉ agtste agtereenvolgende kwartaal gegroei, met finansiële tussengangers, eiendomsaktiwiteite en ander sakedienste wat die grootste positiewe bydraers tot groei was.1.2.3.    Die Kabinet is vol vertroue dat die groter fokus en tempo van lewering op ekonomiese strukturele hervormings, verbeterde dienslewering en staatskapasiteit, en verhoogde deelname van die private sektor verdere groei van die ekonomie in 2025 en daarna sal aanspoor.
1.3.    Belegging 1.3.1.    Die Kabinet verwelkom Microsoft South Africa se aankondiging om R5,4 miljard in kunsmatige intelligensie-infrastruktuur in die land te belê. Hierdie belegging sal Suid-Afrika se posisie as ŉ toonaangewende KI-spilpunt op die vasteland van Afrika versterk en bou voort op Microsoft South Africa se belegging van R20,4 miljard oor die afgelope drie jaar.1.3.2.    Microsoft South Africa het ook hul bydrae tot die ontwikkeling van Suid-Afrika se digitale geletterdheid aangekondig deur te betaal vir die tegniese sertifisering van 50 000 individue in digitale vaardighede met ŉ hoë aanvraag.1.3.3.    Om ons beleggingsprofiel verder op te hef, het die Indiese motorvervaardiger Mahindra ŉ memorandum van verstandhouding met Suid-Afrika se Nywerheidsontwikkelingskorporasie (NOK) onderteken om die moontlikheid te ondersoek om ŉ volskaalse voertuigmonteeraanleg in die land op te rig. Mahindra het reeds ŉ monteeraanleg van Pik Up-reeks voertuie in Durban wat deur AIH Logistics bedryf word, waar ons onlangs die produksie van hul 25 000e plaaslik-saamgestelde Pik Up-voertuie gevier het. 1.3.4.    Die Kabinet herinner elke Suid-Afrikaner as direkte aandeelhouer in South Africa Incorporated (SA Inc.) aan hul gevestigde belang om ons land as ŉ beleggingsbestemming in ŉ wêreldwye mededingende omgewing te bevorder. Ons moet voortgaan om met een stem te praat ter verdediging van ons nasionale belang, ons soewereiniteit en ons grondwetlike demokrasie.
2.    Internasionale betrekkinge 2.1.    Suid-Afrika se presidentskap van die Groep van Twintig (G20)2.1.1.    As deel van sy G20-presidentskap, het Suid-Afrika einde Februarie en tydens Maart die volgende G20-werkgroepe en taakspanvergaderings suksesvol aangebied: 2.1.1.1.    Die G20-navorsings- en innovasiewerkgroep (RIWG)-vergadering, wat van 23 tot 25 Februarie 2025 by die Universiteit van die Vrystaat in Mangaung gehou is, het bespreek hoe hulle navorsing en innovasie beter kan gebruik om globale uitdagings aan te spreek en wetenskap en tegnologie te bevorder. Hulle het ook besin oor die prioriteite vir die jaar wat voorlê, naamlik: (a)    Prioriteit 1: Oop innovasie vir ontwikkeling; (b)    Prioriteit 2: Biodiversiteit vir volhoubare ontwikkeling; en(c)    Prioriteit 3: Diversiteit, billikheid, insluiting en toeganklikheid in wetenskap, tegnologie en innovasie.2.1.1.2.    Die eerste teenkorrupsiewerkgroepvergadering (te Kaapstad, 3 tot 5 Maart 2025) wat meganismes ondersoek het ter verbetering van die implementering van regsinstrumente om korrupsie te beveg. Hierdie vergadering was ŉ geleentheid vir deelnemers om die agenda vas te stel en die grondslag te lê vir toekomstige besprekings, deur dialoog en samewerking aan te moedig om teenkorrupsiestrategieë te versterk. Tydens hierdie vergadering het deelnemers die volgende verskeie sleutelprioriteite bespreek en op die volgende ooreengekom: (a) Prioriteit 1: Versterking van die integriteit van die openbare sektor; (b) Prioriteit 2: Verhoog bateherwinningsdoeltreffendheid; (c) Prioriteit 3: Inklusiewe deelname; en (d) Prioriteit 4: Beskerming van fluitjieblasers. 2.1.1.3.    Die eerste landbouwerkgroepvergadering, wat virtueel op 3 en 4 Maart 2025 gehou is, het kritieke kwessies bespreek wat landboubelanghebbendes wêreldwyd raak en ooreengekom op prioriteite vir die jaar wat voorlê. Hierdie is as volg: (a)    Prioriteit 1: Bevordering van inklusiewe markdeelname en voedselsekerheid; (b)    Prioriteit 2: Bemagtiging van jeug en vroue in landbouvoedselstelsels; (c)    Prioriteit 3: Bevordering van innovasie en tegnologie-oordrag; en (d)    Prioriteit 4: Bou klimaatveerkragtigheid vir volhoubare landbou.2.1.1.4.    Die eerste toerismewerkgroepvergadering wat op 5 Maart 2025 virtueel gehou is, het beraadslaag oor hoe toerisme gebruik kan word om mense se lewens, gemeenskappe en die wêreld te verander. Hulle het ook beraadslaag oor en ooreengekom om aan vier prioriteite vir die jaar te werk, naamlik: (a)    Prioriteit 1: Mensgesentreerde KI en innovasie om reis- en toerisme-ondernemings en KMMO’s te verbeter; (b)    Prioriteit 2: Toerismefinansiering en belegging om gelykheid te verbeter en volhoubare ontwikkeling te bevorder; (c)    Prioriteit 3: Lugkonnektiwiteit vir naatlose reis; en (d)    Prioriteit 4: Verbeterde veerkragtigheid vir inklusiewe, volhoubare toerisme-ontwikkeling.2.1.1.5.    Die eerste vergadering van die werkgroep vir ramprisikovermindering wat op 5 Maart 2025 virtueel gehou is, het die versnelling van vroeë waarskuwings vir alle inisiatiewe bespreek, wat ŉ belangrike wêreldwye teiken is wat deur die Verenigde Nasies (VN) gestel is. Die implementering van die Sendai-raamwerk vir ramprisikovermindering 2015-2030 is ook versterk. Suid-Afrika beskou hierdie vergadering as ŉ belangrike internasionale forum om die agenda van ŉ gedeelde verantwoordelikheid te dryf om veerkragtigheid te bou, ons samewerking te versterk en betekenisvolle optrede te dryf wat nodig is om ŉ verhoging of verergering van risiko te voorkom. Die vergadering het ooreengekom op die volgende prioriteite: (a)    Prioriteit 1: Ongelykhede aanspreek en kwesbaarhede verminder;(b)    Prioriteit 2: Wêreldwye dekking van vroeë waarskuwingstelsels; (c)    Prioriteit 3: Rampveerkragtige infrastruktuur; (d)    Prioriteit 4: Finansiering vir ramprisikovermindering;(e)    Prioriteit 5: Rampherstel, rehabilitasie en heropbou; en (f)    Prioriteit 6: Ekosisteem-gebaseerde benaderings vir DRR/natuurgebaseerde oplossings. 2.1.1.6.    Die eerste voedselsekerheidtaakspanvergadering, wat virtueel op 5 Maart 2025 gehou is, het beleide en programme bespreek om voedselsekerheid te verbeter. Deelnemers het ingestem om ŉ sterker, regverdiger en meer volhoubare voedselstelsel te bou. Hulle het hul ook daartoe verbind om sleuteluitdagings soos handelshindernisse, befondsing vir voedselproduksie en die impak van klimaatsverandering op voedselvoorsieningskettings aan te spreek. Sommige van die prioriteitsuitkomste wat bespreek is, is die volgende: (a)    Prioriteit 1: Sterker voedselsekerheidsbeleid; (b)    Prioriteit 2: Stabiele voedselpryse; (c)    Prioriteit 3: Duidelike regulasies en standaarde;(d)    Prioriteit 4: G20-aksieplan vir voedselsekerheid; en (e)    Prioriteit 5: Ministeriële goedkeuring en implementering.2.1.1.7.    Die G20-uitreikprogram wat op 7 Maart 2025 by die Universiteit van Venda in Thohoyandou gehou is, het ten doel gehad om breër openbare dialoog en deelname aan Suid-Afrika se G20-presidentskap te bevorder. Die byeenkoms is gebruik om die landsburgers aan te moedig om betrokke te raak by die verwelkoming van gaste in die land terwyl ons voortgaan om byeenkomste in verskeie dele van die land aan te bied, en om hul kultuur en erfenis te bevorder. Suid-Afrikaners is ook aangemoedig om ŉ goeie storie oor hul land te vertel. 2.1.2.    Die volgende G20-werkgroepe en taakgroepvergaderings sal tot einde Maart 2025 plaasvind: 2.1.2.1    Eerste vergadering van die taakspan vir inklusiewe ekonomiese groei, industrialisasie, indiensneming en vermindering van ongelykheid: 17 Maart 2025 – virtueel.2.1.2.2    Eerste handels- en beleggingswerkgroepvergadering: 18 tot 20 Maart 2025 – virtueel.2.1.2.3    Tweede gesondheidswerkgroep: 26 tot 28 Maart 2025 – Durban.2.1.2.4    Eerste werkgroepvergadering vir klimaat- en omgewingsvolhoubaarheid: 25 tot 28 Maart 2025 – virtueel.2.1.3.    Inligting oor hierdie verskillende G20-vergaderings en hul uitkomste kan verkry word op www.g20.org OR www.g20.org.za
2.2    Humanitêre hulp aan Palestina2.2.2    Die Kabinet veroordeel Israel se weiering om humanitêre hulp in die Gasa-strook toe te laat en die land se sluiting van grensoorgange in ŉ tyd waarin die mense van Gasa onmeetbare lyding ervaar en dringend voedsel, skuiling en mediese voorraad benodig.2.2.3    Hierdie optrede is ŉ voortsetting van Israel se gebruik van hongersnood as ŉ oorlogswapen as deel van die voortdurende veldtog wat die Internasionale Hof van Justisie as aanneemlike volksmoord teen die Palestynse volk beslis het.2.2.4    Die Kabinet herhaal ons land se beroep op die internasionale gemeenskap om Israel aanspreeklik te hou en die veilige, deurlopende en ongehinderde lewering van humanitêre hulp aan alle gebiede van die Gaza-strook te verseker.
2.    Misdaad2.1.    Verwelkoming van die Malawi-hof se uitspraak oor die uitlewering van Shepherd en Mary Bushiri2.1.1.    Die Kabinet verwelkom die beslissing van die Republiek van Malawi se hoofinwonende landdroshof dat Shepherd en Mary Bushiri aan Suid-Afrika uitgelewer word vir misdaadverhoor rakende verskeie kriminele aanklagte, insluitend verkragting, oortreding van die Wet op Finansiële Advies- en Tussengangerdienste, 2002 (Wet 37 van 2002), die Bankwet, 1990 (Wet 94 van 1990), die Immigrasiewet, 2002 (Wet 13 van 2002) en die oortreding van hul borgtogvoorwaardes.2.1.2.    Hierdie uitspraak toon dat niemand van die oppergesag kan vlug nie en bevestig ook die geregtelike onafhanklikheid, internasionale samewerking en wedersydse vertroue tussen die Suid-Afrikaanse en Malawiese regsinstellings. 2.1.3.    Ons is bewus daarvan dat die Bushiri’s hul voorneme aangedui het om te appelleer. Ons is egter vol vertroue dat ons ŉ sterk saak teen hulle het. 2.1.4.    Suid-Afrika is gereed om met Interpol saam te werk om die oordragreëlings en logistiek te koördineer om te verseker dat die Bushiri’s na Suid-Afrika gebring word om verhoor te word.
3.    Erge weer3.1.    Onlangse swaar reën het verskeie lewens geëis en honderde mense ontwortel gelaat, met huise en infrastruktuur wat ernstig beskadig is in KwaZulu-Natal. 3.2.    Die impak van erge weerstoestande in KwaZulu-Natal is as ŉ nasionale ramptoestand verklaar om die provinsiale departement van korporatiewe bestuur en tradisionele sake in staat te stel om alle staatsorgane te mobiliseer om ondersteuningsmaatreëls aan te vul en die impak van die ramp op gemeenskappe te beperk.3.3.    Die regering gaan voort om vloedslagoffers van hulp te voorsien en die departement van menslike nedersettings het R100 miljoen aan KwaZulu-Natal toegeken om te help met die bestuur van die nasleep van die vloede. 3.4.    Die Kabinet doen ŉ beroep op alle Suid-Afrikaners om uiters versigtig te wees wanneer daar gure weer is. Swaar reën hou ŉ risiko van plaaslike oorstromings in, veral in laagliggende gebiede, brûe en paaie. 3.5.    In gevalle van swaar reën word gemeenskappe aangemoedig om oorstroomde paaie te vermy en om nuusuitsendings, radiobulletins en die amptelike sosiale mediaplatforms van die regering dop te hour vir intydse opdaterings en waarskuwings.
B.    Opdatering van die kabinet
1.    Beskerming en verbetering van die nasionale minimum loon (NML)1.1.    Die Kabinet het ŉ verslag van die departement van indiensneming en arbeid ontvang en in oorweging geplaas oor die vordering wat gemaak is om die NML te beskerm en te verbeter. 1.2.    Die NML-wet, 2018 (Wet 9 van 2018), wat in November 2018 gepromulgeer is, het die grondslag gelê vir die vermindering van inkomste-ongelykheid en loongapings, en gaan voort om lae-inkomstewerkers in die land te beskerm. 1.3.    Vanaf 1 Maart 2025 het die NML met 4% gestyg, van R27,58 tot R28,79 per uur. Hierdie verhoging het ten doel om noodsaaklike ekonomiese ondersteuning en broodnodige verligting te bied aan die ses miljoen werkers wat binne die NML-groep val.
2.    Bevordering van grondslagleer2.1.    Die Kabinet het sy steun uitgespreek vir die strategiese heroriëntering van die basiese onderwyssektor na grondslagleer. 2.2.    In Januarie 2025 het die departement van basiese onderwys ŉ rekordhoë matriekslaagsyfer van 87,4% aangekondig en gevier. Net ŉ maand tevore het die departement egter stelselmatige evalueringsresultate van drie verskillende studies bekendgemaak, wat toon dat byna 80% van Suid-Afrikaanse kinders teen die ouderdom van tien nie in enige taal vir begripsleer kan lees nie. 2.3.    Om hierdie uitdaging op te los, het die minister van basiese onderwys ŉ strategiese heroriëntering begin wat die volgende inisiatiewe sal hê: 2.3.1.    Universele toegang tot gehalte-VKO (vroeë kinderonderwys) deur die massaregistrasie van VKO-sentrums, wat sal verseker dat elke kind in VKO-sentrums ŉ subsidie ontvang; VKO-sentrums met leer- en onderrigmateriaal sal ondersteun; en ondersteuning aan praktisyns sal verskaf om onderrigkwalifikasies te verwerf. Befondsing hiervoor is in die 2025 Nasionale Begroting toegeken. 2.3.2.    Hersien die norme en standaarde om onderwyserposte in grondslagfase-onderrig te verhoog.2.3.3.    Die Funza Lushaka-beurs sal heroriënteer word om beurse te prioritiseer aan studente wat in die grondslagfase wil onderrig.2.4.    Hierdie strategiese heroriëntering sal grondliggende geletterdheids- en syfervaardighede van leerders versterk en verseker dat hulle later in meer komplekse vakke soos Wiskunde, Wetenskap, Rekeningkunde en Ekonomie bekwaamheid kan verwerf.
3.    Elektrisiteitsopwekking-prestasie 3.1.    Die Kabinet het ŉ verslag ontvang oor die werk wat Eskom onderneem het om elektrisiteitsopwekking en stabilisering van die nasionale netwerk te verbeter om meer voorvalle van beurtkrag te voorkom. 3.2.    Na die herstel van meer as 300 megawatt se opwekkingskapasiteit en die aanvulling van voldoende reserwes, is beurtkrag op Sondag, 9 Maart 2025 om 10:00 opgeskort. Steenkoolbedrywighede by die Kusile-kragstasie funksioneer op optimale vlakke nadat dit vanaf Vrydag, 7 Maart vanlyn was, is suksesvol weer in diens en die Koeberg-eenheid 2 is ook suksesvol weer terug in diens.3.3.    Die algehele opwekkingsprestasie sedert die somer van 2024 het aansienlike verbeterings en stabiliteit getoon, wat gelei het tot 98% van beurtkragvrye dae. Eskom bly optimisties vir ŉ positiewe vooruitsig vir die res van die somertydperk.
C.    Kabinetsbesluite1.    Aanbieding van die water- en sanitasie-indaba 1.1.    Die Kabinet het die aanbieding van die water- en sanitasie-indaba op 27 en 28 Maart 2025 te Gauteng goedgekeur. 1.2.    Hierdie geleentheid dien as ŉ opvolg van die waterberaad wat in Januarie 2024 gehou is, waar alle waterdienste-owerhede byeengekom het om sleutelsektoruitdagings aan te spreek, na aanleiding van die vrystelling van die groen- en blouwaterdruppelverslae. 1.3.    Die beraad het ŉ aksieplan opgestel om hierdie kwessies aan te pak en die indaba sal ŉ geleentheid bied om vordering wat gemaak is, te evalueer en verdere stappe te identifiseer waar nodig.1.4.    Die verwagte uitkomste van die indaba is konsensus oor die stand van watersekerheid in Suid-Afrika, vordering met onvolledige aksies van die 2024-waterberaad en sleutelaksies wat nodig is om watersekerheid te verbeter, asook ŉ bygewerkte (nuwe) aksieplan. 1.5.    Die Kabinet erken die watersekerheidsuitdagings wat die land in die gesig staar en bevestig sy verbintenis om te verseker dat elke Suid-Afrikaner toegang tot skoon, veilige en volhoubare water- en sanitasiedienste het.
2.    Die 2e, 3e en 4e tydperk landverslag oor die VN-konvensie oor die regte van persone met gestremdhede (UNCRPD) 2.1.    Die Kabinet het dit goedgekeur dat die departement van vroue, jeug en persone met gestremdhede die 2e, 3e en 4e UNCRPD-periodieke verslag aan die VN voorlê. Die verslag verskaf ŉ opdatering oor die vordering wat Suid-Afrika gemaak het om die regte van persone met gestremdhede te bevorder en te beskerm. 2.2.    Die Kabinet het die basislynlandverslag oor die implementering van die UNCRPD in 2013 goedgekeur en die verslag is daarna in 2014 gedeponeer.2.3.    Hierdie gekombineerde vorderingsverslag gee ŉ oorsig van die regering se prestasie in die implementering van die Witskrif oor die Regte van Persone met Gestremdhede. Dit beklemtoon beleids- en wetgewende hervormings asook maatreëls wat getref is om die regte van persone met gestremdhede te beskerm en te bevorder. Die verslag bevat pogings in onderwys, bewusmaking, gesondheid, maatskaplike dienste, toegang tot geregtigheid en indiensneming vir persone met gestremdhede. Die verslag sal op die webwerf gepubliseer word: www.gov.za
D.    AanstellingsAlle aanstellings is onderhewig aan die verifikasie van kwalifikasies en relevante sekuriteitsklarings.
1.    Mnr Neil Jansen as Adjunkdirekteur-generaal: Menslike Hulpbronbestuur en -Ontwikkeling in die departement van binnelandse sake. 2.    Aanstelling van die Alexkor-raadslede (a)     Me. Dineo P. Peta (voorsitter);(b)     Me. Hilary A. Swartbooi;(c)     Adj. Prof. Trevor G. Fowler;(d)     Me. Shinduvi Zitha; (e)     Me. Bongi Ngxishe;(f)     Dr Jonty Tshipa;(g)     Mnr Nico Patrick Swart; en(h)     Mnr Freddy Raseote.
E.    Komende gebeurtenisse1.    Inhuldigingsberaad vir die nasionale stelsel van innovasietransformasie1.1    Die eerste nasionale stelsel van innovasie-transformasieberaad vind van 13 tot 14 Maart 2025 plaas om Suid-Afrika se wetenskap-, tegnologie- en innovasievermoëns te benut op ŉ wyse wat insluiting fasiliteer. 1.2    Die beraad bring wetenskaprade, hoëronderwysinstellings, staatsdepartemente, die sakesektor en georganiseerde arbeid byeen om te beraadslaag oor die huidige en toekomstige rol van die land se nasionale stelsel van innovasie. Dit sal aksies aanbeveel om die verwesenliking van inklusiewe en volhoubare sosio-ekonomiese ontwikkeling tot voordeel van alle Suid-Afrikaners te versnel.
2.    8e beraad tussen Suid-Afrika en die Europese Unie (EU) 2.1    Die 8e beraad tussen Suid-Afrika en die EU vind op 13 Maart 2025 in Kaapstad plaas en dit sal tesame gelei word deur president Cyril Ramaphosa, die president van die Europese Raad, mnr António Luís Santos da Costa, en die president van die Europese Komissie, dr Ursula von der Leyen om die sterk betrekkinge tussen Suid-Afrika en die EU verder te versterk.2.2    Die beraad sal kwessies van handel en belegging bespreek, tesame met groter wedersydse samewerking en versterkte bilaterale betrekkinge tussen Suid-Afrika en die EU. 2.3    Die beraad sal na verwagting samewerkende benaderings ondersoek om streeks- en globale uitdagings aan te spreek, insluitend klimaatsverandering, menslike onsekerheid, vrede, veiligheid en stabiliteit, die groen oorgang en hervorming van globale bestuursinstellings.2.4    Die beraad sal ook steun vir Suid-Afrika se G20-presidentskap en sy prioriteite herbevestig, insluitend die tema van “Solidariteit, Gelykheid en Volhoubaarheid”.
F.    Boodskappe1.    GelukwensingsDie Kabinet het hul gelukwense en welmenendheid gerig aan:
•    Dylan Naidoo, die eerste swart Suid-Afrikaner wenner van die gesogte SA Ope gewen het, een van die oudste wêreldgholfkampioenskappe. Sy oorwinning het hom ŉ plek in Julie se Ope-kampioenskap by Royal Portrush verseker. •    Ncazelo Mlilo, vir haar nominasie in twee kategorieë vir die gesogte Women Changing the World-toekennings. Die toekennings gee erkenning aan vroue regoor die wêreld wat uitsonderlike werk doen om lewens te verander.•    Die Moslem-gemeenskap, wat tans hul heilige maand van Ramadan vier. •    Mnr Patrice Motsepe, met sy herverkiesing as CAF-president. Sy bydrae tot die ontwikkeling van Suid-Afrikaanse en Afrika-sokker maak ons steeds trots.
2.    MedelyeDie Kabinet spreek hul medelye uit met die vriende en familie van:
•    Die 31 passasiers wat hul lewens verloor het in drie afsonderlike busongelukke tussen Reddersburg en Smithfield in die Vrystaat; op die N2-Noord naby Mandeni, KwaZulu-Natal; en op die R21 in Ekurhuleni, Gauteng.•    Vier laerskoolleerders wat hul lewens verloor het in ŉ padongeluk op die N12 in Daveyton in Ekurhuleni, Gauteng.•    Fluitjieblaser en geslagsaktivis Pamela Mabini wat opgestaan het vir vroue wat GGG ervaar het en verseker het dat oortreders van GGGV tot verantwoording geroep word.•    Crystal-Donna Roberts, die Suid-Afrikaanse aktrise en aanbieder wat in rolprente soos The Endless River en Krotoa gespeel het en in Arendsvlei, Swartwater en 7de Laan verskyn het.•    Dr Gomolemo Mokae, anti-apartheids- en swart bewussynsaktivis, mediese dokter en skrywer wat ŉ aktiewe voorstander van Afrikatale was. Hy het die multilinguistiese toekenning van die Pan-Suid-Afrikaanse Taalraad ontvang vir die bevordering van die gebruik van inheemse tale in Suid-Afrikaanse literatuur.•    Mnr Athol Fugard, die wêreldbekende akteur, romanskrywer en dramaturg wat plaaslik en internasionaal erkenning ontvang het vir sy uitstaande bydraes tot die teaterwese. In 2001 is hy opgeneem in die American Theatre Hall of Fame en het in 2005 Suid-Afrika se Orde van Ikhamanga ontvang.•    Ebenhaezer Dibakwane, die bekroonde komediant, akteur en skrywer.•    Khomotso Jacob Makwetla, ŉ voorstander van swart sakebemagtiging, wat ook bygedra het tot die ontwikkeling van sokker en boks in die land.
Uitgereik deur: Regeringskommunikasie- en inligtingstelsel (GCIS)Navrae: Me Nomonde Mnukwa – waarnemende regeringswoordvoerderSelfoon: 083 653 7485"
Verklaring oor die Kabinetsvergadering van Woensdag 26 Maart 2025,27 Mar 2025,https://www.gov.za/news/cabinet-statements/statement-cabinet-meeting-26-march-2025-27-mar-2025,https://www.gov.za/af/news/cabinet-statements/verklaring-oor-die-kabinetsvergadering-van-woensdag-26-maart-2025-27-mar,"A.    Kwessies in die omgeing
1.    Ekonomie1.1    Belegging1.1.1    Die Kabinet het sy vertroue in die veerkragtigheid van die ekonomie uitgespreek terwyl die land steeds voortgaan om vennootskappe te versterk, sleutelsektore op te bou en nuwe beleggings te lok.   1.1.2    Die Kabinet het die bekendstelling van Suid-Afrika se R2.5-miljard Google Cloud-streek in Johannesburg, wat Suid-Afrika in Google Cloud se globale netwerk integreer, verwelkom. Dit is Google se eerste in Afrika en is 'n beduidende belegging in Suid-Afrika se tegnologie-infrastruktuur is1.1.3    Die Kabinet doen ’n beroep op alle sektore om ons land se pad na volhoubare, inklusiewe ekonomiese groei en werkskepping te versnel deur meer belegging te bevorder en die talle positiewe aspekte van ons land te beklemtoon.1.2    Privaatsektordeelname aan spoor- en hawevrag logistieke projekte1.2.1    Die Kabinet verwelkom die bekendstelling van die Versoek vir Inligting oor Privaatsektordeelname aan Spoor- en Hawevrag Logistieke Projekte. Dit is deel van kritieke hervormings om Suid-Afrika se logistieke sektor op te gradeer en by te dra tot ekonomiese groei deur verbeterde invoere.1.2.2    Die ‘Padkaart vir die Vrag Logistieke Stelsel’ in Suid-Afrika dra by tot groter mededinging in spoor- en hawebedrywighede. Dit sal private beleggings bevorder, terwyl strategiese infrastruktuur soos spoorlyne en hawens in openbare eienaarskap sal bly.
1.3    Energie1.3.1    Die Kabinet verwelkom die toevoeging van 800 megawatt nuwe opwekkingskapasiteit tot die nasionale netwerk nadat Eskom die Kusile-kragstasie se finale opwekkingseenheid suksesvol aanlyn gebring het. Dit sal bydra tot die stabilisering van die netwerk en om die land se toekomstige energiesekerheid te versterk.
1.4    Kwarttaalikse indiensnemingstatistieke1.4.1    Die Kabinet verwelkom die toename in indiensneming met 12 000 poste 10.64 miljoen in die formele nie-landbousektor gedurende die vierde kwartaal van 2024. Statistieke SA se kwartaalikse indiensnemingstatistiek weerspieël indiensnemingswinste in die handel, sakedienste,vervoer en die elektrisiteitsektor. 1.4.2     Ondanks die beskeie verbetering, bly voltydse indiensneming laer as ’n jaar gelede. Die Kabinet is daartoe verbind om strukturele hervormings te versnel en programme wat op ekonomiese groei gerig is van stapel te stuur om ’n gunstige omgewing vir werkskepping te verseker.
2.    Proklamasie van die Wet op Klimaatsverandering, Wet 22 van 20242.1    Die Kabinet verwelkom die proklamasie van die Wet op Klimaatsverandering, 2024 (Wet 22 van 2024) deur President Ramaphosa op Maandag 17 Maart 2025. Die wet maak die ontwikkeling van doeltreffende beleide oor klimaatsverandering moontlik, asook die langtermynplan vir die oorgang na ’n laekoolstof-ekonomie en -samelewing moontlik.2.2    Die Kabinet verwelkom ook die International Partners Group (IPG), ’n koalisie van lande, insluitend die Verenigde Koninkryk; Duitsland; Frankryk en die EU, wat die finansieringsgaping wat die VSA ná sy onttrekking aan die Just Energy Transition Partnership gelaat het, sal vul.2.3    Die totale bedrag van internasionale beloftes aan Suid-Afrika beloop nou US$12,8 miljard, wat meer as US$9 miljard van die IP insluit, tesame met bydraes van Spanje, Switserland en Kanada.
3.    Internasionale betrekkinge 3.1    Samewerking tussen Suid-Afrika en Japan3.1.1    Die Kabinet verwelkom die stewige bande tussen Suid-Afrika en Japan ná Adjunkpresident Paul Mashatile se werksbesoek aan Japan van 17 tot 19 Maart 2025. Die besoek was daarop gemik om die bestaande samewerking tussen Suid-Afrika en Japan op gebiede van wedersydse belang te versterk.3.1.2    Gesprekke is ook met die Japanse Internasionale Samewerkingsagentskap gehou om gebiede van ekonomiese samewerking te ondersoek, asook om handels- en beleggingsgeleenthede met die Vereniging vir Afrika Ekonomiese Ontwikkeling in Japan te bespreek en samewerking met die Japanse Organisasie vir Metale en Energiesekerheid om geleenthede vir belegging in die mynbousektor uit te lig.
4.    Gesondheid4.1    Ontrekking van regulasies oor hennep- en cannabis-voedselproduksie 4.1.1    Die Kabinet verwelkom die Departement van Gesondheid se onttrekking van regulasies wat die verkoop van hennep en cannabis-voedselprodukte verbied.4.1.2    Daar is begrip vir die moontlike negatiewe impak van die ongereguleerde verkoop van hennep- en cannabisprodukte op kinders en daarom moet daar volle raadpleging oor sodanige regulasies wees. Dit mag nie die Konstitusionele Hof se uitspraak minag nie en dit mag nie die Wet op Cannabis vir Privaat Doeleindes oortree nie.4.1.3    Die Departement van Justisie en Grondwetlike Ontwikkeling koördineer interdepartementele konsepregulasies vir die implementering van die Wet op Cannabis vir privaat doeleindes.
4.2    Bek-en-klouseer 4.2.1    Die Kabinet is op die hoogte gehou dat die siektebestuursgebied binne KwaZulu-Natal se grense uitgebrei word om verdere uitbrekings van bek-en-klouseer te bekamp.4.2.2    Die uitgebreide siektebestuursgebied sluit die volgende munisipaliteite in: Big Five Hlabisa; Mtubatuba; Nongoma; Ulundi; Umhlabuyalingana; Jozini; Pongola; Abaqulusi; Mfolozi; uMhlathuze; Mthonjaneni; Nqutu; Nkandla; uMlalazi en Mandeni.4.2.3    Geen gesplete hoefdiere (beeste, skape en bokke), hul produkte of genetiese materiaal mag van of binne die DMA verskuif word nie, tensy dit deur 'n staatsveeartsenykundige permit gemagtig is.5.    Geregtigheid, misdaadvoorkoming en sekuriteit 5.1    Misdaadvoorkoming 5.1.1    Die Kabinet verwelkom die inhegtenisneming van 12 892 verdagtes tussen 17 Maart en 23 Maart 2025 deur die Suid-Afrikaanse Polisiediens (SAPD) as deel van Operasie Shanela.5.1.2    Dit sluit in 1 753 gesoekte verdagtes vir ernstige en gewelddadige misdade soos moord, poging tot moord, verkragting, besigheids- en huisrooftogte. Hierbenewens is 1 794 verdagtes in hegtenis geneem vir aanranding met ernstige liggaamlike besering en 203 dwelmhandelaars is in hegtenis geneem. 'n Verdere 1 507 verdagtes is in hegtenis geneem vir die besit van dwelms en 115 verdagtes vir die besit van onwettige vuurwapens.
5.2    Voortgesette veldtogte oor verkeerde inligting en vals inligting 5.2.1    Die Kabinet neem met kommer kennis van voortgesette waninligtingsveldtogte deur Solidariet en AfriForum en hul bondgenote. Wetstoepassingsagentskappe ondersoek die oortredings van Suid-Afrikaanse wette.5.2.2    Om verdere onakkurate inligting te voorkom, het die Suid-Afrikaanse Polisiediens met AfriForum vergader om die bewerings van wit volksmoord met verwysing na plaasmoorde uit te klaar.5.2.3    AfriForum het tydens die vergadering erken dat die misdaadstatistiek soos deur die Minister van Polisie bekend gemaak, akkuraat is, insluitend ten opsigte van plaasmoorde.5.2.4    Dit is algemeen bekend dat sommige van die plaasmoorde gepleeg word deur mense wat aan die boere bekend is, insluitend familielede.5.2.5    Die Kabinet is ook bewus van die vals bewering dat daar ongeveer 72 000 wit boere is wat aangemeld het om na die VSA te verhuis in reaksie op die uitnodiging van die Amerikaanse president.5.2.6    Volgens data van beide AgriSA en die Departement van Landbou, asook StatsSA, is daar slegs 41 000 kommersiële boere in Suid-Afrika.
5.3    Stryd teen korrupsie5.3.1    Die Kabinet verwelkom die forum vir korrupsie teen grensbestuur en immigrasie, wat op 25 Maart 2025 bekendgestel is, as deel van pogings om korrupsie in grensbestuur en immigrasie te bekamp.
B.    Opdaterings aan die Kabinet1.1.    Die Groep van Twintig- (G20) Beraad se voorbereidingsvergaderings1.1.1    Suid-Afrika gaan voort om 'n reeks hoëvlak-G20-vergaderings aan te bied in die aanloop tot die G20-beraad in November 2025. Onlangse vergaderings is soos volg gehou:1.1.2    Die eerste vergadering van die G20-handels- en beleggingswerkgroep het van 18 tot 20 Maart 2025 (virtueel) plaasgevind. Die bou van inklusiewe ekonomieë en die suksesse sowel as die mislukkings van die multilaterale handelstelsel oor die afgelope 30 jaar is bespreek. Dit het ook handel en inklusiewe groei, 'n responsiewe handelsagenda, groen industrialisasie en die hervorming van die Wêreldhandelsorganisasie bespreek.1.1.3    Tydens 'n nasionale dialoog oor die betrokkenheid van die landbouwerkgroep en die G20 se vergadering van landbou se hoofwetenskaplikes, wat op 18 Maart 2025 (virtueel) gehou is, is volhoubaar in landbouvolhoubaarheid, -innovasie en -veerkragtigheid bespreek.1.1.4    Die G20 Internasionale Finansiële Argitektuurwerkgroep het op 18 Maart in Pretoria vergader om oor Afrika se skuldkrisis te beraadslaag.1.1.5    Suid-Afrika het op 20 Maart 2025 die voorbereidende vergadering vir die Afrika-Unie en Afrika-waterbeleggingsprogram se Waterbeleggingsberaad 2025 aangebied. Die berad is vir Augustus 2025 geskeduleer is. 1.1.1.    Die G20-werkgroep vir omgewing- en klimaatvolhoubaarheid, wat op 25 Maart 2025 byeengekom het, het op die belangrikste prioriteite vir die omgewing en klimaatsverandering gefokus.1.1.2.    Die tweede vergadering van die G20-gesondheidswerkgroep is tans aan die gang tot 28 Maart 2025. Die vergadering beraadslaag oor die bevordering van billike toegang tot gesondheidsdienste.1.1.3.    Die G20 Werkgroep vir Digitale Ekonomie se taakspan oor kunsmatige intelligensie sal van van 7 tot 11 April 2025 in Gqeberha byeenkom om op digitale transformasie en inklusiewe maatskaplike en ekonomiese groei te fokus.1.1.4.    Die Kabinet het 'n assesseringsverslag ontvang oor die status en bewaring van Suid-Afrika se Wêrelderfenisgebiede in ooreenstemming met die G20 se minimum standaarde vir die voorbereiding en gasheerskap van die G20-beraad. Die Kabinet neem kennis dat sewe uit twaalf (12) van Suid-Afrika se wêrelderfenisgebiede gereed is om G20-gaste te huisves, maar 'n mate van opknapping is nodig  om besoekers se ervarings te verbeter.
1.2.    8ste Beraad van Suid-Afrika en die Europese Unie (EU) 1.2.1.    Die Kabinet het die versterking van die strategiese vennootskap tussen Suid-Afrika en die EU by die 8ste Suid-Afrika-EU-beraad, wat op 13 Maart 2025 in Suid-Afrika plaasgevind het, verwelkom. 1.2.2.    Die EU het sy steun vir Suid-Afria se G20-presidensie en die belangrikheid van die G20 as ’n globale forum vir internasionale ekonomiese samewerking beklemtoon.  1.2.3.    Die EU het ook ’n R93,5-miljard “Global Gateway”-beleggingspakket aangekondig om strategiese beleggingsprojekte in skoon en regverdige energie-oordrag, digitale en fisiese verbindingsinfrastruktuur, en die plaaslike farmaseutiese industrie te ondersteun.
2.    Vorderingsverslag oor die registrasie van spaza-winkels en ander afsetpunte vir voedselhantering, en tussenkomste om siektes wat deur voedsel oordgedra word te voorkom  2.1.    Die Kabinet het ’n vorderingsverslag ontvang oor die registrsise van spaza-winkels en ander afsetgebiede vir voedselhantering, asook ’n opdatering oor die werk wat gedoen word om siektes wat deur voedsel oorgedra word, te voorkom. 2.2.    Die registrasieproses is voltooi, behalwe vir persone wat nuwe spaza-winkels wil oopmaak.  
3.    Migrasie van die begunstigdes van die Suid-Afrikaanse Agentskap vir Maatskaplike Sekerheid (SASSA) se toelaes na die nuwe Posbankkaart
3.1.    Die Kabinet is op die hoogte gebring oor die migrasie van SASSA- begunstigdes na die nuwe en veilige swart Posbankkaart. 3.2.    Die sperdatum vir SASSA-begunstigdes om hul goue SASSA-kaarte vir die swart Posbankkaart te ruil, is tot 30 April 2025 verleng om SASSA en die Departement van Maatskaplike Ontwikkeling in staat te stel om die migrasie van uitstaande begunstigdes te voltooi.
C.    Kabinetsbesluite1.    Fase 2 van Operasie Vulindlela 1.1.    Die Kabinet het die fokuspunte van Operasie Vulindlela (OV), ’n gesamentlike inisiatief van die Presidensie en Nasionale Tesourie om strukturele hervormings te bestuur, goedgekeur.1.2.    Die fokuspunte sluit in die voltooiing van uitstaande werk op Fase 1 op die gebiede van energie, water, visums en logistieke hervormings, asook die nuwe fokuspunte, naamlik plaaslike regering, ruimtelike ongelykheid en digitale transformasie.1.3.    Die Kabinet het die OV in konsultasie met die betrokke lyndepartemente opdrag gegee om bykomende fokuspunte vir hervormings in herindustrialisering te oorweeg en om infrastruktuurbou te ontsluit, asook die olie- en gassektor en eksplorasie.1.4.    Die Kabinet neem kennis dat Suid-Afrika steeds die land met die 8ste grootste reserwes van gas is en dat die belemmerende gas-afgrond (Mosambiek se verwagte skerp afname in gasvoorsiening aan Suid-Afrika) vereis dat die land selfvoorsieningskapasiteit in gas moet bou. 1.5.    Die Kabinet sal spesiale vergaderings hou om binne die volgende vier (4) weke op 'n ekonomiese groeiplan te fokus.
2.    Nasionale Bestuursbeleid vir Geïntegreerde Watergehalte2.1.    Die Kabinet het die implementering van die Geïntegreerde Watergehaltebestuursbeleid goedgekeur. Die beleid is daarop gemik om watergehalte-uitdagings aan te pak soos uiteengesit in die 1997 Witskrif oor 'n Nasionale Waterbeleid vir Suid-Afrika en die Nasionale Waterwet.2.2.    Die beleid gee 'n uiteensetting van 'n stel beginsels wat die basis vir watergehaltebestuur vorm. Dit bied 'n belyning met al die toepaslike waterverwante wetgewing, en die land se wêreldwye verbintenisse tot die voorsiening en bewaring van water as 'n skaars hulpbron.
3.    Die Suid-Afrikaanse Meesterplan vir Hernubare Energie (SAREM)3.1.    Die Kabinet het die implementering van die Suid-Afrikaanse Meesterplan vir Hernubare Eneregie (SAREM) goedgekeur. 3.2.    Die SAREM poog om die toenemende vraag na hernubare energie en bergingstegnologieë te benut om industrialisasie en lokalisering te bevorder. 3.3.    Die meesterplan fokus op son- en windenergie, litium-ioon-, battery- en vanadium-gebaseerde batterybergingstegnologieë en is ontwerp om 'n lewende dokument te wees. 3.4.    Die Kabinet het opdrag gegee dat daar bykomende werk aan die Meesterplan gedoen moet word om:3.4.1.    Beleggers aan te spoor om die ontwikkeling van verskaffers van hernubare energie te finansier;3.4.2.    Die ontwikkeling van groen waterstofbrandstof om die internasionale verpligting van 5% gemengde brandstof in die lugvaart- en maritieme sektore teen 2030 na te kom.
4.    Padkaart vir die Regerig se Digitale Transformasie 4.1.    Die Kabinet het die Padkaart vir die Regering se Digitale Transformasie goedgekeur. Dit is gemik op die benutting van tegnologie om die staat se dienslewering en die regering se doeltreffendheid te verbeter. Kwessies wat aandag kry, sluit in: interdepartementele koördinasie, verouderde stelsels, oorvleuelende mandate en beperkte vaardighede of kapasiteit.4.2.    Dit is ontwerp om ’n mens-gesentreerde digitale regering te bied, wat die behoeftes van die mense beter verstaan, veral kwesbare groepe, deur doeltreffende en effektiewe dienslewering te verseker.
D.    Wetsontwerpe1.    Konsep Wysigingswetsontwerp op die Agentskap vir die Suid-Afrikaanse Nasionale Waterhulpbroninfrastruktuur (NWRIA)
1.1.    Die Kabinet het die die voorlegging van die konsep NWRIA-wysigingswetsontwerp aan die Parlement goedgekeur. Die wysigings hou verband met die notering van die NWRIA as 'n Bylae 2-maatskappy in staatsbesit.
E.    AanstellingsAlle aanstellings is onderhewig aan die  verifikasie van kwalifikasies en die toepaslike sekerheidsklarings.
1.    Mnr Fhululani Peter Netshipale as Direkteur-Generaal van die Departement van Maatskaplike Ontwikkeling.2.    Lede van die Suid-Afrikaanse Raad vir die Nie-verspreiding van Massavernietigingswapens: (a)     Me Ditebogo Kgomo (Voorsitter);(b)     Dr Kelvin Kemm; (c)     Dr Alison Lubisi;(d)     Mnr Gian Marcon;(e)     Me Kgaugelo Mogashoa;(f)     Me Elsie Monale; (g)     Mnr Sandile Ndlovu;(h)     Me Deidre Penfold;(i)     Me Lizell Reinecke; (j)     Prof Bismark M Tyobeka; en (k)     Dr Jaqueline Weyer.
3.    Lede van die Suid-Afrikaanse Bosbou Maatskappy Beperk:  (a)    Prof Edward Nesamvuni (Voorsitter)(b)    Mnr Neeshan Balton (heraanstelling)(c)    Me Lahlane Malema (heraanstelling)(d)    Mnr Norman Baloyi;(e)    Mnr Leo Long;(f)    Mnr Ndyebo Grootboom;(g)    Adv Nomazotsho Yvonne Memani;(h)    Mnr Zwintayo Madula;(i)    Me Sharon Mkhize; en(j)    Me Ntombifuthi Nkosi.
F.    Toekomstige gebeure1.1.    Wêreld Tuberkulose (TB) -dag 1.1.1.    Suid-Afrika het Wêreld TB-dag op 24 Maart 2025 gevier onder die tema: Ja! Ek en jy kan TB beëindig: verbind, belê, lewer.1.1.2.    Die Kabinet is verheug dat die voorkoms van TB in Suid-Afrika in 2023 met 57% gedaal het en sodoende die Wêreldgesondheidsorganisasie se teiken om die voorkoms van TB van 2015 tot 2025 met 50% te verminder bereik het. Ons uitgebreide antiretrovirale program het bygedra tot beter TB-uitkomste, insluitend suksesvolle behandeling en minder sterftes.1.1.3.    Die Kabinet doen 'n beroep op alle Suid-Afrikaners om hul naaste kliniek of hospitaal te besoek vir gratis TB-sifting.
2.    Water- en Sanitasie-Indaba (27–28 Maart 2025)2.1.    Die Water- en Sanitasie-Indaba 2025 word op 27 en 28 Maart 2025 by die Gallagher-landgoed gehou met die tema: Watersekerheid en -voorsiening.2.2.    Die Indaba sal verpligtinge wat in die 2025–2029 Mediumtermyn-ontwikkelingsplan (MTOP) en Operasie Vulindlela 2.0 onderneem is, bevorder as deel van die Sewende Administrasie se omkeerstrategie vir die watersektor.2.3.    Die Indaba sal ook vordering wat met die 2024-Waterberaad se aksieplan gemaak is bespreek en besin oor die Blou-, Groen- en Geen Druppel-verslae van Desember 2023.
2.4.    Vroue Ekonomiese Vergadering (WECONA)Die WECONA, wat voorspraak maak vir die gelyke ekonomiese deelname van vroue aan die hoofstroomekonomie om die plaag van geslagsgebaseerde geweld en vrouemoord (GGGV) te bekamp, sal op 28 Maart 2025 plaasvind.2.5.    Die nasionale inisiatief bring maatskappye, staatsdepartemente, organisasies en individue bymekaar om geleenthede te skep vir sakeondernemings in vrouebesit om aan die ekonomie deel te neem.
3.    Vryheidsmaand3.1.    Suid-Afrika vier Vryheidsmaand in April om aan te sluit by Vryheidsdag wat op 27 April 2025 gevier word. 3.2.    Vryheidsdag en Vryheidsmaand is betekenisvolle vierings vir ons nasie, omdat ons die stigting van 'n verenigde, nie-rassige, nie-seksistiese en demokratiese Suid-Afrika vier, asook ons verbintenis tot die waardes van menswaardigheid, nie-rassigheid en nie-seksisme, en die respek vir die oppergesag van die reg soos voorgestaan in ons Grondwet. 3.3.    Vanjaar se nasionale Vryheidsdagvierings vind in Mpumalanga plaas  en sluit ook die land se jaarlange viering van 30 Jaar van Vryheid en Demokrasie af.
4.    Die Afrika-beraad vir Kinders (3 – 7 April 2025)4.1.    Suid-Afrika is gasheer vir die Afrika-beraad vir Kinders wat van 3 tot 7 April 2025 in Johannesburg gehou word. 4.2.    Suid-Afrika is gekies as die ligging vir die komende beraad met die Nelson Mandela Kinderfonds as die hoof burgerlike samelewingsorganisasie.4.3.    Deelnemers van regoor die vasteland van Afrika sal vir die beraad bymekaarkom. Dit sal deur kinders gelei word om dialoog tussen beleidmakers en kinders te fasiliteer.
4.4.    17de Internasionale Assosiasie van Vroueregters (IAWJ) se Tweejaarlikse KonferensieSuid-Afrika sal van 9 tot 12 April 2025 die 17de IAWJ-tweejaarlikse konferensie in Kaapstad aanbied onder die tema: ""Veerkragtigheid: Vroue in Leierskap om GGGV te beëindig"".4.5.    Die konferensie, wat deur die Suid-Afrikaanse afdeling van die IAWJ aangebied word, bring regters en ander regslui van regoor die wêreld bymekaar. Dit sal maniere bespreek om GGGV te beëindig deur vroueregte en -leierskap te bevorder. Gesiene regslui soos Hoofregter Mandisa Maya, sal die konferensie bywoon.4.6.    Presidensiële toesigbesoek aan die Nelson Mandelabaai-metroPresident Ramaphosa sal op 15 en 16 April 2025 'n presidensiële toesigbesoek aan Gqeberha onderneem om vordering met dienslewering, asook uitdagings en geleenthede vir inklusiewe ekonomiese groei te evalueer.4.7.     Die presidensiële toesigbesoek sal deur leiers van al drie regeringsfere bygewoon word en bied 'n geleentheid vir die regering om met inwoners te kommunikeer.
4.    Afrika Groen Waterstofberaad (12 – 13 Junie 2025)4.1.    Suid-Afrika sal die eerste Afrika Groen Waterstofberaad van 12 tot 13 Junie 2025 aanbied.4.2.    Die Afrika Groen Waterstofberaad het ten doel om streeksamewerking te bevorder, tegnologiedeling en kapasiteitsbou te fasiliteer en om marktoegang in die groen waterstofsektor moontlik te maak.
G.    Boodsakppe1.    GelukwenseDie Kabinet dra sy gelukwense en goeie wense oor aan:1.1.    Haar Eksellensie, President Netumbo Nandi-Ndaitwah met haar inhuldiging as President van Namibië. Sy is ook die eerste vroulike president van haar land, en het die eerste vrou ooit, naamlik die  Vise-President, Haar Eksellensie Lucia Witbooi aangestel en ’n Kabinet wat deur vroue gelei word. 1.2.    Suid-Afrika se span vir hul uitnemende prestasie by die 2025 Spesiale Olimpiese Winterspele in Italië en die Wêreld Binnenshuise Atletiekkampioenskap in China. 1.2.1.     Tydens die Spesiale Olimpiese Wêreldwinterspele, het Suid-Afrika een goue, drie silwer en twee brons medaljes ingepalm:a)    Naledi Hlalele het ’n goue medalje vir figuurskaats verower;b)    Bianca Basson en Kenneth Mokabo het silwer medaljes vir figuurskaats verower;c)    Shane Bentley het silwer ingepalm vir kortbaan-snelskaats; d)    Tyrell Sykes het brons gewen vir figuurskaats; en e)    Shirnel Swarts het brons gewen vir kortbaan-snelskaats.1.2.2.    Die Suid-Afrikaanse span by die Wêreld Binnenshuise Atletiekkampioenskap in China, het as volg presteer: a)    Prudence Sekgodiso het 'n geskiedkundige oorwinning behaal as die eerste Suid-Afrikaanse vrou om 'n goue medalje by die Binnenshuise Wêreldatletiekkampioenskap in die 800m te wen.b)    Akani Simbine het die die bronsmedalje in die 60m-eindstryd by die Wêreldatletiek Binnenshuise Kampioenskappe gewen.c)    Cheswill Johnson het ook uitmuntend presteer in verspring vir mans en Chris van Niekerk in gewigstoot.1.3.    Die jeugdige naelloopsensasie, Bayanda Walaza, wat deur die sub-10-grens gebreek het en die wêreld se vyfde vinnigste junior 100-meter en Suid-Afrika se o.20-rekord deur 9.99 sekondes aan te teken om goud by die Gauteng-`Noord Atletiekkampioenskappe te wen.1.4.    Rassie Erasmus wat aangewys is as Afrigter van die Jaar vir 2024 by die SA Rugbytoekennings.1.5.    Springbok Cheslin Kolbe, wat as die SA Mans-rugbyspeler van die Jaar 2024 aangewys is. Hy is die eerste agterspeler sedert 2013 om hierdie titel te wen.1.6.    Nadine Roos wat vereer is as SA Vroue-rugbyspeler van die Jaar 2024, vir die tweede keer in drie jaar.1.7.    Bafana Bafana met hul top-posisie in Groep C in die kwalifiserende wedstryde vir die 2026 FIFA Wêreldbeker met 'n 2-0-triomf oor Lesotho in die stampvol Peter Mokaba-stadion in Polokwane.1.8.    Suid-Afrikaanse sangeres Tyla Laura Seethal, algemeen bekend as Tyla, wat as Wêreld Uitvoerende Kunstenaar van die Jaar aangewys is by die iHeartRadio Music Awards.
2.    MeegevoelDie Kabinet dra sy meegevoel oor aan die vriende en naasbestaandes van:
2.1.    Me Yolanda Nyembezi, algemeen bekend as Yallunder, ’n  veelsydige musikant wat gehore bekoor het met haar ryk stem en passievolle optredes.2.2.    Mnr Ashwin Trikamjee, President van die Suid-Afrikaanse Hindu Maha Sabha en Voorsitter van die Nasionale Forum vir Godsdiensleiers. Hy was ’n menseregteprokureur en was ook instrumenteel in die ontwikkeling van sokker in Suid-Afrika. As 'n anti-apartheidsaktivis het hy die Durban Sentraal-komponent van die Natalse Indiese Kongres gelei. 2.3.    Die ses gemeenskapspatroleerders wat in ’n aanval by die Marry Me informele nedersetting in Soshanguve gesterf het. Die ses patroleerders wat tydens die insident beseer is, word sterkte en spoedige beterskap toegewens. Die oorledenes is Mpho Johannes Koko, Phelemon Seshoka, Katlego Motloutsi, Andries Moreteledi Tlhabane, Siliky Ngoeng, en een persoon wie se identiteit steeds onbekend is. Twee mense wat met die misdaad verbind word is in hegtenis geneem en het op Woensdag 26 Maart 2025 in die hof verskyn. 2.4.    Mnr James O'Connell, die vlieënier wat gesterf het toe sy Impala Mark 1-vliegtuig neergestort het tydens sy optrede by die Weskus Lugskou by die Saldanha-vliegveld in die Wes-Kaap.
Uitgereik deur: Die Regering se Kommunikasie en Inligtingstelsel (GCIS)Navrae: Me Nomonde Mnukwa – Waarnemende RegeringswoordvoerderSelfoon: 083 653 7485"
Verklaring oor die Kabinetsvergadering van Woensdag 14 Mei 2025,15 May 2025,https://www.gov.za/news/cabinet-statements/statement-cabinet-meeting-14-may-2025-15-may-2025,https://www.gov.za/af/news/cabinet-statements/verklaring-oor-die-kabinetsvergadering-van-woensdag-14-mei-2025-15-may-2025,"A.    Kwessies in die omgewing
1.    Ekonomie
1.1    Operasie Vulindlela Fase II
1.1.1    Op 7 Mei 2025 het President Cyril Ramaphosa die tweede fase van Operasie Vulindlela (OV Fase II) van stapel gestuur. Dit is die regering se hervormingsprogram wat daarop gemik is om inklusiewe ekonomiese groei aan te dryf en werksgeleenthehede te skep. 1.1.2    Die OV Fase II sal toesien dat die hervormings wat in die 6de Administrasie ten opsigte van energie, water, logistiek, en telekommunikasie begin is, voltooi word. Nuwe fokus-areas in die plaaslike regeringstelsel sal ook bekendgestel word om die lewering van basiese dienste en ruimtelike beplanning te verbeter.  
1.2    Die regering se besigheidsvennote
1.2.1    Die Kabinet het die uitkomste van die vorderingsoorsigvergadering van die regering se inisiatiewe vir besigheidsvennote verwelkom. Die vennootskappe fokus daarop om die implementering van sleutel hervormings en prioriteitsinisiatiewe wat daarop gemik is om ekonomiese groei en werkskepping aan te dryf, te ondersteun.1.2.2    Die vordering wat gemaak is behels ontwikkeling van die nasionale wieleraamwerk, die verbetering van Transnet se prestasie en die elektroniese reismagtiging-visum. 1.2.3    ’n Prioriteitsaksieplan vir die daaropvolgende stappe is aanvaar. Gesamentlike spanne sal vordering monitor en knelpunte elke ses weke oplos.
1.3    Versoek vir kommentaar oor die Transformasiefonds 
1.3.1    Die kabinet het kennis geneem van die belangstelling in die Transformasiefonds en moedig Suid-Afrikaners aan om aktief aan die konsultasieproses deel te neem soos aangekondig deur die Departement van Handel en Nywerheid en Mededinging (DTIC). 1.3.2    Die implementering van die Transformasiefonds sal ons grondwetlike verbintenis tot ekonomiese herstel en transformasie bevorder as deel van die omkeer van die die apartheidsera se ongebalanseerde beleid.1.3.3    Kommentaar kan na die DTIC se webblad gestuur word by www.dtic.gov.za.
1.4    Kwartaallikse ondersoek na die arbeidsmag
1.4.1    Die Kabinet het kennis geneem van Statistieke Suid-Afrika (Stats SA) se ondersoek na die arbeidsmag, wat aandui dat werkloosheid van 31.9% in die laaste kwartaaal van verlede jaar tot 32.9% in die eerste kwartaal van 2025 gestyg het. 1.4.2    In vyf van 10 nywerhede wat deur Stats SA gevolg is, het werksgeleenthede toegeem, veral in vervoer en finansies, terwyl die grootste verlies aan werksgeleenthede in die handel en konstruksiesektore aangedui is.1.4.3    Die Kabinet bly daartoe verbind om ekonomiese groei te bevorder wat werksgeleenthede skep.
1.5    Suid-Afrika: ’n trotse nasie
1.5.1    Suid-Afrika is deur die 2024 Wanderlust Reader Travel Awards benoem as die 7de mees begeerlike land om wêreldwyd te besoek. Die land het ook goue status in die wild- en natuurkategorie behaal. 1.5.2    Hierbenewens is Suid-Afrika ook in Remitly se Big 5 Persoonlikheidstoets as die wêreld se vriendelikste nasie aangewys, wat die warmte en gasvryheid van Suid-Afrikaners beklemtoon, terwyl die Stad Kaapstad as die 5de gewildste stad op die wêreldwye ranglys aangewys is.
2.    Internasionaal
2.1    Werkbesoek aan die Ivoorkus
2.1.1    Die Kabinet het die President se werkbesoek aan die Ivoorkus verwelkom. Dit het saamgval met die 12de Africa CEO Forum op 12 en 13 Mei 2025 om bestaande bilaterale verhoudinge tussen die twee lande te konsolideer. President Ramaphosa het ’n bilaterale vergadering met Sy Eksellensie mnr Alassane Ouattara, President van die Republiek van die Ivoorkus gehou om sake van onderlinge belang te bespreek. Albei het hulle daartoe verbind om bilaterale bande te versterk en die handel tussen die twee lande te bevorder.
2.2     G-20
2.2.1    Suid-Afrika bied steeds 'n reeks hoëvlak G20-groepvergaderings aan ter voorbereiding vir die G20-beraad in November 2025 onder die tema: ""Solidariteit, Gelykheid en Volhoubaarheid."" Die volgende vergaderings is gedurende Mei gehou: 2.2.1.1    Die G20 se Konferensie oor Finansiële Insluiting en Vrouebemagtiging van 6 tot 9 Mei 2025 in Noord-Wes was daarop gemik om toekomstige G20-beleid te beïnvloed deur 'n riglynraamwerk vir die hoofstroom van vroue se prioriteite te vestig, en om te verseker dat die finansiële bemagtiging van vroue sentraal bly in globale institusionele en ekonomiese hervormings. 2.2.1.2    Die tweede G20 se Kultuurwerkgroepsessie, wat op 5 en 6 Mei 2025 in Gauteng gehou is, het die ontwikkeling van globale kultuurbeleid met verreikende sosiale en ekonomiese implikasies bespreek. Dit het daarop gefokus om die prioriteite van Agenda 2063, die VN se Volhoubare Ontwikkelingsteikens en die beskerming van erfenis as ’n mensereg te belyn.2.2.1.3    Die derde vergadering van die Gesondheidswerksgroep, wat virtueel op 8 en 9 Mei 2025 gehou is, het gefokus op gesondheidsorgwerkers, wat die fondament vir gesondheidstelsels en van universele gesondheidsdekking, gesondheidsveiligheid, gelykheid en inklusiewe groei is. 2.2.1.4    Die tweede vergadering van die Toerismewerkgroep, wat van 11 tot 13 Mei 2025 in KwaZulu-Natal gehou is, het besin oor die G20-toerismeprioriteite om volhoubare toerismegroei en die ontwikkeling van 'n G20-toerisme-aksieplan te bevorder.2.2.1.5    Die Tweede Taakspan 1 se vergadering oor inklusiewe ekonomiese groei, industrialisasie, indiensneming, en verminderde ongelykheid is virtueel van 14 tot 15 Mei 2025 gehou.
2.3    VSA vlugtelinge-evaluering
2.3.1    Die besluit van die Verenigde State om vlugtelingstatus aan 'n groep Afrikaner Suid-Afrikaners te verleen, is verkeerd ingelig, aangesien hulle nie aan die definisie van vlugtelinge voldoen soos uiteengesit in die 1951 Vlugtelingkonvensie en sy 1967 Protokol nie. 2.3.2    Die Kabinet het verder beklemtoon dat die bewerings van diskriminasie ongegrond is en nie aan die drempel van vervolging wat vereis word ingevolge die binnelandse en internasionale vlugtelingreg voldoen nie. 2.3.3    Boonop ondersteun die Suid-Afrikaanse Polisiediens se statistieke oor plaasverwante misdade nie bewerings van geweldsmisdaad of volksmoord wat op boere in die algemeen of enige rassegroep gemik is nie.2.3.4    Die Kabinet weerlê die narratief deur die regering van die Verenigde State van Amerika en bly oop vir konstruktiewe betrokkenheid om 'n beter en gemeenskaplike begrip oor hierdie sake te deel.
2.4    Onttrekking van SANW uit die oostelike DRK
2.4.1    Die Kabinet is op die hoogte gebring van die gefaseerde onttrekking van die Suid-Afrikaanse Nasionale Weermag (SANW) uit die oostelike Demokratiese Republiek van die Kongo (DRK), na die beëindiging van die mandaat van die Suider-Afrikaanse Ontwikkelingsgemeenskap se missie in die Demokratiese Republiek van die Kongo. Die besluit volg op uitgebreide diplomatieke verbintenisse en AU/SADC/EAC-inisiatiewe om 'n onderhandelde skikking tussen Kongolese aan te moedig. 2.4.2    Die Kabinet prys die toewyding van die SANW-lede wat met eer, trots en dapperheid gedien het ter bevordering van die AU-agenda wat daarop gemik is om die gewere onder baie uitdagende omstandighede stil te maak.
3.    Bestuur
3.1    Die Suid-Afrikaanse Regering se Digitale Transformasiepadkaart 
3.1.1    Die Kabinet het die bekendstelling van die Suid-Afrikaanse Regering se Digitale Transformasiepadkaart verwelkom. Dit is deel van die regering se planne om dienslewering te verbeter en ekonomiese groei te bevorder deur beleggings in digitale innovasie.3.1.2    Die padkaart, wat deel is van OV Fase II, stel 'n gefokusde pad uiteen om die lewering van regeringsdienste te moderniseer deur belegging in digitale openbare infrastruktuur.
4.    Geregtigheid, Misdaadvoorkoming en Sekuriteit
4.1    Regterlike Kommissie van Ondersoek om WVK-sake te ondersoek
4.1.1    Die Kabinet verwelkom die stigting van 'n regterlike kommissie van ondersoek om vas te stel of pogings aangewend is om die ondersoek of vervolging van misdade uit die apartheidsera wat deur die Waarheid- en Versoeningskommissie (WVK) na die Nasionale Vervolgingsgesag verwys is, te voorkom. Die stigting van die Kommissie van Ondersoek is die uitkoms van skikkingsbesprekings in 'n hofaansoek wat deur families van slagoffers van misdade uit die apartheidsera ingedien is.4.1.2    Deur hierdie kommissie is President Ramaphosa vasbeslote dat die ware feite na vore sal kom en dat die saak finaal afgehandel kan word.
4.2    Misdaad
4.2.1    Die Kabinet prys voortgesette SAPD-operasies wat daarop gemik was om GGGV-verwante misdade te voorkom en te bestry. Dit het daartoe gelei dat 224 verdagtes vir verkragting sowel as vyf verdagtes vir poging tot verkragting in hegtenis geneem is. Onder diegene wat van 5 tot 11 Mei 2025 op aanklagte van verkragting in hegtenis geneem is, is 'n SAPD-opleier, 'n Inkosi van KwaZulu-Natal en 'n 15-jarige seun in Mpumalanga.4.2.2    Hierbenewens is 148 verdagtes in hegtenis geneem vir poging tot moord, 256 verdagtes is in hegtenis geneem vir dwelmhandel, 2 841 verdagtes is in hegtenis geneem vir die besit van dwelms en 86 gekaapte en gesteelde voertuie is teruggevind. Verder is 74 plofstoftoestelle wat meestal in onwettige mynbou- en kontant-in-transitorooftogte gebruik is, deur die Noordwes-polisie in beslag geneem. Die SAPD voer ook steeds meer intensiewe operasies uit om onwettige vuurwapens te konfiskeer en gemeenskappe se veiligheid te verseker. Die SAPD lê elke week beslag op nie minder nie as 100 onwettige vuurwapens regoor die land.
4.3    Stryd teen GGGV 
4.3.1    Die Kabinet het kennis geneem van die Nasionale Vervolgingsgesag (NVG)  se besluit om teen die vryspreking van Timothy Omotoso en sy twee medebeskuldigdes in die Oos-Kaapse Afdeling van die Hooggeregshof in Gqeberha te appelleer.4.3.2    Die Kabinet het 'n 90-dae intensiewe program teen Geslagsgebaseerde Geweld en Vrouemoord (GGGV) deur die JCPS-kluster goedgekeur. Dit is 'n korttermyn-tusenkoms wat daarop gemik is om die implementering van die Nasionale Strategiese Plan oor GGGV 'n hupstoot te gee. Die plan identifiseer 19 fokusareas en spesifieke tasbare, lewerbare doelwitte wat in die 90 dae uitgevoer moet word met die doel om die opwaartse neiging van GGGV in die land te stuit en om te keer.4.3.3    Die Nasionale Gesamentlike Operasionele en Intelligensiestruktuur (NatJoint) het 'n prioriteitskomitee gestig wat uit agt spesifieke werkstrome bestaan. Die prioriteitskomitee het ses dringende en treffende tussenkomste geïdentifiseer wat binne die 90 dae geïmplementeer moet word. Dit sluit in:(a)    Voorkoming: fokus op opvoeding en bewustheid vir gedragsverandering vir alle Suid-Afrikaners.(b)    Afdwinging van die wet, sorg en ondersteuning wat moet verseker dat die strafregstelsel versterk word sodat oortreders aanspreeklik gehou word.(c)    Regstelling van die Wetlike en Regulatoriese Raamwerk sodat ons beter uitkomste in die stelsel kan behaal.(d)    Strenger en doeltreffender bestuur van data en inligting om doeltreffendheid in die geïntegreerde regstelsel te versterk.(e)    Kommunikasie, vennootskappe en gemeenskapsmobilisering om seker te maak dat die regering in sy geheel, sowel as die burgerlike samelewing en burgers saamwerk vir beter uitkomste teen die GGGV-plaag; en(f)    Die benutting van hulpbronne, finansieel sowel as menslik, om te verseker dat ons as 'n samelewing beter georganiseerd is om die GGGV-plaag te beveg.
B. Opdaterings aan die Kabinet
1.    Voorsiening van skoon water aan Hammanskraal 
1.1.    Die Kabinet is op die hoogte gebring met vorderig ten opsigte van die voortgesette tussenkomste om die voorsiening van skoon drinkwater aan die gemeenskap van Hamanskraal te verseker.1.2.    Die Departement van Water en Sanitasie het Magalies Water in 2023 aangestel om 'n pakketaanleg op te rig om watervoorsieningsuitdagings in die Hammanskraal-gebied die hoof te bied.1.3.    Die pakketaanleg word in vier modules gebou; die eerste module is in November 2024 voltooi en het in sommige gebiede water begin voorsien. Die plan is om die oorblywende modules teen einde Augustus 2025 te voltooi, maar met verskeie datums vir voltooiing voor daardie datum.
2.    Tussenkomstee om wateruitdagings in die Emfuleni Plaaslike Munisipaliteit die hooof te bied
2.1.    Die Kabinet het 'n vorderingsverslag ontvang oor die implementering van die Wet op Waterdienste Artikel 63-tussenkoms in die Emfuleni Plaaslike Munisipaliteit. Probleme met rioolplundering in gemeenskappe in Emfuleni is al baie lank aan die orde van de dag.2.2.    Die Departement van Water en Sanitasie beplan om meer as R7 miljard in die volgende sewe jaar te bestee om Emfuleni se wateruitdagings die hoof te bied; dit sluit die opgraderings en opknapping van bestaande afvalwaterbehandelingswerke in. 2.3.    Beduidende vordering is tot op hede gemaak, insluitend die oopmaak van geblokkeerde rioolpype, die vervanging van ingestorte rioolpype, die opknapping van pompstasies en bystand aan munisipaliteite met voertuie, vragmotors, rioolpompe en sekuriteit vir sy water- en sanitasie-infrastruktuur.2.4.    Hierdie werk het gelei tot 'n groot vermindering in rioolstorting in Emfuleni se gemeenskappe, asook 'n verbetering in die vlakke van afvalwater van die afvalwaterbehandelingswerke.  
C.  Kabinetsbesluite
1.    Konsep Nasionale Polisiebeleid (NPB)
1.1.    Die Kabinet het die konsep Nasionale Polisiebeleid goedgekeur, wat die regering se breë planne uiteensit om aandag te gee aan tekortkominge in die mandaat van die Suid-Afrikaanse Polisiediens (SAPD) om misdaad te bestry. Die NPB sal uitdagings soos onvoldoende polisiestasies en kapasiteitsprobleme aanpak en verseker dat infrastruktuur gegrond is op behoorlike norme en standaarde.1.2.    Belangrike beleidsvoorstelle sluit in die skep van professionele en hoë-gehalte polisiëring, die verskaffing van doeltreffende polisiëringsdienslewering, die verbetering van legitimiteit en vertroue tussen gemeenskappe en die polisie, en die bou van 'n sterk en etiese leierskap-, bestuurs- en regeringstruktuur binne die SAPD.
2.    Omvattende Burgerlugvaartbeleid
2.1.    Die Kabinet het die konsep Omvattende Burgerlugvaartbeleid vir openbare kommentaar goedgekeur.2.2.    Die beleid bevorder die ontwikkeling van 'n doeltreffende en produktiewe lugvaartbedryf wat in 'n vinnig-veranderende globale omgewing kan meeding. Die beleid stel maatreëls voor om onder meer veiligheid en sekuriteit, lugnavigasiedienste, lughawe-infrastruktuur en die gehalte van lugvaartdienste te verbeter, terwyl dit bydra tot ekonomiese groei.
3.    Kritieke Minerale Strategie vir Suid-Afrika 
3.1.    Die Kabinet het die Kritieke Minerale Strategie vir Suid-Afrika goedgekeur. Hierdie strategie is daarop gemik om die land se potensiaal in die globale mark van kritieke minerale te maksimaliseer, veral dié wat noodsaaklik is vir die land se regverdige energie-oorgangsplan en dié wat die land 'n vergelykende voordeel gee. Dit sluit in die platinumgroepmetale (PGM’s), litium, kobalt en seldsame aard-elemente, wat noodsaaklik is vir tegnologieë soos elektriese voertuie, hernubare energie en ander groen inisiatiewe.3.2.    Sleutelpilare van die strategie fokus op ontginning en veredeling; belegging; lokalisering; stroomlyning van regulasies, bevordering van innovasie in mynboutegnologieë; bou van werkers se vaardighede; verbetering van vervoer- en logistieke infrastruktuur, en die aansporing van belegging.3.3.    Die strategie erken verder die belangrikheid van samewerking met ander lande om die potensiaal van Suid-Afrika se kritieke mineraalsektor te ontwikkel.
D.    Wetsontwerpe
1.       Wysigingswetsontwerp op Algemene (Familie) Wette van 2025
1.1.    Die Kabinet het die indiening van die Wysigingswetsontwerp op Algemene (Familie) Wette van 2025 aan die Parlement goedgekeur. Die wysigings is daarop gemik om die grondwetlikheid van familiewette te versterk en stel wysigings voor aan die Egskeidingswet, 1979 (Wet 70 van 1979), die Wet op Huweliksgoedere, 1984 (Wet 84 van 1984) en die Wet op Bemiddeling in Sekere Egskeidingsaangeleenthede, 1987 (Wet 24 van 1987).1.2.    Die Wetsontwerp poog om die grondwetlike regte van partye by huwelike buite gemeenskap van goedere te beskerm, en veral vroueregte, gelykheid, toegang tot howe en die regte van kinders.
2.    Die Wetsontwerp op Uitlewering
2.1.    Die Kabinet het die voorlegging van die Wetsontwerp op Uitlewering aan die Parlement vir verdere verwerking goedgekeur.2.2.    Die Wetsontwerp beoog om die huidige verouderde Wet op Uitlewering, 1962 (Wet 67 van 1962), te wysig2.3.    Die huidige Wet is nie in lyn met die Grondwet van die Republiek van Suid-Afrika van 1996 en moderne uitleweringspraktyke nie, en dit maak nie voorsiening vir alle prosedures wat internasionaal gevolg word nie.2.4.    Die Wetsontwerp beoog om die wetlike raamwerk te versterk om uitvoering te kan gee aan die uitlewering van mense wat beskuldig is of skuldig bevind word aan misdaad na en van Suid-Afrika, en buitelandse state en internasionale entiteite. Dit verduidelik die rol van landdroste in uitleweringsprosedures en maak voorsiening vir 'n voorlopige inhegtenisneming en die oorgawe van 'n persoon wat deur 'n internasionale entiteit gesoek word oor internasionale misdade soos volksmoord, oorlogsmisdade en misdaad teen die mensdom.
3.    Wysigingswetsontwerp op Internasionale Samewerking in Kriminele Sake, 2025 
3.1.    Die Kabinet het die voorlegging van die Wysigingswetsontwerp op Internasionale Samewerking in Strafregtelike Sake aan die Parlement goedgekeur.3.2.    Die doel van die Wetsontwerp is om die Wet op Internasionale Samewerking in Strafregtelike Sake (Wet 75 van 1996) te wysig om die doeltreffendheid van internasionale regsamewerking in strafregtelike sake te verbeter.3.3.    Hierdie Wetsontwerp sal die prosesse en meganismes vir internasionale samewerking in strafregtelike sake, soos die insameling van bewysstukke en die uitvoering van vonnisse tussen Suid-Afrika en ander lande versterk. Die Wetsontwerp sal ook regskwessies aanspreek wat verband hou met die uitlewering van misdadigers, sowel as die konfiskering en oordrag van opbrengste van misdaad.
4.    Wysigingswetsontwerp op Minerale Grondstowwe-ontwikkeling van 2025  
4.1.    Die Kabinet het die publikasie van die Wetsontwerp op die Ontwikkeling van Minerale Hulpbronne van 2025 vir openbare kommentaar goedgekeur.4.2.    Die Wetsontwerp is daarop gemik om beleggersvertroue te verhoog deur rompslomp te verwyder en regulatoriese sekerheid te bied om beleggings te lok en te behou.4.3.    Die Wetsontwerp is daarop gemik om belangrike regulatoriese gapings te ondersoek, lisensiëringsprosesse te stroomlyn, billike verspreiding van mynvoordele te verseker, en die bevordering van plaaslike verwerkings- en vervaardigingsbedrywe deur te verseker dat meer rou minerale in hoërwaardeprodukte binne Suid-Afrika omskep word. 4.4.    Die wetsontwerp stel 'n lisensiëringstelsel vir vakman- en kleinskaalse mynboubedrywighede in, wat ekonomiese groei bevorder. Verder poog die wysigings om regulatoriese maatreëls te versterk wat onwettige aktiwiteite bestry terwyl duidelike verbodsbepalings en afdwingmeganismes met betrekking tot onwettige mynbou verseker word.
E.    Aanstellings
Alle aanstellings is onderhewig aan die verifikasie van kwalifikasies en die toepaslike  sekerheidsklarings
1.    Dr Mlungisi Bhekizizwe Gabriel Cele die Direkteur-Generaal (DG) by die Departement van Wetenskap, Tegnologie en Innovasie.2.    Dr Sabelo Siyabonga Sandile Buthelezi as DG by die Department Gesondheid (verlenging van kontrak).3.    Mnr Takalani Lucky Ramaru as Adjunk Direkteur-Generaal: Burgerlike Toesig en Strategiese Vennootskappe by die Departement van Burgerlike Sekretariaat vir Polisiediens. 4.    Mnr Patrick Dlamini as Hoof Uitvoerende Beampte (HUB) van die Openbare Beleggingskorporasie.5.    Mnr Mokgema Mongane as Uitvoerende Hoof van die Inkomati-Usuthu-opvanggebiedbestuursagentskap.6.    Mnr Ofentse Nthutang as die HUB van Magalies Water.7.    Aanstellings om vakatures van nie-uitvoerende direkteure in die Raad van die Ontwikkelingsbank van Suider-Afrika te vul: (a)    Mnr Malemolla David Makhura; en(b)    Me Lynette Milne.
F.       Gebeure
1.    Komende Konferensies
1.1    Aanbied van die 27ste Internasionale Kriminele Polisie Organisasie (INTERPOL) Afrika Streekskonferensie 
a)    Die Kabinet het goedgekeur dat die SAPD die 27ste INTERPOL Afrika-streekskonferensie van 27 tot 29 Augustus 2025 aanbied.b)    INTERPOL het tans 196 lidlande en die aanbied van die Afrika-streekskonferensie sal Suid-Afrika help om nouer werksverhoudinge met ander wetstoepassingsagentskappe op die vasteland te smee.c)    Die aanbied van hierdie konferensie gee Suid-Afrika die geleentheid om met lande op die vasteland van Afrika te skakel oor kritieke kwessies rakende misdaad. Hierdie samewerking het die potensiaal om 'n ooreenkoms te bewerkstellig oor 'n streeksreaksie op toenemende bedreigings van transnasionale georganiseerde misdaad en terrorisme. Na verwagting sal ongeveer 550 senior wetstoepassingsbeamptes van 54 lande die geleentheid by woon, wat tot ekonomiese aktiwiteit sal bydra.
1.2    Aanbied van die 96ste INTERPOL Jaarlikse Algemene Vergadering (JAV) in Suid-Afrika
a)    Die Kabinet het goedgekeur dat Suid-Afrika die INTERPOL JAV in 2028 en daarna aanbied.b)    Deur hierdie INTERPOL JAV aan te bied kry Suid-Afrika die geleentheid om sy leierskap nie net streeksgewys nie, maar ook internasionaal te laat geld. Verder sal die aanbieding van die JAV 'n belangrike stap wees in die versterking van Suid-Afrika se verbintenis tot streeks- en internasionale samewerking in die stryd teen misdaad.c)    Deur die JAV aan te bied bewys die land sy verbintenis om ’n verantwoordelike globale nasie te wees wat vasbeslote is om alle vorme van misdaad te beveg.
1.3    Stand van Gereedheid vir die Simposium oor Volhoubare Infrastruktuur-ontwikkeling in Suid-Afrika (SIDSSA) 2025
a)    Die Kabinet is ingelig oor die verklaring van gereedheid vir die saamroep van die SIDSSA, 'n infrastruktuurbeleggingsberaad wat 'n breë spektrum van belanghebbendes bymekaarbring. Dit sluit in beleggers, finansiële instellings, beleidmakers en ander kritieke vennote om Suid-Afrika se infrastruktuurbelegging te dryf.b)    Die SIDSSA 2025 sal die vordering wat gemaak is met die implementering van die Nasionale Infrastruktuurplan 2050 soos deur die Kabinet goedgekeur, uitlig. Dit sal ook die die top 12 infrastruktuur-prioriteitsprojekte en 'n reeks ander strategiese infrastruktuurprojekte aankondig. Die SIDSSA sal van 25 tot 27 Mei 2025 plaasvind.
2.    Konferensies wat aangebied is
2.1    Afrika Spoorwegkonferensie
2.1.1    Suid-Afrika het die 25ste Afrika-spoorwegkonferensie wat op 13 en 14 Mei 2025 in Johannesburg gehou is, suksesvol aangebied. Dit het meer as 5 000 afgevaardigdes van regoor die vasteland bymekaargebring, insluitend spoorwegoperateurs, regerings en beleggers in die sektor.2.1.2    Die Kabinet verwelkom die verbintenisse om die vasteland se spoorwegsektor te verbeter. Spoorweë vorm die kern van doeltreffende en volhoubare vervoer vir mense sowel as goedere, en stimuleer ook ekonomiese groei deur die beweging van grondstowwe en produkte moontlik te maak.
2.2    Statebond se Streekskonferensie vir Hoofde van Teenkorrupsie-owerhede
2.2.1    Suid-Afrika het die Statebond se 15de Streekskonferensie van hoofde van teenkorrupsie-owerhede suksesvol aangebied in Kaapstad van 5 tot 9 Mei 2025. Die konferensie het hoofde van teenkorrupsie-agentskappe van regoor Afrika se Statebondslande bymekaargebring.2.2.2    Suid-Afrika is verkies om die Vereniging van Hoofde van Teenkorrupsie-agentskappe in Statebond-Afrika vir die termyn 2025-2026 te lei. Die land se voorsitterskap is verweef met sy posisie as voorsitter van die G20-korrupsiewerkgroep.
3.    Herdenkings
3.1    Afrika-maand
Suid-Afrika het by die res van die vasteland aangesluit om Afrika-maand in Mei 2025 te vier, met spesiale klem op Afrikadag op 25 Mei 2025. Dit bied 'n geleentheid om die ideaal van 'n verenigde Afrika te bevorder en samewerking tussen Afrikalande aan te moedig om ons mense se lewens te verbeter. Dit is in lyn met die ideale van die Afrika-Unie-Agenda 2063 wat daarop gerig is om die ekonomiese voorspoed van die Afrika-kontinent te bevorder.
3.2    Kinderbeskermingsmaand
a)    Suid-Afrika vier Kinderbeskermingsmaand in Mei onder die tema: ""Werk saam om geweld teen kinders te beëindig"" as deel van die land se voortgesette 365-dae Kinderbeskermingsprogram van Aksie. Die maand se aktiwiteite sal lei tot Kinderbeskermingsweek van 29 Mei tot 5 Junie 2025.b)    Alle gemeenskappe, ouers, voogde en onderwysers word versoek om enige vorme van mishandeling, geweld en brutaliteit teen kinders by hul plaaslike polisiestasie aan te meld of 08600 10111 te skakel. Kinders word ook aangemoedig om Childline te kontak by 0800 055 555.
3.3    Internasionale Dag vir Seuns
a)    Suid-Afrika sal Internasionale Dag vir Seuns op 16 Mei 2025 vier met die tema: ""Seuns se Gesondheid en Welstand"", wat die fisiese, emosionele, geestelike en sosiale aspekte van seuns se ontwikkeling beklemtoon.b)    Die Departement van Basiese Onderwys sal drie generasies mans bymekaarbring om betekenisvolle dialoog te skep onder die tema: ""Die Legendes, die Jongmense en die Seuns"". Hulle sal konkrete strategieë bespreek om seuns se welstand te ondersteun, terwyl hulpbronne vir volgehoue tussenkomste gemobiliseer sal word.
4.    Boodskappe
1.    Meegevoel
Die Kabinet het sy meegevoel oorgedra aan die naasbestaandes en vriende van:

Konstabels Cebekhulu Linda (24), Boipelo Senoge (24), Keamogetswe Buys (30) wat op tragiese wyse hule lewens verloor het in die Hennopsrivier. Hul liggame is gevind saam met dié van Jan Mzwane, 'n terreinopsigter by die Lyttleton-polisiestasie en 'n persoon wat nog geïdentifiseer moet word. Ons betuig ook ons meegevoel aan die naasbestaandes van Jan Mzwane.
Joernalis Aserie Ndlovu en sy lewensmaat, Zodwa Mdhluli, wat gevind is na 'n uitgebreide soektog sedert Februarie.
Nege mense wat in Empangeni, KwaZulu-Natal, gesterf het na 'n botsing tussen 'n vragmotor en 'n passasierswa. 'n Spoedige herstel word die beseerdes toegewens.
Elona Sombulula, 'n jong distrikshofaanklaer by die Ngcobo-landdroshof, wat in 2022 by die NVG aangesluit het deur die aspirant-aanklaerprogram. Hy het ook as streekshofaanklaer gedien ten tyde van sy ontydige dood.

2.    Gelukwense
Die Kabinet het sy gelukwense en goeie wense oorgedraa aan:

Die naelloopsensasie Akani Simbine wat die 100m in 9.98 sekondes in die Sjanghai-Keqiao Diamantliga in China gewen het. Simbine bly hierdie seisoen onoorwonne oor 100 meter.
Akani Simbine het ook Suid-Afrika se seëvierende 4x100m-mansspan saam met Bayanda Walaza, Sinesipho Dambile en Bradley Nkoana aangevoer. Hulle is die eerste Afrika-span ooit wat goud by die Wêreld-aflosse in Guangzhou, China gewen het en het vanjaar die vinnigste tyd in die wêreld opgestel.
Die Suid-Afrikaanse vroue 4x400m-aflosspan - Shirley Nekhubuni, Miranda Coetzee, Precious Molepo en Zeney Van Der Walt, wat brons gewen by die Wêreld-aflosse in Guangzhou, China en 'n nuwe nasionale rekord opgestel.
Afrika 4x400m-mansaflosspan – Zakithi Nene, Udeme Okon, Lythe Pillay, en Mthi Mthimkhulu, wat goud gewen het by die Wêreld-aflosse in Guangzhou, China en die vinnigste tyd in die wêreld vanjaar opgestel het.
Deur hierdie uitsonderlike prestasies het ons nasionale aflosspanne seker gemaak dat hulle vir die Wêreld-atletiekkampioenskappe in Tokio later vanjaar kwalifiseer.
Die Blitsbokke, wat die HSBC Sewes Wêreld-kampioenskap in Los Angeles gewen het.
Die Suid-Afrikaanse o.20-mans nasionale span het deurgedring na die halfeindronde van die o.20 Afrikabekertoernooi. Hulle het ook gekwalifiseer vir die o.20 Wêreldbeker wat in September vanjaar gehou word.
Die filmmaker Murena Emmanuel Netshitangani, wat die gesogte Beste Afrika-filmtoekenning by die Wêreldfilmfees in Cannes, Frankryk gewen het vir sy film Lubunyu.
Die Kabinet het saam met President Cyril Ramaphosa Kardinaal Robert Prevost gelukgewens met sy verkiesing as Pous Leo XIV, die 267ste Pous van die Katolieke Kerk.
Bekende aktivis en prokureur Duma Nokwe dat hy postuum die titel “Silk” (Senior Raad) van President Cyril Ramaphosa ontvang het ter erkenning van sy werk en uitstaande bydrae tot ons nasie.

Navrae: Me Nomonde Mnukwa – Waarnemende RegeringswoordvoerderSelfoon: 083 653 7485"
Verklaring oor die Kabinetsvergadering van Woensdag 28 Mei 2025,29 May 2025,https://www.gov.za/news/cabinet-statements/statement-cabinet-meeting-28-may-2025-29-may-2025,https://www.gov.za/af/news/cabinet-statements/verklaring-oor-die-kabinetsvergadering-van-woensdag-28-mei-2025-29-may-2025,"A.    Kwessies in die omgewing1.    Internasionaal1.1    SA-VSA-betrekkinge1.1.1    Die Kabinet het die herstel van strategiese verhoudings tussen Suid-Afrika (SA) en die Verenigde State (VSA) tydens President Cyril Ramaphosa se werksbesoek aan die Verenigde State van Amerika verwelkom.1.1.2    Die SA- en VSA-spanne sal die besonderhede van die handelsooreenkoms tussen SA en die VSA finaliseer. Dit kan met veiligheid beklemtoon word dat die doelwitte wat SA vir die reis gestel het, bereik is.1.1.3    Die Kabinet sien uit na die VSA-administrasie se voortgesette deelname aan die G20, insluitend die moontlikheid dat President Trump die G20-leiersberaad sal bywoon.
1.2    Suid-Afrika-Frankryk-betrekkinginge1.2.1    Die Kabinet het Adjunkpresident Shipokosa Paulus Mashatile se werksbesoek, wat die betrekkinge tussen Suid-Afrika en Frankryk versterk het, verwelkom. Die Adjunkpresident en die SA-afvaardiging het ook die SA-Frankryk Beleggingskonferensie bygewoon met die doel om beleggings deur Franse maatskappye in Suid-Afrika en andersom te verbeter, sowel as om vennootskappe tussen Suid-Afrikaanse en Franse maatskappye in gesamentlike beleggings deur die Afrika-kontinentale vryhandelsgebied te vestig.
2.    Ekonomie2.1    Nasionale Begroting2.1.1    Die Kabinet het sy steun bevestig vir die 2025 Nasionale Begroting wat op Woensdag 21 Mei 2025 deur die Minister van Finansies ter tafel gelê is. Dit is ’n uiteensetting van die belangrikste bestedingsprioriteite oor die volgende drie jaar binne die land se fiskale koevert.2.1.2    Die Nasionale Begroting het ons verbintenis tot fiskale dissipline gedemonstreer. Ons het gewys dat ons die ekonomie op 'n manier stuur wat na die kwesbaarstes in ons samelewing omsien, terwyl ons in ekonomiese aktiwiteit belê deur 'n belegging van R1 triljoen in infrastruktuur oor die volgende drie jaar.2.1.3    Hierdie begroting waarin die armes se behoeftes in ag geneem word, beteken dat op elke Rand, 61 sent van gekonsolideerde, nie-rentedraende uitgawefondse aan gratis basiese dienste bestee sal word, soos elektrisiteit, water, onderwys, gesondheidsorg, bekostigbare behuising en aan maatskaplike toelaes vir mense in nood.
2.2    Simposium oor Volhoubare Infrastruktuurontwikkeling Suid-Afrika (SIDSSA) 20252.2.1    Die Kabinet het die suksesvolle verloop van die Simposium oor Volhoubare Infrastruktuurontwikkeling Suid-Afrika (SIDSSA) 2025, wat van 25 tot 27 Mei 2025 in Kaapstad gehou is, verwelkom. Die land se tweede uitgawe van die konstruksieboek “A Repository of Funded Infrastructure Projects” is bekendgestel vir 2025/2026.2.2.2    Tydens die simposium is die jongste top sewe (7) prioriteite vir infrastruktuurprojekte, wat uit Bodvenster 1 voortgespruit het vir projekvoorbereiding, aangekondig. Dit versterk ons nasie se strewe daarna om infrastruktuur vir ekonomiese groei an te wend, werk te skep en volhoubare gemeenskappe te bou.2.2.3    Die totale waarde van projekte wat tans in die land onder konstruksie is, beloop meer as R313.5 miljard, terwyl die pyplyn van ons energiesektor-infrastruktuurprojek R180 miljard se belegging in ingeslote opwekking beloop.
3.    Justisie, Misdaadvoorkoming en Sekuriteit3.1    Misdaadstatistieke3.1.1    Die vrystelling van die misdaadstatistieke vir die vierde kwartaal van die 2024/2025-boekjaar bevestig dat misdaad in Suid-Afrika 'n maatskaplike kwessie bly wat almal raak. Hoewel die statistieke 'n afname in sommige kategorieë aangedui, insluitend moord, het kommersiële misdade, seksuele oortredings, insluitend verkragting en ander kontak seksuele oortredings, egter toegeneem.3.1.2    Ons prys die SAPD vir die vinnige ondersoek en inhegtenisnemings in gevalle van geslagsgebaseerde geweld en vrouemoord (GGGV). Die SAPD het reeds verdagtes in hegtenis geneem vir die moord op Olorato Mongale, 'n student van Wits Universiteit wie se liggaam gevind is nadat sy met haar vermeende moordenaar uitgegaan het. Ons betuig die regering se diepste meegevoel aan haar familie en vriende.3.1.3    Die regering verwelkom Regter Nathan Erasmus se uitspraak in die Wes-Kaapse Hooggeregshof, wat Kelly Smith, Jacquen Appollis en Steveno van Rhyn tot lewenslange tronkstraf gevonnis het vir mensehandel, met 'n bykomende 10 jaar vir ontvoering wat verband hou met die verdwyning van die sesjarige Joshlin Smith. Hoewel hierdie vonnisoplegging 'n mate van geregtigheid bring, is dit 'n bittersoet oomblik. Ons bly vasberade in ons verbintenis om die waarheid te ontbloot en om te verseker dat wetstoepassers steeds elke moontlike leidraad opvolg om Joshlin te vind. Om kinders te beskerm is 'n nasionale prioriteit. Ons sal voortgaan om ons wette, vennootskappe en gemeenskapspogings te versterk om te verseker dat elke kind in Suid-Afrika veilig is, gewaardeer word en teen mishandeling beskerm word.3.1.4    Die regering sal voortgaan om ons stryd teen misdaad te verskerp deur nuwe beamptes te werf en op te lei en om weer gespesialiseerde misdaadbestrydingseenhede in plek te stel. Dit sluit in dat ons wetstoepassers met moderne gereedskap en opleiding sal toerus, wat noodsaaklik is om vandag se komplekse misdaaduitdagings die hoof te bied.
3.2    Die stryd teen onwettige immigrasie3.2.1    Die bekendstelling van Operasie Nuwe Besem is die jongste tegnologiegedrewe inisiatief deur die Departement van Binnelandse Sake. Dit is daarop gerig om onwettige immigrasie te bestry, wat die regering se verbintenis demonstreer om misdaad aan te pak en die oppergesag van die reg te handhaaf. Hierdie inisiatief gebruik tegnologie om onwettige immigrante in hegtenis te neem, skuldig te bevind en uit die land te deporteer.3.2.2    In sy eerste fase het die operasie gelei tot die inhegtenisneming van 25 verdagtes wat onwettig grond in Distrik 6, Kaapstad, beset het. Die inisiatief gebruik biometriese tegnologie om die immigrasiestatus van verdagtes te verifieer; dit  skakel die risiko van bedrieglike dokumente uit en maake dit makliker vir die howe om sake af te handel.
4.    Bestuur4.1    Regering van Nasionale Eenheid (RNE)4.1.1    Vandag is presies 'n jaar sedert die nasionale en provinsiale verkiesings plaasgevind het. Die uitslae het aangedui dat geen politieke party 'n volstrekte meerderheid behaal het nie, wat heelwat onsekerheid vir Suid-Afrika en haar mense geskep het. Vandag is ons as Regering van Nasionale Eenheid (RNE) trots dat ons binne 14 dae 'n regering kon vorm; dit is 'n uitstekende prestasie gegewe die tyd wat sommige eerstewêreldlande geneem het om 'n regering in soortgelyke omstandighede te vorm.4.1.2    Hierdie mylpaal simboliseer 'n hernieude verbintenis tot stabiliteit, samewerking en inklusiewe regering. Die geskiedkundige vennootskap, wat 10 politieke partye insluit, het gedemonstreer dat hulle die nasie eerste gestel het deur die behoeftes van Suid-Afrika en sy mense te prioritiseer. Deur opbouende dialoog en kompromie het die partye saamgewerk om dringende kwessies die hoof te bied, wat 'n gevoel van eenheid en gedeelde doelwitte bevorder het ondanks ons verskillende ideologiese oortuigings
B.    Opdaterings aan die Kabinet1.    Voorbereidings vir die G20-beraad
1.1    Plek waar die G20-leiersberaad plaasvindDie G20-leiersberaad sal in November 2025 by die NASREC-eksposentrum in Johannesburg plaasvind. NASREC (die Nasionale Landbou-, Sport- en Ontspanningsentrum) is in 1984 gebou tydens die hoogtepunt van apartheid. Die ligging tussen Johannesburg en die Suidwestelike Dorpsgebiede, nou eenvoudig bekend as SOWETO, het die grens van die stad verteenwoordig, met sy bewegingsbeperkings; dit was die begin van Soweto, wat as 'n reservoir van goedkoop swart arbeid gedien het. Die demokratiese regering gaan voort om die NASREC-distrik te ontwikkel om as 'n brug te dien teen die apartheidsruimtelike beplanningskloof wat die ontwikkelde en onontwikkelde Suid-Afrika geskei het, Dit bly 'n ware Suid-Afrikaanse karakterisering van twee lande in een. Vandag word ontwikkelings rondom die NASREC-distrik as 'n slimstad aangebied, wat ook Soccer City (FNB-stadion) huisves, Suid-Afrika se nasionale stadion wat baie simbolies is. Soccer City, wat die eerste sokkerwêreldbekerwedstryd op Afrika-bodem aangebied het, is onder die top 20 grootste stadions ter wêreld. Daarom dra die aanbieding van die G20-leiersberaad, soos baie ander geleenthede in die NASREC-distrik, steeds by tot NASREC as 'n simbool van ruimtelike integrasie na 'n gelyke Suid-Afrika.
1.2    G20 Sosiale BeraadSuid-Afrika sal binnekort die plan en program vir sy G20 Sosiale Beraad onthul. Die G20 Sosiale Beraad-inisiatief is deel van die program wat uit die Brasiliaanse G20-inisiatiewe aanvaar is. Dit het 'n platform geskep vir maatskaplike bewegings en burgerlike samelewingsorganisasies wat geraak word deur geopolitieke en makro-ekonomiese besluite wat deur leiers van die magtige Groep van 20-lande geneem word.
1.3    G20-beraad – voorbereidingsvergaderingsAs deel van die voortgesette inhoudvoorbereidings vir die G20-beraad en terwyl ons besluite oorweeg wat in ag geneem moet word tydens die G20-leiersberaad, is die volgene G20-vergaderings gehou: a)    Die tweede vergadering van die Globale Vennootskap vir Finansiële Insluiting wat in Mpumalanga gehou is, het beraadslaag oor die belangrikheid om finansiële insluiting te bevorder deur finansiële ondersteuning aan mikro-, klein en mediumgrootte ondernemings te bied, asook hoe om tegnologie ten beste te gebruik om onderbediende bevolkings in te sluit.b)    Die W20-aanvangsvergadering, wat deur die Raad vir Geesteswetenskaplike Navorsing (RGN) en sy vennote in Kaapstad aangebied is, het 'n geleentheid vir verskeie taakspanne gebied om kwessies te bespreek wat vroue raak, insluitend die rol van vroue in die ekonomie, GGGV, toegang tot onderwys en gesondheidsgelykheid.c)    Die derde vergadering van die infrastruktuurwerkgroep, wat in Mpumalanga gehou is, het gefokus op produktiewe oorgrens-infrastruktuur, die opgradering van volhoubare belegging deur gemengde finansiering en die bou van belêbare projekpyplyne.d)    Die tweede vergadering van die G20-inisiatief oor bio-ekonomie wat in Mpumalanga gehou is, het die benutting van die bio-ekonomie om ekonomiese groei, volhoubare ontwikkeling, omgewingsbeskerming en sosiale gelykheid aan te pak, bespreek. e)    Die vergaderings van die G20-navorsing- en innovasiegroep en die samewerkingsgroep, wat in Mpumalanga gehou is, het die vordering wat met die tien lewerbare doelwitte in die eerste vergadering gemaak is, hersien. Die G20 se ministeriële verklaring oor navorsing en innovasie is ook bespreek.f)    Die derde vergadering van die ontwikkelingswerkgroep wat in KwaZulu-Natal gehou is, het op dié werkgroep se prioriteite gefokus met die doel om konsensus te bereik oor die hantering van die dringende ontwikkelingsuitdagings van ons tyd. Dit het ook aandag gegee aan maniere om die volhoubare ontwikkelingsdoelwitte vinniger te bereik.g)    Die vergadering van hoof landbouwetenskaplikes (MACS) wat in Limpopo gehou is, het bruikbare strategieë bespreek oor hoe lande regoor die wêreld voedselsekerheid, volhoubare boerdery en klimaatsverandering deur innovasie en wetenskaplike samewerking kan versterk.h)    Die G20-seminaar oor vroeë kindersorg en onderwys, het gefokus op hoe om vroeë kindersorg en onderwys in die middelpunt van die globale onderwysagenda te plaas. i)    Die G20-seminaar: Wedersydse Erkenning van Kwalifikasies in 'n Globale Konteks, het kwessies bespreek wat deurslaggewend is om inklusiewe en wêreldwye mededingende onderwysstelsels te vorm, soos internasionale arbeidsmigrasie, vaardigheidsmobiliteit en die ontwikkelende rol van mikro-krediete in lewenslange leer en indiensneembaarheid.j)    Die tweede vergadering van die onderwyswerkgroep wat in Noordwes gehou is, het gehndel oor die voorsiening van gehalte- en inklusiewe onderwys vir alle leerders.
C.    Kabinetsbesluite1.    Beleid oor Nasionale Arbeidsmagmigrasie (NLMP) 2025 Witskrif1.1.    Die Kabinet het die Witskrif vir die Beleid oor Nasionale Arbeidsmigrasie (NLMP) 2025 vir implementering goedgekeur. Die beleid is daarop gerig om ’n raamwerk te bied wat behoorlike en ordelike beweging en indiensneming van buitelandse burgers in die land afdwing. Dit poog om 'n balans te bereik oor verskeie gebiede, insluitend die hantering van Suid-Afrikaners se verwagtinge oor werksvooruitsigte in die lig van stygende werkloosheid en die persepsie dat buitelandse burgers toegang tot die arbeidsmark beperk. 1.2.    Die NLMP stel kwotas in op die totale aantal gedokumenteerde buitelandse burgers met werkvisums wat in belangrike ekonomiese sektore soos onder meer landbou, gasvryheid en toerisme, sowel as konstruksie, in diens geneem kan word.1.3.    Die beleid komplementeer ander tussenkomste soos die afdwing van 'n lys van sektore waar buitelandse burgers nie sakevisums kan kry nie, en wysigings aan die Nasionale Wet op Klein Ondernemings, 1996 (Wet 102 van 1996), soos gewysig, om buitelandse burgers wat klein, medium en mikro-ondernemings stig, en handel dryf in sommige sektore van die ekonomie, te beperk.
2.    Goedkeuring van die Nasionale Beleid op Besigheidslisensiëring2.1.    Die Beleid op Besigheidslisensiëring verteenwoordig 'n belangrike stap om lisensiëringsprosesse oor nasionale, provinsiale en munisipale vlakke, wat regulatoriese konsekwentheid en verbeterde nakoming verseker, te stroomlyn.2.2.    Deur duidelike riglyne en 'n voorkeur-lisensiëringsregime in te stel, bevorder die beleid ekonomiese insluiting vir medium, klein en mikro-ondernemings (MSME), sowel as histories benadeelde groepe in geteikende sektore, terwyl sekere sake-aktiwiteite uitsluitlik vir Suid-Afrikaanse ondernemings gereserveer word.2.3.    Om die stelsel te moderniseer, vestig die beleid 'n elektroniese lisensiëringsportaal, wat verouderde handmatige prosesse vervang met 'n meer doeltreffende en deursigtige digitale platform. Hierdie hervorming verminder nie net administratiewe fragmentasie nie, maar ondersteun ook 'n meer sakevriendelike omgewing, wat billike groei en breër deelname aan die ekonomie dryf.
D.    Wetsontwerpe1.    Wysigingswetsontwerp op Indiensnemingsdienste1.1.    Die Kabinet het die Wysigingswetsontwerp op Indiensnemingsdienste goedgekeur vir voorlegging aan die Parlement. 1.2.    Die Wetsontwerp bied 'n beleidsraamwerk en die regsgrondslag om die indiensneming van buitelandse burgers in besighede te reguleer terwyl nasionale veiligheid en nasionale belange bevorder word. 1.3.    Die doel van die Wetsontwerp is om voor te stel  dat arbeidsmakelaars gereguleer word om werkersuitbuiting te voorkom, soos die voorsiening van goedkoop arbeid deur ongedokumenteerde buitelandse burgers. Dit skep ook konsekwentheid tussen die bepalings van die Immigrasiewet (Wet 13 van 2002) en die Vlugtelingewet (Wet 130 van 1998).1.4.    Die wetsontwerp stel 'n raamwerk voor wat die Minister van Indiensneming en Arbeid in staat sal stel om kwotas vir die indiensneming van buitelandse burgers vas te stel. 'n Kwota kan van toepassing wees op 'n sektor van die ekonomie, 'n beroepskategorie of 'n geografiese gebied. Die minister sal 'n kwota in 'n sektor vasstel na oorlegpleging met die Raad vir Indiensneming en oorweging van openbare kommentaar.1.5.    Die Kabinet het die Minister van Indiensneming en Arbeid opdrag gegee om die kartering (deur konsultasies) van dit wat skaars en kritieke vaardighede uitmaak, spoedig te finaliseer om 'n binnelandse vaardigheidsbasis te ontwikkel sodat die absorpsie van meer werklose Suid-Afrikaners verbeter kan word.1.6.    Die Kabinet het weer eens beklemtoon dat dit noodsaaklik is om die finalisering van die Witskrif oor Immigrasie te versnel sodat die administrasie van arbeidsmigrasie doetreffend bestuur kan word.
E.    AanstellingsAlle aanstellings is onderhewig aan die verifikasie van kwalifikasies en die toepaslike sekuriteitsklarings1.    Mnr Matsobane Themba Matlou as Hoof Uitvoerende Beampte in die Suid-Afrikaanse Agentskap vir Maatskplikek Sekerheid. 2.    Me Ogalaletseng Anastasia Gaarekwe Adjunkdirekteur-generaal ADG): Interregeringsbetrekking by die Nasionale Tesourie. 3.    Mnr Christopher Charles Axelson as ADG: Belasting- en Finansiële Sektor by die Nasionale Tesourie. 4.    Me Ulrike Britton as ADG: Openbare Finansies by die Nasionale Tesourie
5.    Raadslede van die Werkloosheidsversekeringsfonds (WVF):(a)    Me Zodwa Penelope Manase (Voorsitter) (b)    Mnr Edward Malomeje Thobejane (Georganiseerde Arbeid);(c)    Me Martle Keyter (Georganiseerde Arbeid);(d)    Mnr Malesela Moses Lekota (Georganiseerde Arbeid);(e)    Me Zizile Lushaba-Nyawo (Georganiseerde Besigheid);(f)    Mnr Hillary Mac Master (Georganiseerde Besigheid);(g)    Me Beverly Jack (Georganiseerde Besigheid);(h)    Mnr Thembinkosi Josopu (Georganiseerde Gemeenskap);(i)    Mnr Skhumbuzo Mpanza (Georganiseerde Gemeenskap);  (j)    Me Paulet Sesedi Pelo (Georganiseerde Gemeenskap). (k)    Mnr Mahuza Ngubane (Verteenwoordiger, Departement van Hoër Onderwys);(l)    Me Ogalaletseng Anastasia Gaarekwe (Verteenwoordiger, Nasionale Tesourie); en  (m)    Me Ntshimi Esther Tloana (Verteenwoordiger, Departement van Indiensneming en Arbeid).6.    Lede van die Sentech Raad: (a)    Me Sedzani Mudau (Voorsitter);(b)    Mnr Themba Phiri;(c)    Mnr Mbasa Metuse;(d)    Adv Lavandran Gopaul;(e)    Mnr Patrick Wadula;(f)    Mnr Peter Zimri;(g)    Me Alexandria Procter; and (h)    Me Lwazikazi Nopece.
F.    Gebeure1. Herdenking van belangrike maande en nasionale gebeure in 2025 Die Kabinet het die temas en konsepdokumente vir die die herdenking van belangrike gebeure wat deur die loop van die volgende paar maande sal plaasvind, as volg goedgekeur:  
(a)     JeugmaandDie 2025 Jeugmaandprogram sal by die Hector Pieterson-gedenkteken en -Museum in Orlando-wes, Soweto in Gauteng plaasvind met die tema: “Vaardighede vir die veranderende wêreld – Bemagtig die jeug vir betekenisvolle ekonomiese deelname.” Die Jeumaandprogram sal fokus op ’n  oproep om tot aksie oor te gaan om jeugwerkloosheid die hoof te bied en ’n ekonomie te bou wat die land se jeug prioritiseer. Die maand sal ook gerig wees op die beskikbare leer- en werksgeleenthede in industrieë met ’n hoë-opnamekapasitiet wat in aanvraag is vir jong mense.
(b)     VrouemaandDie Kabinet het die tema en aktiwiteite vir die herdenking van die 2025 Vrouemaand  goedgekeur. Vanjaar word die 30ste herdenking van die Beijing-verklaring en -platform vir aksie van 1995 gedenk. Dit verteenwoordig 'n beteknisvolle besinning oor vroueregte en -bemagtiging, sowel as die strewe na geslagsgelykheid. Die 2025-program sal fokus op die implementering van proaktiewe maatreëls om GGGV te voorkom, gesonde, respekvolle gedrag en gesindhede onder mans en seuns te bevorder, en werkplekke en omgewings te skep waar vroue en meisies veilig voel. Die Kabinet het die oproep aan alle Suid-Afrikaners herhaal om om die plaag van GGGV daadwerklik te konfronteer.
(c)     16 Dae van Aktivisme teen GGGVDie 16 Dae van Aktivisme teen GGGV sal van 25 November tot 10 Desember 2025 plaasvind met die tema: ""Bemagtig verandering: oorkom, voorkom, bevorder positiewe manlikheid, en verseker veilige en inklusiewe ruimtes om GGGV te beëindig"". Vanjaar se veldtog gaan voort om die oorsake van GGGV aan te pak terwyl positiewe manlikheid en geslagsgelykheid bevorder word en ekonomiese geleenthede vir vroue en kinders geskep word.
(d)     Maand vir die Bewusmaking van Getremdes se RegteDie Kabinet het die konsep en tema vir die 2025 Maand van Bewustheid van Gestremdheidsregte, wat van 3 November tot 3 Desember gedenk word, goedgekeur. Die tema is: ""Skep strategiese multisektorale vennootskappe vir 'n gestremdheidsinklusiewe samelewing"". Hierdie tema beklemtoon die belangrikheid van vennootskappe om die regte en deelname van mense met gestremdhede in die samelewing te bevorder. Die maandlange aktiwiteite sal bewustheid verhoog en die vordering wat die land gemaak het beklemtoon om te verseker dat die regte van persone met gestremdhede beskerm word. Dit sal ook kinders met gestremdhede se stem bevorder en digitale geleenthede ontsluit om gestremdheidsinklusiewe werksgeleenthede te bevorder.
G.    Boodskappe1.    MeegevoelDie Kabinet het sy medelye aan die vriende en naasbestaandes van die volgende mense oorgedra:a)    Mama Gertrude Ntiti Shope, wat liefdevol bekend was as MaShope. Sy was 'n staatmaker van ons bevrydingstryd en deel van die eerste groep demokraties verkose parlementslede van die 1994-Parlement. Sy was ook 'n lid van die Orde vir Verdienstelike Diens (Silwer), wat in 2003 aan haar toegeken is ter erkenning van haar uitsonderlike openbare diens. MaShope was ook 'n stigterslid van die Federasie van Suid-Afrikaanse Vroue (FEDSAW) wat vroue gemobiliseer het om teen die onregverdige, brutale en rassistiese apartheidsregime te veg. Sy is in 1991 as die eerste president van die ANC Vroueliga (ANCWL) verkies. President Ramaphosa het verklaar dat MaShope vereer word met 'n spesiale amptelike begrafnis kategorie 1 en dat Suid-Afrikaanse vlae regoor die land en in al ons stasies halfstok moet hang tot haar begrafnisdiens op Saterdag 31 Mei 2025.b)    Me Lungi Annette Mnganga-Gcabashe wat sedert 2004 op verskeie tye 'n parlementslid was en as voorsitter van die portefeuljekomitee oor toerisme in die 7de Parlement gedien het. Sy was ook die huidige adjunkpresident van die ANCWL. Sy het teen die ongeregtighede van apartheid geveg en 'n aktiewe rol gespeel in die mobilisering van gemeenskappe vir vrede tydens die hoogtepunt van politieke geweld in KwaZulu-Natal.c)    Bekroonde akteur, Presley Chweneyagae, wat bekend geword het vir sy uitsonderlike toneelspel in die rolprent Tsotsi, wat in 2005 die Oscar-toekenning vir beste buitelandsse rolprent gewen het. Hy het in talle rolprente en televisiedramas verskyn, en ten tyde van sy afsterwe was hy gewild in sy rol as Cobrizi in die gewilde televisiedrama The River.d)    Veteraan-uitsaaier Darren Scott wie se stem die Suid-Afrikaanse radiobedryf vir meer as vier dekades gevorm het en in 2024 in die Radio Awards Hall of Fame opgeneem is.e)    Gevierde voormalige Sprinkbok-vleuel Cornal Hendricks, wat tussen 2014 en 2015 12 toetse vir die Springbokke gespeel het en vyf drieë gedruk het.f)    Charles B Rangel, voormalige en langdienende Amerikaanse kongreslid van Harlem, New York, wat in 1987 die borg was van wat bekend geword as die Rangel-wysiging; dit het die Amerikaanse belastingkode verander om buitelandse belastingkrediete te weier aan Amerikaanse maatskappye wat in apartheid Suid-Afrika belê. Hy het ook sy invloed gebruik om te help om handelsgeleenthede tussen ontwikkelende lande en die VSA te help skep deur die Caribbean Basin Initiative en die African Growth and Opportunity Act (AGOA). g)    Ngũgĩ wa Thiong'o, die Keniaanse skrywer wat op die ouderdom van 87 oorlede is, was 'n reus van moderne Afrika-letterkunde. Sy geskrifte dokumenteer die transformasie van Kenia van 'n koloniale onderdaan na 'n demokrasie, en sy werk inspireer steeds Afrika en die wêreld in die ontwikkeling van die Afrika-kontinent. Hy sal onthou word as een van die grootste literêre reuse van die Afrika-kontinent.
h)    Dr Dean Tshenuwani Simon Farisani, 'n voormalige lid van die Parlement, 'n voormalige LUR van Vervoer in Limpopo, 'n teoloog en pastoor van die Evangeliese Lutherse Kerk van Suider-Afrika (ELCSA). Gedurende die apartheidsera was hy een van die land se prominentste swart geestelikes wat anti-apartheidsbevrydingsteologie vanuit sy Bisdom en Devhula-Lebowakring in die destydse Transvaal verkondig het. Hy het die Swart Evangeliese Jeugorganisasie saam met Cyril Ramaphosa (Suid-Afrika se huidige president) in die vroeë 1970's gestig en was ook aktief in die swart bewussynsbeweging, veral as die president van die Konvensie van Swartmense van 1973 tot 1975. Hy is volgens Amnesty International by verskeie geleenthede as 'n gewetensgevangene in hegtenis geneem en het in die buiteland getuig oor die marteling waaraan hy deur die apartheidspolisie onderwerp is. Hy is in die vroeë 1980's verban en in ballingskap geplaas. Met sy terugkeer nadat die ANC ontban is, het hy bygedra tot die heropbou van ANC-strukture en het die Kerk gemobiliseer om die versoening van die land en gemeenskapsontwikkeling aktief te ondersteun.
2.    GelukwenseDie Kabinet het sy gelukwense en goeie wense oorgedra aan:a)    Die naelloopsensasie Akani Simbine, tans die vinnigste atleet ter wêreld, wat die 100m by die Atlanta City Games in 9.86 sekondes en die 100m by die Rabat Diamond League in 'n tyd van 9.95 sekondes gewen het. b)    Junior naelloop-sensasie Bayanda Walaza, die vinnigste in sy ouderdomskategorie ter wêreld, wat 'n nuwe Suid-Afrikaanse rekord in die mans 100 m opgestel het met 'n tyd van 9.94 sekondes by die Boris Hanzekovic-gedenkwedloop.c)    Suid-Afrikaanse atleet, Zakithi Nene, wat tweede geëindig het in die mans 400 m met 'n stewige tyd van 44.46 sekondes by die Rabat Diamantliga.d)    Amajita, die o.20 nasionale sokkerspan, wat geskiedenis gemaak het deur die o.20 Afrikabeker-titel vir die eerste keer te wen.e)    Rayno Nel wat geskiedeis gemaak het as die eerste Suid-Afrikaner en Afrikaan ooit om die gesogte titel as die Wêreld se Sterkste Man te verower.
Navrae: |Me Nomonde Mnukwa – Waarnemende RegeringswoordvoerderSelfoon: 083 653 7485"
